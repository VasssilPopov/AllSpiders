{"url": "http://www.novinite.bg/articles/151995/Ochakva-ni-vetrovito-i-studeno-vreme", "text": "Днес ще остане ветровито. Ще духа умерен до силен северозападен вятър, който постепенно ще отслабва. С него ще продължи да нахлува студен въздух. Ще преобладава слънчево време, но ще се задържи студено с максимални температури между 7° и 12°.Атмосферното налягана е по-високо от средното за октомври и още ще се повиши.Над планините ще преобладава слънчево време. Сутринта ще духа бурен, по високите и открити части - до ураганен северозападен вятър, който след обяд ще отслабва. Температурите още ще се понижат и максималната на височина 1200 метра ще е около 1°, на 2000 метра – около минус 6°.По Черноморието ще преобладава слънчево време, след обяд с временни увеличения на облачността. Северозападният вятър ще отслабне до силен, но ще остане ветровито. Максималните температури ще са 10-11°. Вълнението на морето ще е 2-3 бала. Температурата на морската вода е 17°.", "date": "2017.10.31", "title": "Очаква ни ветровито и студено време"}
{"url": "http://www.novinite.bg/articles/152026/Novi-razkritiya-za-ruska-namesa-v-prezidentskite-izbori-v-SASht", "text": "\r\nНови разкрития около руската намеса в президентските избори в Съединените щати. Фейсбук съобщи, че 126 милиона потребители на социалната мрежа са имали досег до съдържание, публикувано от Русия, информира БНТ.\r\nОколо 80 000 публикации са направени преди и след изборите през номеври миналата година. По-голямата част от тях са били със силни политически послания, целящи да дискредитират един от кандидатите. Очаква се Фейсбук, Гугъл и Туитър да предоставят на американския Сенат пълната информация за това по какъв начин е осъществена руската намеса в изборите.\r\n", "date": "2017.10.31", "title": "Нови разкрития за руска намеса в президентските избори в САЩ"}
{"url": "http://www.novinite.bg/articles/151998/Otdelyat-80-mil-leva-za-zimno-pochistvane-na-patishta", "text": "Обсъждат подготовката за предстоящото зимно поддържане на пътищата в страната. За това регионалното министерство е отделило 80 милиона лева. Общо 3000 машини ще помагат за чистенето на републиканската пътна мрежа, предаде Нова телевизия.Министърът на регионалното развитие и благоустройството - Николай Нанков ще представи създадената организация. На срещата ще присъстват директорите на областните пътни управления в страната. Зимното поддържане на пътищата се въвежда от 1 ноември. ", "date": "2017.10.31", "title": "Отделят 80 мил. лева за зимно почистване на пътища"}
{"url": "http://www.novinite.bg/articles/152002/Shte-ima-li-cigansko-lyato-prez-noemvri", "text": "Големи температурни амплитуди, дъжд и сняг ще ни донесе настъпващият ноември.„Първите дни на месеца ще напомнят, че зимата наближава. Най-ниските температури в този период ще бъдат между -8 и -3 градуса”, каза в ефира на „Здравей, България” синоптикът от БАН Анастасия Стойчева.Най-високите стойности, които ще достига живакът в термометрите през ноември, ще бъдат 10-15 градуса.„Всички дни след 26-и октомври, в които има подобни температури, могат да се нарекат циганско лято”, коментира Стойчева.Тя поясни, че в първите две десетдневия на месеца времето ще бъде много динамично. Ще бъде студено в сутрешните часове, а през деня температурите ще достигат до 12-17 градуса. Към края на първото десетдневие ще вали дъжд, а в планините – сняг. Бяла пелена ще покрие и високите котловинни полета.Между 20-и и 30-и ноември ще настъпи по-спокойно време. Ще има условия за ниска облачност и мъгли. ", "date": "2017.10.31", "title": "Ще има ли циганско лято през ноември?"}
{"url": "http://www.novinite.bg/articles/152014/Mikrobus-katastrofira-i-razpilya-hlyab-na-magistrala-Struma", "text": "Микробус \"Мерцедес\" с пазарджишка регистрация, превозващ хляб, катастрофира тази сутрин на магистрала \"Струма\" край град Кочериново, леко е пострадал водачът му, който заспал, предаде ДАРИК.Сигналът за пътния инцидент е подаден към 6.00 ч. тази сутрин. Малко преди излизането от автомагистралата в посока Благоевград и Рилския манастир микробусът се отклонява надясно и пада в крайпътната канавка. След което се блъска с предната част в указателна табела. Микробусът превозва хляб в посока Благоевград.В болницата в Благоевград е приет шофьорът, който не е пострадал тежко. При удара е повредена указателната табела. Касетите с хляб са се разпилели край пътя.Движението по автомагистралата не е затруднено, причините за произшествието се изясняват, но водачът най-вероятно е заспал по време на движение. За последните три месеца при катастрофи в този участък на ЛОТ-2 от магистрала \"Струма\" последователно бяха разпилени товари от риба, бира и мляко.", "date": "2017.10.31", "title": "Микробус катастрофира и разпиля хляб на магистрала „Струма”"}
{"url": "http://www.novinite.bg/articles/152015/Festivalat-za-nezavisimo-kino-se-zavarna-v-Sofiya", "text": "Продуцентът на холивудските звезди Киану Рийвс и Джеймс Франко пристигна у нас за 8-то издание на „So Independent”. Фестивалът за независимо кино се завърна в София по-мащабен от всякога, информира Нова телевизия.", "date": "2017.10.31", "title": "Фестивалът за независимо кино се завърна в София"}
{"url": "http://www.novinite.bg/articles/152020/Yujnite-rajoni-na-Sofiya-ostavat-bez-voda-na-1-noemvri", "text": "\"Софийска вода\" съобщава, че множество клиенти в южните райони на София ще останат без вода на 1 ноември в сряда. При продължителност на строително-ремонтните дейности над 12 часа „Софийска вода” ще осигури алтернативно водоснабдяване на някои адреси, информира БНТ.От дружеството предупреждават, че без вода ще са:с. Железница - от 11:00 ч. до 23:00 часас. Бистрица - от 10:00 ч. до 22:00 часас. Панчарево /висока зона/ и с. Кокаляне /висока зона/ - от 11:30 ч. до 23:30 часав.з. „Косанин дол“ - от 11:30 ч. до 23:30 часав.з. „Ловджийска чешма“ – от 12:00 ч. до 24:00 часав.з. „Бункера“ – горна част – от 11:30 ч. до 23:30 часав.з. „Градище“ – от 12:00 ч. до 24:00 часакв. „Симеоново“, в.з. „Симеоново – Драгалевци“, кв. „Драгалевци“- от 11:00 ч. до 23:00 часав.з. „Малинова долина“ – от 11:30 ч. до 23:30 часакв. „Киноцентъра“ - от 12:00 ч. до 24:00 часакв. „Бояна“ - от 13:00 ч. на 01.11.2017г. до 01:00 часа на 02.11.2017г.в.з „Беловодски път“ - от 12:30 ч. на 01.11.2017г. до 00:30 часа на 02.11.2017г.в.з. „Килиите“ - от 13:00 ч. на 01.11.2017г. до 01:00 часа на 02.11.2017г.Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 121 21 или да следят за развитието на всички текущи теренни дейности в реално време чрез Виртуалния информационен център на дружествотов.з. „Мала кория“ - от 13:00 ч. на 01.11.2017г. до 01:00 часа на 02.11.2017г.кв. „Княжево“ - района заключен между ул. “Къпина”, ул.“Витошки бор”, ул.“Горска теменуга”, ул.“Калинка”, ул.“713”,ул.“Явор”- от 13:00 ч. на 01.11.2017г. до 01:00 часа на 02.11.2017г.кв. „Княжево“ - района заключен между бул. “Цар Борис” III, ул. “Войводина могила”, ул.„Стойчо Бачийски“, ЖП линията „София - Перник“, ул. „Стойчо Бачийски“, ул.“Бойница”, ул.„Войводина могила“ и ул.“711“- от 13:00 ч. на 01.11.2017г. до 01:00 часа на 02.11.2017г.кв. „Горна баня“ и в.з. „Горна баня“ – от 13:30 ч. на 01.11.2017г. до 01:30 часа на 02.11.2017г.с. Бистрица - на площада от 22:00 ч. на 01.11.2017г.кв. „Симеоново“ – на площада от 23:00 ч. на 01.11.2017г.кв. „Драгалевци“ - на площада от 23:00 ч. на 01.11.2017г.кв. „Княжево“ - ул. “Войводина могила” и ул. „Стойчо Бачийски“ от 01:00 ч. на 02.11.2017г.кв. „Горна баня“ на площада до хотел „Горна баня“ от 13:30 ч. на 02.11.2017г.ул. „3-ти март“, ул. „Шабаница“, ул. „Воденицата“ и ул. „Ботунски път“След възстановяване на водоснабдяването е възможно временно повишаване мътността на водата.При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пред бл. 28.ул. 515 от ул. 511 до ул. 518При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. 515.жп линията за Калотина, ул. „Панчо Владигеров“, ул. „Тончо Жечев“, ул. „Георги Караславов“", "date": "2017.10.31", "title": "Южните райони на София остават без вода на 1 ноември"}
{"url": "http://www.novinite.bg/articles/152027/Potopat-v-Burgasko-vze-oshte-edna-jertva", "text": "71-годишният мъж от бургаското село Черни връх, чийто дом бе отнесен от пороя, е починал във вторник сутрин в болница, съобщава вестник \"24 часа\".Съпругата на Димитър – 67-годишната Стоянка, изчезна при бедствието и все още се издирва.Възрастният мъж беше приет в бургаска болница на 25 октомври в изключително тежко състояние. Преди да бъде спасен, дядото стоял три часа в студената вода, заляла дома му. Държал се за ламарина. Нагълтал се с кал и тиня. По време на водния ад старецът получил и инсулт. ", "date": "2017.10.31", "title": "Потопът в Бургаско взе още една жертва"}
{"url": "http://www.novinite.bg/articles/152025/Machat-mejdu-Balgariya-i-Shveciya-promenya-dvijenieto-v-Sofiya", "text": "Мачът между България и Швеция на Национален стадион „Васил Левски” налага промени в движението, съобщи Столична община.Забранява се престоят и паркирането на пътни превозни средства до отпадане на необходимостта при алеите около Националния стадион „Васил Левски”, до полунощ на моста пред стадиона и на ул. „Ген. Гурко” между бул. „Васил Левски” и бул. „Евлоги и Христо Георгиеви”, с изключение на местата в режим на платено паркиране „служебен абонамент”. От 20.00 часа до приключване на футболната среща, само при необходимост и по преценка на ръководството на СДВР, ще се забрани влизането на пътни превозни средства в двете посоки, с изключение на автобусите на масовия градски транспорт, по ул. „Ген. Гурко” между бул. „Васил Левски” и бул. „Евлоги и Христо Георгиеви”; бул. „Евлоги и Христо Георгиеви” между пл. „Орлов мост” и бул. „Черни връх”; бул. „Драган Цанков” между бул. „Евлоги и Христо Георгиеви” и бул. „П.К. Яворов”.От 18.00 часа до приключване на мача се променя частично маршрутът на автобус № 75, като се скъсява до Военна академия. ", "date": "2017.10.31", "title": "Мачът между България и Швеция променя движението в София"}
{"url": "http://www.novinite.bg/articles/152018/Pechalbite-na-Samsung-s-rast-ot-148", "text": "Южнокорейският технологичен гигант Samsung реализира печалби от 11,2 трлн. вона (10 млрд. долара) за периода юли-септември, съобщи във вторник самата компания.За нея това досега е най-голямата постигната печалба за тримесечие, съобщава БГНЕС.Най-големият производител на карти памет и смартфони в света трябваше да се изправи на крака, след като миналата година изтегли водещото си мобилно устройство от пазара, а по-късно загуби и де факто ръководителя си, който бе арестуван по обвинение в корупция.Компанията обаче направи официално изявление, в което обяви, че нетните печалби са се повишили с 148% спрямо същия период на миналата година. Амбициите на Samsung са през 2018 г. да удвоят дивидентите си и да ги поддържат фиксирани през предстоящите две години.", "date": "2017.10.31", "title": "Печалбите на Samsung с ръст от 148%"}
{"url": "http://www.novinite.bg/articles/152006/Kakvo-se-krie-zad-agresiyata-sreshtu-medicinska-sestra-v-Pirogov", "text": "„Със сигурност марихуаната, която е употребявал Калоян, не е причина за тази агресия”. Така д-р Александър Канчелов, специалист по психиатрия и лечение на зависимости, коментира нападението над медицинска сестра в „Пирогов” от 18-годишния Калоян, информира Нова телевизия.В понеделник бащата на момчето каза, че синът му е пушел марихуана. Това обаче не обяснява факта, че Калоян е бил приет в Клиниката по токсикология на спешния институт с тежко наркотично натравяне.„Нови видове дрога заливат Европа, не подминават и България. Те водят до резки психиатрични и мозъчни увреждания”, заяви д-р Канчелов.Според него употребяващите именно такива наркотици често проявяват агресия. Все още не е ясно дали случаят с Калоян е такъв.Веднага, след като извърши посегателството над медицинската сестра, момчето успя да избяга от „Пирогов” и се самоуби. ", "date": "2017.10.31", "title": "Какво се крие зад агресията срещу медицинска сестра в „Пирогов”?"}
{"url": "http://www.novinite.bg/articles/152030/Dvojno-ubijstvo-v-Plevensko", "text": "Двойно убийство е извършено в плевенското село Горни Дъбник. Жертвите са баща и дъщеря, информира Нова телевизия. Една от версиите за смъртта на двамата е, че са убити при обир на семейната им къща.По случая е започнало разследване. ", "date": "2017.10.31", "title": "Двойно убийство в Плевенско"}
{"url": "http://www.novinite.bg/articles/152005/Gledat-myarkata-za-neotklonenie-na-Vlado-Placentata", "text": "Софийският градски съд гледа мярката на Владимир Стоянов-Плацентата, познат като мъжа, който преби акушер-гинеколога д-р Албена Гагова в болница „Шейново”. Той е обвинен в незаконно притежание на огнестрелно оръжие, предаде Нова телевизия.В началото на юли Стоянов беше арестуван заради побоя, нанесен на д-р Гагова. Причината за посегателството беше, че отказала да даде на мъжа плацентата на новороденото му дете.След първоначалния му арест, Стоянов беше освободен и задържан повторно преди седмица заради притежание на оръжие. С него, според обвинението, мъжът е стрелял във въздуха от къщата, в която укривал бежанци преди около година.    ", "date": "2017.10.31", "title": "Гледат мярката за неотклонение на Владо-Плацентата"}
{"url": "http://www.novinite.bg/articles/151996/Svetat-otbelyazva-Helouin", "text": "На 31 октомври светът празнува Хелоуин.По традиция на днешния ден се дълбаят тикви, организират се маскени партита, погаждат се номера, разказват се страшни истории и се гледат филми на ужасите.Костюмите за Хелоуин обикновено копират тези на свръхестествени фигури като чудовища, призраци, скелети, вещици и демони. С течение на времето към тях се добавят и костюми на популярни герои от научно-фантастични филми, на известни личности, нинджи и принцеси.Някога жителите на Ирландия и Шотландия дълбаели репи и ги превръщали във фенери, които да осветяват пътя на мъртвите души, държани в чистилището. Но имигрантите в Северна Америка започнали да използват тиквата, която е много по-голяма и по-удобна за дълбаене.Традиционните цветове на Хелоуин са черното и оранжевото.Произходът на празника е свързан с древните келти. Те празнували своята Нова година – Самхайн, в края на октомври, когато прибирали последната си реколта. Вярвали, че в нощта срещу Нова година се отваря границата между мъртвите и живите и сенките на починалите през изминалата година навестяват земята в търсене на живи тела, в които да се вселят.За да се предпазят от сенките, хората гасели огъня в огнищата и се опитвали да изглеждат колкото може по-страшно - обличали животински кожи и глави, надявайки се да изплашат привиденията. На духовете оставяли храна, за да се заситят и да не настояват да влизат в дома им. А самите жители се събирали около огньове, които били запалвани от друидите жреци. На тези сбирки се правели предсказания за зимата и се принасяли животни в жертва. В края на събирането всеки взимал въглен от огъня и с него палел огнището в дома си.През 853 г. сл. Хр. папа Григорий IV утвърдил 31 октомври като ден на Вси Светии, ден за прослава на всички християнски светци и мъченици, който в страните с голямо келтско население естествено съвпаднал и се слял с традиционно съществуващия езически празник.  ", "date": "2017.10.31", "title": "Светът отбелязва Хелоуин"}
{"url": "http://www.novinite.bg/articles/152001/Bolnicata-v-Pazardjik-pod-policejska-obsada", "text": "Болницата в Пазарджик вече втори ден е под засилена полицейска охрана. Причината – напрежение, създадено от стотици жители на ромската махала пред Спешното отделение в неделя вечер, предаде Нова телевизия.След тежка катастрофа с техни близки, пред лечебното заведение се събрали повече от 350 души, за да поискат обяснение от лекарите за случилото се.Инцидентът станал между пазарджишките села Братаница и Ветрен дол. Автомобилът се движел на прав участък с над 100 км/ч. Заради високата скорост 18-годишният шофьор изгубил контрол над управлението, леката кола се завъртяла, излязла от пътното платно и се ударила в дърво.След събирането на ромите, пред болницата веднага пристигнали около 50 полицейски служители с кучета, както и жандармерия.В ефира на „Здравей, България” д-р Дора Панчева обясни, че ромите не са проявили агресия. Униформените били повикани, защото това било задължително в подобни ситуации. ", "date": "2017.10.31", "title": "Болницата в Пазарджик под полицейска обсада"}
{"url": "http://www.novinite.bg/articles/152028/Moskovski-razporedi-speshna-proverka-po-povod-paten-incident-s-avtobus", "text": "Министърът на транспорта, информационните технологии и съобщенията Ивайло Московски разпореди незабавна комплексна проверка на фирма \"Юнион Ивкони\", съобщиха от пресслужбата на ведомството. Повод за спешните действия е възникналият късно снощи пътен инцидент с автобус на компанията, извършващ превоз на пътници по линията София - Слънчев Бряг В рамките на няколко дни инспекторите на Изпълнителна агенция \"Автомобилна администрация\" ще проверят цялостната дейност на превозвача, като ще обърнат специално внимание на организацията на превозите, графиците и спазването на изискванията за почивките на водачите, както и всички необходими документи за осъществяването на транспортната услуга.   Проверка се извършва и за конкретния случай, като констатациите и материалите от инспекцията ще бъдат предоставени на разследващите органи. Предвид предстоящия зимния сезон, екипите на ИА \"Автомобилна администрация\" ще се фокусират върху подготовката на транспортните средства за извършването на обществен превоз на пътници и товари. Ще се обръща специално внимание на състоянието на гумите, спирачните системи, светлините и общото техническо състояние.   Инспекторите ще следят за спазването на времената за управление и почивка на водачите, както и за наличието на всички необходими документи.", "date": "2017.10.31", "title": "Московски разпореди спешна проверка по повод пътен инцидент с автобус"}
{"url": "http://www.novinite.bg/articles/152021/Islyamska-darjava-sloji-Ronaldo-na-kolene", "text": "Поредна зловеща заплаха преди Мондиала в Русия идното лято отправиха терористите от Ислямска държава. След като под мерника им попаднаха треньорът на Франция Дидие Дешан и звездите на Бразилия и Аржентина - Неймар и Лионел Меси, сега в обхвата им е и най-добрият футболист за изминалата година Кристиано Роналдо.Португалецът е централна фигура в поредния пропаганден афиш на терористите, като е изобразен на колене и с насинено око, а зад него има планина от кости. зад него пък е застанал главорез, който е готов да ликвидира CR7\"Нашите думи са това, което виждате, а не това, което чувате. Просто чакайте, чакаме и ние\", пишат терористите. Домакинът на Мондиала - Русия отговори на опасенията за атаки по време на Световното, като обеща да вземе крайни мерки за сигурност.", "date": "2017.10.31", "title": "Ислямска държава сложи Роналдо на колене"}
{"url": "http://www.novinite.bg/articles/152022/Grisho-pochva-sreshtu-tejak-sapernik-v-Parij", "text": "\r\nРодна ракета №1 Григор Димитров се изптравя срещу Ришар Гаске във втория кръг на турнира Мастърс 1000 във френската столица Париж. Опитният Гаске надви трудно Беноа Пер с 6:3, 4:6, 6:4 във френския сблъсък от първия кръг и си осигури двубой срещу Гришо.\r\nФрансето е един неприятните съперници за първата ракета на България, защото има цели 5 победи срещу Димитров от 7 срещи помежду им досега. В последния сблъсък от тази година обаче Гришо записа един от двата си успеха срещу Гаске, елиминирайки го на „Аустрелиън Оупън” след 6:3, 6:2, 6:4 на 1/16-финалите. След това българинът достигна 1/2-финалите на първия за годината турнир от Големия шлем.\r\nДругата победа на Димитров срещу Гаске е с 6:4, 6:4 от 1/32-финалите на турнира в китайския град Шанхай в края на миналата година. Успехите на французина са преди тези на Гришо – през 2011 година в Дубай на 1/16-финал с 6:2, 6:4, през 2012 година на 1/32-финал на „Ролан Гарос” с 5:7, 7:5, 6:2, 6:3, през 2012 година в Банкок на 1/8-финал с 5:7, 7:5, 6:4 и през 2015 година на „Уимбълдън” с 6:3, 6:4, 6:4.\r\nГригор Димитров и Ришар Гаске най-вероятно ще изиграят мача си в сряда.\r\n", "date": "2017.10.31", "title": "Гришо почва срещу тежък съперник в Париж"}
{"url": "http://www.novinite.bg/articles/152013/Domashnite-jivotni-koito-dejstvat-kato-lekarstvo-na-stopanite-si", "text": "Понякога домашните любимци ни създават доста неприятности, но това не може да се измери с обичта и предаността, която дават. Оказва се, че имат и друго предимство – действат като лекарство на стопаните си. Учените са убедени, че положителният ефект не се изчерпва с доброто настроение, което неизменно носят, но действат благоприятно на здравето. Ето пет домашни животни, които действат като лекарство: Кучета С куче в дома си няма как да скучаете. Сред многобройните забавления са часовете разходки. Кучетата предразполагат към спорт в парка, например джогинг.Добрият ефект се изразява в няколко килограма по-малко, намален холестерол, набавяне на свеж въздух и превенция на заболяванията, свързани със заседнал начин на живот. Психолозите твърдят, че кучето намалява склонността към нервност, депресия и други психични разстройства. Котки Смята се, че котките са способни да абсорбират отрицателната енергия. Учени твърдят, че усещат физическата болка на стопанина си, намират точното място, лягат на него и го затоплят с тяло.Според тях тайната на котешкото „лекарство“ се крие в мъркането. Успокоява нервната система, поради звуковите вибрации, нормализира кръвното налягане и сърдечния ритъм. Папагали За папагалите се твърди, че имат благоприятно въздействие върху сърцето и помагат за лечение на зекване. Освен това повишават тонуса и доброто настроение сутрин с жизнерадостните звуци, които издават. Рибки Аквариумните рибки са сред най-добрите лекове за стрес. Достатъчно е само да ги наблюдавате около 30 минути всеки ден, за да се отпуснете, да нормализирате пулса си и да загърбите ежедневните неприятности. Зайци Декоративните зайци и другите домашни гризачи се препоръчват на несигурни хора, особено деца. Съжителството с такова животинче помага да се преодолее безпокойството. аленето на козината на зайците развива фини двигателни умения, намалява нивото на агресия и тревожност. Смята се, че декоративните гризачи помага при ставни заболявания.", "date": "2017.10.31", "title": "Домашните животни, които действат като лекарство на стопаните си"}
{"url": "http://www.novinite.bg/articles/152016/Chestvame-Mejdunarodniya-den-na-Cherno-more", "text": "31 октомври се е превърнал в символ на загрижеността ни за опазване чистотата на морето и плажовете и за съхраняване на биоразнообразието, информира ДАРИК. Международният ден на Черно море свързваме с подписването през 1996 година на Стратегическия план за действие за възстановяване и защита от правителствата на шестте черноморски държави - България, Грузия, Румъния, Русия, Турция и Украйна.  Планът съдържа 59 мерки, насочени към ограничаване на замърсяването, по-ефективно управление на биоразнообразието и реализацията на екологични проекти в Черноморския регион. Екологичните проблеми в басейна на Черно море са много. В последните години част от черноморските страни преминаха през драстични промени, преход и цялостно преструктуриране, съпътствани и с икономически и социални проблеми. Но независимо от всичко, добра воля и желание за решаване на екологичните проблеми са налице. Две десетилетия след подписването на документа, въпреки някои признаци на подобрение, е време за промяна на перспективата в опазването и възстановяването на тази уникална природна система — нашето общо Черно море.", "date": "2017.10.31", "title": "Честваме Международния ден на Черно море"}
{"url": "http://www.novinite.bg/articles/152036/Kitajskata-centralna-banka-pusna-zlatni-i-srebarni-moneti-s-gigantska-panda", "text": "За първи път в Китай са пуснати монети с панди през 82-ра година, но това, което отличава тазгодишното издание, е начинът, по който те са показани. Дизайнерът на монетите споделя, че този път е решил да покаже изражението на пандата в най-щастливия й момент - тогава, когато похапва бамбук, информира БНТ.  ", "date": "2017.10.31", "title": "Китайската централна банка пусна златни и сребърни монети с гигантска панда"}
{"url": "http://www.novinite.bg/articles/152004/Dneven-horoskop-za-31-oktomvri", "text": "\r\n\r\nПонякога трудът ви остава недооценен и това ви потиска. С желание сте да изживеете удовлетворение и печалби. Не унивайте, това, което правите ще бъде оценено. Очакванията ви ще се сбъднат и направят по-спокойни, приветливи и устремени.\r\n\r\nХубав ден с прекрасни възможности за реализация на целите, но няма да липсват и разочарования за някои от вас. Започва период на промени в деловото, а за някои и в личното партньорство. Раздвижването ще е значително!\r\n\r\nВремето, посветено на близките ви ще ви донесе удовлетворение. Добри възможности за решаване на домашни проблеми. Не се поддавайте на апатията. Разчитайте на съветите на ваши близки. Делата, които започнете днес ще завършат с успех.\r\nПредставителите на останалите зодии могат да намерят дневния си хороскоп .\r\n", "date": "2017.10.31", "title": "Дневен хороскоп за 31 октомври"}
{"url": "http://www.novinite.bg/articles/151999/Uvolneniyat-katalunski-premier-izbyaga-v-Belgiya", "text": "Уволненият лидер на каталунското правителство избяга в Белгия. Карлес Пучдемон е в Брюксел, потвърди адвокат, когото политикът наел, за да го представлява пред белгийските власти, предаде Нова телевизия. С Пучдемон са и петима от досегашните министри на Каталуния. Те напуснаха Испания, след като главният прокурор поиска задържането им по обвинение в организиране на бунт срещу държавата и злоупотребата с обществени средства.Още през уикенда стана ясно, че Пучдемон и други от водачите на сепаратистите в Каталуния обмислят да поискат политическо убежище в Белгия, за да избегнат арест. ", "date": "2017.10.31", "title": "Уволненият каталунски премиер избяга в Белгия"}
{"url": "http://www.novinite.bg/articles/152007/Protest-v-Parij", "text": "Феминистки и активистки на женското движение \"Фемен\" протестираха снощи в Париж, където режисьорът Роман Полански представи ретроспекция на своето творчество, информира БНТ.Началото на специална ретроспекция на творчеството на режисьора Роман Полански в Париж бе съпътствано с протести. Полско-френският режисьор се призна за виновен през 1977 г. в САЩ в непозволен сексуален акт с малолетна, но избяга в Европа през 1978 г. преди да бъде осъден. Той живее във Франция, защото страната няма споразумение за правна помощ със САЩ. По-рано този месец швейцарски прокурори обявиха, че бивша германска актриса и модел е отправила обвинения срещу Полански за сексуално посегателство. Общо четири жени обвиняват режисьора.Мисля, че е смешно да почитаме някой като него. Смешно е, че не е напуснал Франция и че не е в затвора, че никой не взима на сериозно тези жени. Затова съм тук - да надигнем глас.Онлайн петиция с искане за отмяна на ретроспекцията на Полански събра 27 000 подписа. Но публиката стана на крака в края на прожекцията на първия филм. ", "date": "2017.10.31", "title": "Протест в Париж"}
{"url": "http://www.novinite.bg/articles/152031/Sadat-pusna-Vlado-Placentata-pod-garanciya", "text": "37-годишният Владимир Стоянов, станал известен като Владо Плацентата, трябва да плати 500 лева парична гаранция, за да не влезе в ареста по обвинение, че е държал незаконна пушка в двора на къщата си, предаде Той трябва да внесе сумата до 2 седмици.Владимир Стоянов се прочу през лятото на тази година, след като нападна лекарка в АГ болница „Шейново”, настоявайки тя да му даде плацентата на новороденото му дете.Той има още 2 обвинения, освен за нападението над лекарката. Едното е, че на 9 октомври 2016 година е укривал в дома си 22 бежанци срещу заплащане, а другото за незаконната пушка.В съда Стоянов представи удостоверение, че е студент 1-ва година редовно обучение със специалност „Генно и клетъчно инженерство”.Както обикновено, той се появи с маска на лицето и плетена шапка, захлупена почти до очите му. Така остана и пред съда.„Нямате право да ме снимате, нарушавате конституционните ми права\", скара се Плацентата на журналистите на излизане от съда. ", "date": "2017.10.31", "title": "Съдът пусна Владо Плацентата под гаранция"}
{"url": "http://www.novinite.bg/articles/152012/Rejtingat-na-Donald-Tramp-dostigna-nov-minimum", "text": "Популярността на американския президент Доналд Тръмп достигна нов минимум - само 33% от американците одобряват дейността му. Това показват оповестени в понеделник данни от социологическо проучване на агенция Галъп, която прави ежедневни изследвания, съобщава ТАСС.   Според данните от проучването на 29 октомври 33% от участниците се изказват в подкрепа на Тръмп, а 62% дават на неговата работа незадоволителна оценка. В анкетата са участвали 1500 души, а процентът на грешка е 3%. В периода 26-28 октомври подкрепата за Тръмп се запази на равнище от 35%. През целия октомври този показател не превиши 39%.   Предишният \"антирекорд\" бе регистриран на 14 август, когато Тръмп събра подкрепа от едва 34% от американците, докато 61% бяха против него.   Пик в подкрепата за американския президент, без да се брои първата му седмица в Белия дом, бе регистриран на 11 март, когато 45% от американците одобряваха дейността му. На обратното мнение бяха 49%.", "date": "2017.10.31", "title": "Рейтингът на Доналд Тръмп достигна нов минимум"}
{"url": "http://www.novinite.bg/articles/151997/Zrelishtna-burya-v-Avstraliya", "text": "Зрелищна буря над австралийския щат Куинсланд. В небето имало толкова много мълнии, че десетки граждани снимали природното явление и изпратили снимките на медиите, предеде Нова телевизия.Според синоптици над 170 000 мълнии са ударили района на град Бризбън само за една нощ. Това е нетипично голям брой, като обичайно летните бури продължават по-малко от час.Освен впечатляващи гледки в небето, стихията предизвика и спиране на тока на няколко хиляди домакинства. ", "date": "2017.10.31", "title": "Зрелищна буря в Австралия"}
{"url": "http://www.novinite.bg/articles/152024/Mafiot-porachal-ubijstvoto-na-dashterya-si", "text": "Бос на сицилианската мафия поръчал убийството на собствената си дъщеря, тъй като тя имала връзка с високопоставен полицейски служител, съобщава БГНЕС, цитира Нова телевизия.Мократа поръчка била възложена на брата на мишената. Той обаче отказал да я изпълни и сигнализирал властите за случая. Бащата бил задържан.Кръстникът Пино Скадуто решил, че негов предишен арест се дължи именно на отношенията на дъщеря му с униформения.„Не искам да го правя”, казал синът в разговор с баща си, подслушан от полицията. „Ако искаш да я отстраниш, направи го сам. Защо аз да се занимавам с проблема? Аз съм на 30 години”, казал синът на мафиота.Скадуто, който ръководи престъпния синдикат Багерия край столицата на Сицилия Палермо, се опитал да прехвърли мократа поръчка на друг човек, който също отказал да я изпълни.Скадуто е бил арестуван заедно с още 15 членове на Багерия. Те са обвинени във връзки с мафията и изнудване на местни предприемачи.  ", "date": "2017.10.31", "title": "Мафиот поръчал убийството на дъщеря си"}
{"url": "http://www.novinite.bg/articles/152034/Prezidentat-Radev-poseti-zasegnatite-ot-navodnenie-sela", "text": "Президентът Румен Радев днес посети наводнените села в Бургаско и се срещна с хора, чиито домове бяха засегнати при бедствието. Румен Радев лично видя какви са пораженията и обсъди от какво се нуждаят пострадалите семейства. Обиколката на държавния глава започна от село Равнец, информира Нова телевизия.Президентът бе придружаван от областния управител Вълчо Чолаков и кмета на Бургас Димитър Николов.Тримата влязоха в наводнени къщи и разговаряха с местни жители.Президентът каза, че вижда сериозна солидарност и взаимопомощ за пострадалите.325 лв. еднократна социална помощ не е достатъчна за едно домакинство, ще разговарям с правителството, общините и неправителствените организации за отпускане на помощи, добави държавният глава.", "date": "2017.10.31", "title": "Президентът Радев посети засегнатите от наводнение села"}
{"url": "http://www.novinite.bg/articles/152000/Pchelarite-izlizat-na-protest", "text": "Пчеларите у нас излизат на национален протест  пред министерството на земеделието. Поводът за недоволството са неизплатените субсидии на биопчеларите. Както и намаления период за преход от конвенционално в биопчеларствао на една година, от досегашните пет години, предаде Нова телевизия.Пчеларите настояват за директни субсидии на брой пчелно семейство, задължителен надпис „ИМИТИРАЩ ПРОДУКТ” върху храни, които наподобяват пчелен мед, както истрог контрол върху нерегламентираното третиране на земеделски култури, заради което загиват хиляди пчелни семейства.  ", "date": "2017.10.31", "title": "Пчеларите излизат на протест"}
{"url": "http://www.novinite.bg/articles/152009/Germanskata-policiya-arestuva-siriec-zapodozryan-za-podgotovka-na-atentat", "text": "Германската полиция арестува 19-годишен сириец, заподозрян в подготовка на ислямистко бомбено нападение във ФРГ, съобщиха прокурорите от звеното за борба с тероризма. Мъжът, идентифициран като Ямен А., е задържан на разсъмване от специални сили в североизточния град Шверин, провинция Мекленбург - Предна Померания. Той е заподозрян, че „готвел” „ислямистка атака”, съобщиха прокурорите, информира БНТ.\r\nСириецът започнал подготовката през юли, когато купил материали за направа на взривно устройство. Той смятал да го активира на оживено обществено място.Прокуратурата отбелязва, че няма данни младежът да членува в терористична организация.\r\nПо данни на контраразунаването, около 1 800 души във ФРГ са в категорията „потенциални ислямски терористи”. По-рано вътрешният министър Томас де Мезиер информира, че през 2016 са били предотвратени над 10 атентата.От началото на тази година във ФРГ са образувани около 900 дела за терористична дейност.\r\n", "date": "2017.10.31", "title": "Германската полиция арестува сириец, заподозрян за подготовка на атентат"}
{"url": "http://www.novinite.bg/articles/152037/Shefat-na-Rosatom-ocherta-prioritetite-pred-mirniya-atom-za-badeshtoto-razvitie", "text": "Затварянето на ядрения горивен цикъл и намаляване на обемите от отработено ядрено гориво са сред ключовите приоритети пред мирния атом през следващите години. Това обяви в изказването си генералният директор на руската корпорация „Росатом“ по време на Министерската среща на Международната агенция за атомна енергия. Форумът на тема „Ядрената енергетика на XXI век“ се провежда в Абу Даби (ОАЕ).Сред най-важните задачи пред ядрената индустрия Лихачов отбеляза сътрудничеството в областта на затварянето на ядрения горивен цикъл. „Убедени сме, че бъдещето на световната атомна енергетика е неразривно свързано със затварянето на ядрения горивен цикъл. Неотменна част от него са „бързите“ реакторни технологии. Затварянето на горивния цикъл ще позволи на мирния атом да стане екологично безопасен източник на енергия с практически неизчерпаем ресурс за много десетилетия. И, което е важно, това вече не е далечна перспектива - отчитайки научното и технологично ниво на развитие, имаме всички основания да предполагаме, че комплексен продукт в тази сфера ще бъде предложен на пазара в близките 10-12 години. По мерките на атомната индустрия – това са технологиите на утрешния ден.“Ключовата задача, според Лихачов, е създаването на промишлена инфраструктура, която да може да осигури качествено намаляване на отработеното ядрено гориво и многократното въвличане на регенерирани горивни компоненти в ядрения горивен цикъл. „Росатом“ днес отделя специално внимание на развитието на такива направления. Ние създаваме производствени мощности за преработка на отработено ядрено гориво на територията на Русия, разработваме ново уран-плутониево гориво за връщане на продуктите от преработката в ядрения горивен цикъл. Всичко това ще позволи да се осигури търсенето на атомната енергетика за много десетилетия напред. В тази връзка ние призоваваме всички заинтересовани страни кардинално да активизират сътрудничеството си в областта на бързите реактори и затварянето на ядрения горивен цикъл“, добави Лихачов.В изявлението си генералният директор на „Росатом“ обърна внимание и на необходимостта от нови акценти в дневния ред на международното сътрудничество. „Първо, това е безопасността и тук ние подкрепяме усилията на МААЕ за последователно затягане на изискванията в тази сфера. Световната атомна индустрия е една от най-отговорните и изпълняващи принципите за безопасно и устойчиво развитие от всички сфери на промишлеността. Безопасността на технологиите и решенията за нас не са просто изискване, а определящо условие за реализирането на който й да е атомен проект“.Второто направление на международното сътрудничество трябва да бъде координирането на усилията за формиране на положителна репутация на атомната енергетика. „Трябва да активизираме сътрудничеството си с цел не просто създаване на обществена приемливост на атомната енергетика, но и създаване на условия за търсенето й от обществото“, отбеляза Лихачов. В изказването си той отбеляза ключовата роля на атомната енергетика за осигуряване на устойчиво развитие и глобален преход към нисковъглеродни производства. „Атомната енергетика съответства на всички изисквания, които се предявяват към енергетиката на бъдещето. Тя е източник на стабилна и екологично чиста енергия, която се получава на икономически привлекателна цена. Атомната енергия, заедно със слънчевата, вятърната и хидроенергията образуват т. нар „зелен квадрат“, който ще стане основа на бъдещия световен енергобаланс. В този план ние не сме алтернатива, а взаимно се допълваме и подобряваме“, добави Лихачов. ", "date": "2017.10.31", "title": "Шефът на „Росатом“ очерта приоритетите пред мирния атом за бъдещото развитие"}
{"url": "http://www.novinite.bg/articles/152019/Edin-ubit-pri-strelba-v-universitet-v-SASht", "text": "Един човек е бил убит при стрелба в Университета на Юта, където на студентите им било разпоредено да останат по местата си след информация за изстрели близо до кампуса на учебното заведение, съобщиха от местната полиция, цитирани от \"Ройтерс\".Университетът уточни в профила си в \"Туитър\" в 21 часа местно време (6 часа българско), че е имало стрелба в района на изследователски център в източната част на ВУЗ-а, който се намира в град Солт Лейк Сити.Един човек е бил убит, уточниха от полицията.Властите издирват заподозрян за деянието бял мъж, идентифициран като 24-годишния Остин Бутейн, който е \"смятан за въоръжен и опасен\".Движението на влаковете в района на университета е било спряно.", "date": "2017.10.31", "title": "Един убит при стрелба в университет в САЩ"}
{"url": "http://www.novinite.bg/articles/152011/Kraen-srok-da-platim-danacite-si", "text": "Изтича крайният срок за плащане на последната вноска за данък сгради и данък МПС за 2017 г. След 31 октомври дължимите суми за местни данъци започват да се начисляват лихви, предаде ДАРИК.Плащането може да се прави във всеки от 22-та районни отдела на дирекция \"Общински приходи\" в София, независимо от адреса на имота. Всички каси разполагат с устройства за плащане с дебитни или кредитни карти. Плащане на местни данъци и такси може да се прави по банков път, а най-удобно е онлайн през електронната страница на общината. В районните служби може да ви бъде издаден и ПИН-код, с който да си правите справки или да плащате онлайн.До края на месец ноември изтича срокът за последната вноска на такса битови отпадъци за 2017 г., напомнят още от дирекция \"Общински приходи\".", "date": "2017.10.31", "title": "Краен срок да платим данъците си"}
{"url": "http://www.novinite.bg/articles/152023/Zadrastvane-na-patya-kam-letishte-Sofiya", "text": "Верижна катастрофа на столичния булевард \"Брюксел\" предизвика километрично задръстване, съобщава \"24 часа\". Пътят към летище \"София\" е възпрепятстван, а трафикът се случва много бавно.Няколко коли са се блъснали една в друга и са причинили задръстването в посока към летището. Полицейски екипи са пристигнали на място. Движението в участъка е затруднено. Съветват се хората, които пътуват към района на летище \"София\", да се придвижат с метрото, което стига до там.", "date": "2017.10.31", "title": "Задръстване на пътя към летище \"София\""}
{"url": "http://www.novinite.bg/articles/152032/AEC-Belene-finansovo-neustojchiv-pri-tri-scenariya-za-sektora", "text": "АЕЦ \"Белене\" не би била финансово устойчива. За да е финансово рентабилна, цената на електроенергията трябва да е 80 евро на МВтч.Това сочи анализ на Центъра за изследване на демокрацията.Центърът е разработил по модел на Европейската комисия три сценария за бъдещото развитие на сектор енергетика до 2050 г. Така първият сценарий - \"Без цел\" - отразява изпълнението на съществуващите енергийни политики, включително изпълнението на целите на ЕС за възобновяема енергия до 2020 г., и изграждането на всички електроцентрали, включени в официалните документи за планиране, съчетано с повишаваща се цена на въглеродните емисии, но без целите на намаляването им към 2050 г.Сценарий \"Декарбонизация\" - отразява дългосрочната стратегия за намаляване на емисиите на въглероден двуокис с 96,7% в съответствие с целите на ЕС за намаляване на въглеродните емисии на електроенергийния сектор като цяло до 2050 г., дължащо се на нарастващата цена на квотите за емисии и силната държавна подкрепа за ВЕИ.Сценарият \"Забавена декарбонизация\" включва първоначално изпълнение на настоящите национални инвестиционни планове, последвани от промяна посоката на политиката след 2030 г. Това води до реализиране на почти същата цел за намаляване на емисиите през 2050 г. като при сценария декарбонизация.Резултатите от моделирането за България показват, че при сценариите с амбициозна цел за декарбонизация и съответните схеми за подпомагане на ВЕИ страната ще има енергиен микс от 53%-54% ВЕИ до 2050 г., предимно базирани на слънчева и вятърна енергия, както и ВЕЦ.Сценарият \"Декарбонизация\" предполага още по-големи инвестиции от около 16,5 млрд. евро, но само около 4 млрд. евро държавна помощ за период от три десетилетия, поради по-бързото затваряне на въглищните централи.Увеличаващите се цени на въглеродните емисии, въглищата и природния газ ще доведе до увеличение на цените на едро на електроенергията в България от средно 34 евро на МВтч през 2016 г. до над 74 евро на МВтч. При тази проектирана усреднена цена на електроенергията през 2050 г. въвеждането в експлоатация на нови ядрени мощности би било неоправдано, тъй като единичната цена на електроенергията, която би позволила проектът \"Белене\" да покрива разходите си, е поне 80 евро/МВтч. Поради бързо покачващите се цени на въглеродните емисии, въглищните и лигнитните мощности ще бъдат изведени от пазара при всички сценарии.", "date": "2017.10.31", "title": "АЕЦ „Белене“ - финансово неустойчив при три сценария за сектора"}
{"url": "http://www.novinite.bg/articles/152033/Proektobyudjetat-na-NZOK-za-2018-g-obricha-bolni-na-smart", "text": "Пациенти се обявиха против проектобюджета на Здравната каса за 2018 г. Там е записано, че фондът няма да плаща за нови лекарствени терапии през следващата година, Нова телевизия.Според една от пациентските организации този мораториум обрича на смърт хората, които са опитали да се лекуват с досега познати терапии, но те не са им помогнали.Пациентската организация се надява депутатите да гласуват против спорните точки при окончателния вот за бюджета на държавата за следващата година. ", "date": "2017.10.31", "title": "Проектобюджетът на НЗОК за 2018 г. обрича болни на смърт"}
{"url": "http://www.novinite.bg/articles/152035/Falshivite-novini-vredyat-na-doverieto-kam-mediite-predimno-v-internet", "text": "\r\nФалшивите новини вредят на доверието към медиите в САЩ и по света, но влиянието, което оказват е далеч по-неблагоприятно за социалните и онлайн медии в сравнение с вестниците и телевизиите.Това показва проучване на аналитичната компания \"Кантар\", цитирано от Ройтерс.\r\nВ проучването са участвали 8000 души и е проведено в САЩ, Бразилия, Великобритания и Франция.От него става ясно, че към вестниците, радиата и телевизиите има по-голямо обществено доверие в сравнение с медиите в интернет.В САЩ традиционните медии съобщават за разпространение на  онлайн, които са помогнали на Доналд Тръмп да спечели президентските избори през миналата година. В същото време Тръмп обвинява традиционните медии, че бълват фалшиви новини.\r\n58 на сто от анкетираните отбелязват, че след като са осъзнали, че се разпространяват , те по-малко се доверяват на новинарските истории за политика и избори в социалните мрежи. При традиционните медии процентът е 24 на сто.Опитите да се заклеймят \"традиционните новинарски медии\" като \"\" като цяло се провалят, отбелязват авторите на изследването.\r\nПроучването прави връзка между нивата на по-задълбочено отразяване на новините и доверието. Откритията показват, че по-голям процент от хората предпочитат списанията, телевизионните канали, вестниците и радиостанциите заради дълбочината на коментарите и анализите в сравнение със социалните мрежи.Но има липса на консенсус и яснота относно каква точно е дефиницията за фалшиви новини.\r\nЗапитани какво изразява това, 58 на сто от респондентите заявяват, че се отнася до истории, които умишлено са измислени от медии. 42% отбелязват, че това са истории, разпространени от някой, който претендира, че е медия.От анкетираните държави в Бразилия е най-висок процентът на хората, които вярват, че фалшивите новини са повлияли на изборите в страната - 69%. В САЩ процентът е 47 на сто.\r\n", "date": "2017.10.31", "title": "Фалшивите новини вредят на доверието към медиите – предимно в интернет"}
{"url": "http://www.novinite.bg/articles/152029/Dadoha-na-sad-Faruk-Bektash-za-smartta-na-sapruzi-kraj-Dragoman", "text": "Турският гражданин Фарук Бекташ отива на съд за тежко пътно транспортно произшествие, при което загинаха двама души, съобщиха от прокуратурата. Тежката катастрофа стана на 24 юли 2016 г. Двамата мотористи - Таня и Бойко Бойкови, тръгнали с мотор за Австрия, за да видят внука си, бяха прегазени от Бекташ, движил се със 120 км/ч при разрешени 60. След това турският шофьор получи мярка \"домашен арест\" и се укри от закона. Властите го обявиха за общодържавно издирване и поискаха съдействие от турските си колеги.   Софийската окръжна прокуратура внесе за разглеждане в съда обвинителен акт срещу турския гражданин Фарук Бекташ, за извършено от него престъпление.Предстои разглеждане на делото от Софийски окръжен съд.", "date": "2017.10.31", "title": "Дадоха на съд Фарук Бекташ за смъртта на съпрузи край Драгоман"}
{"url": "http://www.novinite.bg/articles/152017/Plashtaniyata-na-raka-otnovo-na-dneven-plan", "text": "Министерски съвет отново предлага плащанията в брой в страната да бъдат ограничени от 10 хил. на 5000 лв. Идеята е да бъде въведен нормативно регламентиран праг.От правителството обясняват, че промяната „цели намаляване на сивата икономика и е в съответствие с наложилата се практика в другите държави членки на ЕС, където прагът за плащанията в брой е в диапазон от 2000 до 3000 евро.” Предложението предвижда ограничението да се прилага и в случаите на плащания в чуждестранна валута, когато левовата им равностойност е равна на или надвишава 5000 лв. по курса на БНБ в деня на плащането.Според управляващите мярката ще стимулира текущото отразяване на паричните потоци чрез първични счетоводни документи и ще способства за минимизиране на разплащанията в брой по сделки между лицата, участници в стопанския оборот. По отношение на икономическите оператори и на гражданите не се очаква увеличение на административната тежест, съответно по отношение на администрацията не се очаква увеличение на разходите за администриране на предложената промяна.На 20 юли депутатите не приеха предложение плащането в брой да бъде намалено драстично от сегашните 10 хил. лв. Това щеше да стане поетапно, като първата стъпка щеше бъде направена още от 1 август, когато кешовите плащания щяха да бъдат ограничени до 5 хил. лв. От 1 януари 2018 г. таванът щеше да е до 3 хил. лв., а година по-късно щеше да е намален на 1000 лв.", "date": "2017.10.31", "title": "Плащанията на ръка, отново на дневен план"}
