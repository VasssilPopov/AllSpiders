{"url": "http://www.novinite.bg/articles/156062/Zelen-bilet-za-parvi-pat-dnes", "text": "Столичани ще пътуват днес срещу 1 лев в градския транспорт, общината въвежда зелен билет, заради превишените нива на фини прахови частици и високи стойности рано тази сутрин. Мярката беше одобрена с решение на Столичен общински съвет на 25 януари тази година.Призоваваме настойчиво гражданите да използват градския транспорт за своето придвижване, съобщиха от Столична община. Особено внимание обръщаме на собствениците на автомобили с екологичен клас под ЕВРО5, да ограничат придвижването с тях. В случай, че използвате личния си автомобил, Ви молим да не оставяте двигателя включен при престой по-дълъг от 3 минути.Призоваваме домакинствата, които се отопляват на дърва и въглища, при възможност да използват електрически уреди за отопление или друго екологично отопление.Столичен инспекторат продължава извършването на проверки за нерегламентирано събиране и горене на отпадъчни материали в града.Съветите на лекарите са гражданите с респираторни заболявания, както и малките деца, и възрастните хора, да избягват продължителен престой на открито. При ходене пеша изберете маршрут, който не е покрай големите градски булеварди.", "date": "2018.01.28", "title": "Зелен билет за първи път днес"}
{"url": "http://www.novinite.bg/articles/156072/V-Kambodja-arestuvaha-razveseleni-turisti-zaradi-pornografski-tanci", "text": "В неделя Камбоджа обяви, че е арестувала 10 чуждестранни туристи, които са „пяли и танцували порнографски“.Групата, която може да бъде осъдена на година затвор по обвинения в порнография, се яви тази събота в съда. Младежите, по-голямата част от които британци, са били заловени от властите в четвъртък в наетата от тях вила в град Сием Реап, близо до известния храмов комплекс Ангкор Ват.Дуонг Таври, ръководителка на Департамента за защита на трафика на хора и младежта в града, заяви пред АФП, че групата е пребивавала в кралството няколко месеца преди да бъде арестувана. „Хванахме ги, защото извършваха дейности, които са против културата ни“, оправда се тя.Туристите, които отиват в Камбоджа, за да посетят историческият религиозен паметник Ангкор Ват често остават да пренощуват в съседния град Сием Реап, където е пълно с различни хотели, барове и ресторанти.В последните години обаче властите започнаха да дебнат за посетители, които публикуват свои разголени снимки в близост до древните руини и дори да им забраняват да стъпват в близост до него, ако облеклото им не е подходящо.", "date": "2018.01.28", "title": "В Камбоджа арестуваха развеселени туристи заради „порнографски танци“"}
{"url": "http://www.novinite.bg/articles/156060/Finlandiya-izbira-13-iya-si-prezident", "text": "Осем кандидати ще се борят днес в изборите във Финландия, по време на които ще бъде избран 13-ият държавен лидер на страната. Правото си на глас ще могат да упражнят днес около 4,2 милиона души от повече от 5,5-милионното население на страната. Избирателните секции ще бъдат отворени в 09:00 местно време (съвпада с българското) и ще останат отворени до 20:00 часа, информира БГНЕС. Очаква се резултатите от изборите да бъдат оповестени до края на деня. Ако един от кандидатите победи, встъпването в длъжност на новия президент ще се състои на 1 февруари. Ако обаче нито един от претендентите не успее да спечели повече от 50% от гласовете, двамата кандидати с най-високи резултати ще отидат на втория тур, който ще се проведе на 11 февруари.Президентът във Финландия се избира за 6-годишен мандат. КандидатитеТази година претендентите за президентският пост за 8, като някои от тях са издигнати от политически партии, а други от движения на избирателите.Действащият президент Саули Нийнистьо, например, участва в надпреварата като независим кандидат. Преди шест години той спечели, номиниран от консервативната „Национална коалиционна партия“. Освен него, кандидат за поста бе издигнат и бившият министър-председател Мати Ванханен, който ще представлява партията „Фински център\" на настоящия премиер Юха Сипиля. Правителствената „Националната коалиционна партия“ и опозиционната „Християндемократическа партия“ обаче обявиха, че ще подкрепят само и единствено Нийнистьо.От най-голямата опозиционна политическа сила Социалдемократическата партия (СДП), кандидат стана заместник-председателката на парламента Тула Хаатайнен. От \"Истинските финландци\", които са част от опозицията, издигнаха пък втората жена кандидат - Лаура Хухтасаари.Своите кандидати обявиха и други опозиционни партии - “Съюзът на зелените\" (Пека Хаависто), \"Ляв алианс\" (Меря Кюльонен) и „Шведската народна партия“ (Нилс Торвалд).Финландският политик ветеран Пааво Ваюрюнен, които ще участва в изборите за четвърти път в кариерата си, отива в качеството си на представител на движението на избирателите.Нова финландската партия \"Синьо бъдеще\", която се отдели от \"Истински финландци\" е единствената политическа сила, която взе решението да не участва в президентската надпревара. Основните претендентиПо време на предизборната кампания рейтингът на Саули Нийнистьо сред финландците далеч надхвърляше популярността на другите кандидати. Дълго време той бе посочван за лидер и в проучванията на общественото мнение, като нивото на неговата подкрепа достигаше понякога и до 80%.Въпреки това, с наближаването до изборния ден, подкрепата към него започна рязко да спада. Според последното проучване на вестник „Хелзинки Саномат“ за Нийнистьо биха дали гласа си 58% от избирателите. Прогнозата на вестник \"Илтелехти\" пък сочи, че сегашният президент може да получи и още по-малък брой гласове - 51,1%.На второ място се нарежда кандидатът на „Зелените“ Пека Хаависто, който бе основният опонент на Нийнистьо и преди 6 години. Сега той би получил 13,6% подкрепа.Ветеранът Пааво Ваюрюнен пък остава на трета позиция с 9,4%Според проучване на вестник \"Утисомалаюнен“ ако се стигне до балотаж, то финландците ще изберат в него да участват Нийнистьо и Хаависто.Само два процента от финландците път вярват, че във втория тур ще може да премине кандидатът на „Финландския център“ и бивш премиер Юха Сипиля. ", "date": "2018.01.28", "title": "Финландия избира 13-ия си президент"}
{"url": "http://www.novinite.bg/articles/156075/Raste-broyat-na-jertvite-sled-atentata-v-Kabul", "text": "Броят на жертвите от самоубийствения атентат в афганистанската столица  нарасна до 103, а 253 души са ранени. Това съобщи днес телевизия \"Толо нюз\", като се позова на вътрешното министерство, предаде ТАСС. По-рано бе съобщено за 95 загинали и 163 пострадали.Сред жертвите са поне петима полицаи, а 30 служители на реда са ранени, посочи министърът на вътрешните работи Ваис Ахмад Бармак.В нападението са участвали две линейки, според записи от охранителни камери, каза той. Те са се придвижили заедно до паркинга на болница \"Джамхуриат\", след като шофьорите говорили с полицаи. Едната линейка преминала през първия контролен пункт, след което заминала. Втората линейка изчакала 20 минути на паркинга на болницата, след което минала до втория контролен пункт, който води до стара сграда на министерството на вътрешните работи, офиси на Европейския съюз и посолството на Индия. След това автомобилът бил взривен. Все още не е ясно точно коя е била целта на нападението. В страната е обявен общонационален траур.Талибаните поеха отговорност за нападението, което е втората голяма атака в  за седмица. При акция срещу хотел в града миналата събота бяха убити най-малко 20 души, включително 14 чужденци. ", "date": "2018.01.28", "title": "Расте броят на жертвите след атентата в Кабул"}
{"url": "http://www.novinite.bg/articles/156073/Policiya-vleze-v-ofisite-na-Navalni", "text": "Полиция разби вратите на офиса на руския опозиционер Алексей Навални. Негови привърженици снимаха как поне 14 полицаи влизат в сградата в Москва.Предполага се, че са били изпратени да спрат излъчването на телевизионен канал.За днес са предвидени протести срещу властта, свикани от Навални. На опозционера беше забранено да се кандидатира за президент. Той призовава руснаците да бойкотират вота след 2 месеца, с мотива, че е нагласен в полза на Владимир Путин. ", "date": "2018.01.28", "title": "Полиция влезе в офисите на Навални"}
{"url": "http://www.novinite.bg/articles/156078/Germanska-mediya-Balgariya-se-starae-da-promeni-imidja-si-na-bednyashka-koliba", "text": "\"С всички сили България се старае да промени имиджа си на постсоциалистическа бедняшка колиба, проядена от корупция. Очакванията към страната са особено високи\", се казва в репортаж на Дойчландфунк.Българската авиокомпания е подготвила многобройни четива за пътуващите към София - дебели списания, които съдържат разнообразни истории и политически интервюта. Навярно, защото с право предполага, че в тези дни към страната пътуват мнозина, които знаят твърде малко за България, но са любопитни да узнаят повече. И тези хора следва да бъдат спечелени като приятели. Или поне отчасти да променят мнението си.Постсоциалистическа бедняшка колиба, проядена от корупция, но пък и еуфоричен привърженик на ЕС? Кое е вярното? С всички сили България се опитва да убеди гостите и инвеститорите в наличието на качества, които навярно са недотам познати в чужбина.„Българите се смятат за много гостоприемни хора, България е отворена към света, а Германия е на особена почит тук. Страната отбелязва голям прираст в сферата на туризма. През миналата години в България са пристигнали 850 000 германски туристи, които постоянно преоткриват България“, четем в рекламните брошури.Корупцията не е основният проблемПредседателят на Германско-българската търговска камара Митко Василев се опитва да убеди фирмите да инвестират в България или да създадат свои филиали в страната. Ниските данъци също са аргумент в полза на България. Но как стоят нещата с корупцията?„Да, вярно е, че тя пречи, включително и на германските инвеститори, но те все пак не я споменават на първо място“, казва Василев.Инвеститорите очевидно смятат някои други проблеми за принципно по-важни – например състоянието на инфраструктурата, бюрокрацията или липсата на квалифицирана работна ръка. Но едно изследване, направено по поръчение на Зелените, отново слага пръст в раната и обръща внимание на наличието на тесни връзки между правителството, олигарсите, банките и медийните концерни.Влизането в Шенген да се обвърже с борбата срещу корупцията?\"Ние отпускаме на страните-членки много пари от ЕС и е редно да се интересуваме къде отиват тези пари“, казва евродепутатката от партията на Зелените Ска Келер. Тя е недоволна от факта, че по тази тема се говори твърде малко. В същото време не е съгласна въпросът за влизането на България в Шенген да се обвързва с темата за корупцията.„Съществуват много ясни правила за това, кога една страна може да влезе в Шенгенското пространство. И всяка страна принципно би следвало да може да се присъедини към Шенген. Затова смятам, че двете теми трябва да се разглеждат поотделно“, казва евродепутатката. Както България, така и Румъния изпълняват т.нар. технически критерии за присъединяване към Шенгенското пространство. Въпреки това някои политици съзират ясна взаимовръзка между двете теми – например евродепутатът от ХДС Даниел Каспари: „Би трябвало да може да се разчита на България, че няма да издава шенгенски визи на хора, които например просто са си платили за тях. Точно затова корупцията е ключовата дума в случая. И точно поради това можем да използваме темата „Шенген“, за да мотивираме българското правителство да се бори срещу корупцията“, казва Каспари.Правителството в София си прави реклама с аргумента, че надеждно защитава външната граница на ЕС и допринася за сигурността на Шенгенското пространство, въпреки че още не членува в него. ЕС, естествено, отчита заслугите на България, но присъединяването към Шенген в крайна сметка представлява политическо решение на страните-членки.Присъединяването към Шенген – важен символНа фасадата на НДК в София е изписано: „Обединени, ние сме силни!“. Сивият бетонен мастодонт от времето на реалния социализъм беше подложен на скъп ремонт специално за българското председателство в ЕС. През идните месеци тук ще се провеждат всички срещи на високо равнище, на които България е домакин.Одобрението към Европа е голямо сред българите. Страната извлече много ползи от европейските средства, а гражданите на страната дори изпитват по-голямо доверие към европейските институции, отколкото към своите собствени. Но и очакванията, свързани с българските власти, са големи: „Ако не се промени нищо по отношение на корупцията и правосъдието, България няма да има шанс за влизане в Шенген“ казва Даниел Стефанов от софийския офис на Европейския съвет за външни отношения.Въпреки че членството в „Шенген“ има по-скоро символична стойност, липсата му влошава имиджа на страната. „Това е знак за инвеститорите и за другите правителства, че България все още има сериозен проблем“, заключава той.", "date": "2018.01.28", "title": "Германска медия: България се старае да промени имиджа си на бедняшка колиба"}
{"url": "http://www.novinite.bg/articles/156077/UEFA-moje-da-zabrani-igrata-s-glava-v-detskiya-futbol", "text": "УЕФА обмисля възможността да забрани играта с глава в детския футбол, ако проучване докаже по категоричен начин, че това предизвиква увреждане на мозъка, информира БГНЕС. Европейската футболна централа провежда свое собствено проучване, което има две задачи - първата да се установи колко точно се играе с глава в европейския детско-юношески футбол при различните възрастови групи, отчитайки тренировките и мачовете. Втората е да се установи оказва ли играта с глава ефект на структурата и функциите на мозъка при младите футболисти.В САЩ от 2016 г. е забранена играта с глава на деца до 11 години. Президентът на УЕФА Александър Чеферин отговори на въпроса дали може да се наложи забрана и в Европа, ако изследването докаже, че това може да се отрази на работоспособността на мозъка в бъдеще. \"Разбира се, трябва да се отнесем към това сериозно.Ако проучването ясно покаже, че има вреда, особено за децата, ние трябва да действаме строго. Това е много важно и ми е любопитно какво ще научим. Когато гледаш други спортове е страшно какво може да се случи, например в бокса или ММА. Проблем е на много спортове, включително футбола. Така че с нетърпение очаквам резултатите\", обяви Чеферин, цитиран от The Telegraph. ", "date": "2018.01.28", "title": "УЕФА може да забрани играта с глава в детския футбол"}
{"url": "http://www.novinite.bg/articles/156069/Navarshvat-se-70-godini-ot-sazdavaneto-na-NATFIZ", "text": "Академията обучава кадрите, които се превръщат в едни от най-популярните български звезди на екрана и се гордее с академичната си история и приноса си в развитието на българската култура. Висшето училище носи името на видния актьор Кръстьо Сарафов.  ще посвети на юбилея си цяла календарна година със специални събития.ВИТИЗ до 1995 година. След това НАТФИЗ. Висшето учебно заведение e място, където всеки ден се създава нов творчески свят с различен сценарий.Един от най-обичаните преподаватели в академията проф. Стефан Данаилов е прекарал в нея 4 години като студент и 8 пъти по толкова като преподавател.Тайните на морето и историята привличат младия Стефан Данаилов. Но намеренията му се променят, когато актьорът Иван Кондов го насочва към света на изкуството. И от плаващия кораб на мечтите, той слиза до пристанището на  - първо като студент, а после като преподавател.Зад всеки проект на изкуството стоят преподаватели, студенти и голяма доза талант. А за да си част от , трябва да бъдеш мечтател и идеалист.Актьори, режисьори, сценаристи, които изгряват като най-големите звезди на екрана и на сцената. Зад всички тях стои НАТФИЗ. Изкуството е връх. До който трябва да можеш да се изкачиш. Защото си струва да получиш наградата - любовта на публиката, чието сърце си докоснал. В това вярва всеки един възпитаник на академията. И така вече 70 години.", "date": "2018.01.28", "title": "Навършват се 70 години от създаването на НАТФИЗ"}
{"url": "http://www.novinite.bg/articles/156058/Kolko-sa-decata-v-Balgariya-izvarshili-prestapleniya", "text": "Тази седмица имаше поредица от случаи на насилие, упражнявано от и върху деца. Колко са децата в България, извършили престъпления? 3900 деца са прекрачили закона и са извършили престъпление през 2017 г., сочи статистиката на МВР. Най-много от прегрешенията им - oказва се 2/3 от тях са кражби – над 2300. На второ място е разпространението на дрога.По последни данни около 20 000 деца престъпници са под опеката на държавата, която трябва да ги вкара в правия път и да ги превъзпита. Проблемът е, че всяко трето дете, прекрачило закона, отново извършва нещо нередно. Най-вече това са телефонни измами, джебчийски кражби и противообществени прояви.През последната седмица станахме свидетели поредните тежки детски престъпления - на убийство от деца, грабеж и побой от деца към пенсионери, опити за телефонни измами от деца.Има ли път назад, особено при децата?„Преди години, когато аз започнах да ходя като доброволец, в един дом имаше по 70-80 деца в един дом. Общо взето там беше въпрос на оцеляване – да се спасиш, да оцелееш сред многото. Идеята на Фондация „Вратичка за всеки” е да помагаме на децата, когато все още са в институциите, да станем толкова близки с тях, че те наистина да могат да ни имат доверие. Хубавото е, че през последните няколко години има много доброволци, които помагат на децата по най-различен начин”, разказва Ася Русанова от Фондация „Вратичка за всеки”, която помага на децата от домовете да се социализират в обществото. ", "date": "2018.01.28", "title": "Колко са децата в България, извършили престъпления"}
{"url": "http://www.novinite.bg/articles/156063/Napadnaha-doktor-ot-obshtinskata-bolnica-v-Svishtov", "text": "Доктор от общинската болница в Свищов е бил нападнат и пребит снощи, съобщава ДАРИК.  Пострадалият е д-р Иво Караджов. Той е специалист \"Вътрешни болести\" в свищовската болница. Инцидентът станал около 19.00 ч., малко преди д-р Караджов да застъпи за нощна смяна във вътрешното отделение на болницата. По първоначална информация медикът бил нападнат от разгневени близки на пациент. Пострадалият лекар е с контузии по лицето и с комоцио. Колегите му са подали сигнал в полицията. По случая се води разследване под наблюдението наРайонната прокуратура в Свищов.", "date": "2018.01.28", "title": "Нападнаха доктор от общинската болница в Свищов"}
{"url": "http://www.novinite.bg/articles/156059/Namushkaha-s-noj-41-godishen-maj-v-selo-kraj-Simitli", "text": "41-годишен мъж е приет в МБАЛ-Благоевград с прободна рана в гърба след скандал в село край Симитли. Нападателят е задържан, информира БГНЕС.Инцидентът е станал към 01.30 часа след полунощ в село Полена. След употреба на алкохол двамата мъже се скарали, нападателят излязъл, след малко се върнал и нанесъл с нож прободна рана под лопатката в гърба на 41-годишния. Той е от село в община Струмяни, в Полена имал приятелка, която посетил.Пострадалият Емил Д. е приет към 02.00 часа в Спешно-приемно отделение на МБАЛ-Благоевград с 4-5 сантиметрова рана в гърба. Засегнат е белият му дроб. Настанен е в отделението по хирургия.Нападателят е задържан, причините за инцидента се изясняват от ПУ-Симитли. ", "date": "2018.01.28", "title": "Намушкаха с нож 41-годишен мъж в село край Симитли"}
{"url": "http://www.novinite.bg/articles/156070/Novata-sedmica-zapochva-sas-slance", "text": "През нощта ще бъде предимно ясно, а в понеделник - слънчево. Ще се затопли и минималните температури ще бъдат между минус 5 и 0 градуса, а максималните - между 9 и 14 градуса. Ще духа умерен северозападен вятър. Атмосферното налягане ще е значително по-високо от средното за януари и слабо ще се понижи. В планините ще е предимно слънчево. Ще духа силен северозападен вятър. Максималната температура на височина 1200 м ще бъде около 6 градуса, на 2000 м - около 0 градуса. И над Черноморието ще бъде предимно слънчево. Ще духа умерен северозападен вятър. Максималните температури на въздуха ще са от 11 до 13 градуса. Температурата на морската вода ще е 6 градуса, а вълнението на морето ще бъде 1-2 бала.И във вторник, 30 януари, ще е предимно слънчево, ще духа умерен северозападен вятър. Минималните температури ще са между 0 и 5 градуса, а максималните - между 11 и 16 градуса. В последния януарски ден - сряда, вятърът ще отслабне, ще има временни увеличения на облачността, а температурите ще са с 2-3 градуса по-ниски.През нощта ще бъде предимно ясно, а в понеделник - слънчево. Ще се затопли и минималните температури ще бъдат между минус 5 и 0 градуса, а максималните - между 9 и 14 градуса. Ще духа умерен северозападен вятър. Атмосферното налягане ще е значително по-високо от средното за януари и слабо ще се понижи. В планините ще е предимно слънчево. Ще духа силен северозападен вятър. Максималната температура на височина 1200 м ще бъде около 6 градуса, на 2000 м - около 0 градуса. И над Черноморието ще бъде предимно слънчево. Ще духа умерен северозападен вятър. Максималните температури на въздуха ще са от 11 до 13 градуса. Температурата на морската вода ще е 6 градуса, а вълнението на морето ще бъде 1-2 бала. И във вторник, 30 януари, ще е предимно слънчево, ще духа умерен северозападен вятър. Минималните температури ще са между 0 и 5 градуса, а максималните - между 11 и 16 градуса. В последния януарски ден - сряда, вятърът ще отслабне, ще има временни увеличения на облачността, а температурите ще са с 2-3 градуса по-ниски.", "date": "2018.01.28", "title": "Новата седмица започва със слънце"}
{"url": "http://www.novinite.bg/articles/156056/Obviniha-frenski-ministar-za-iznasilvane", "text": "Обвинения за изнасилване са били подадени срещу Жералд Дарманин, министър на държавната дейност и бюджета на Франция. Позовавайки се на свои информирани източници, агенция АФП, съобщава, че Парижката прокуратура е дала начало на делото съвсем скоро. Според АФП разследването е поверено на криминалната полиция и се провежда за втори път, основавайки се на подадена жалба от предполагаема жертва на политика. Жената, чиято самоличност остава неизвестна, е изпратила писмо до прокуратурата, обвинявайки Дарманин в изнасилване. Тя твърди, че инцидентът се е случил преди около десет години. Както уточнява агенцията, през юни 2017 г. същата жена отново се е опитала да започне досъдебно производство срещу Дарманин, но то е било закрито, след като тя е отказала да се яви в съда и да даде показания. \"Делото беше възобновено на 22 януари, за да може тя да бъде разпитана\", казаха източници на АФП. Самият Дарманин категорично отрича тези обвинения и вече дори е подал ответен иск, обвинявайки жената в клевета.", "date": "2018.01.28", "title": "Обвиниха френски министър за изнасилване"}
{"url": "http://www.novinite.bg/articles/156066/Shumenskata-bolnica-shte-sadi-Zdravnata-kasa", "text": "ската болница ще съди  за неплатени  от 170 000 лева. Средствата са изразходвани за лечение на здравноосигурени , приети по спешност. Наскоро друго лечебно заведение в  осъди  да плати 198 000 лева за проведено лечение на онкоболни.Надлимитните дейности са проблем на всяка болница. Те трудно могат да се предвидят, защото в лечебните заведения идват пациенти, които се нуждаят от спешно лечение.Д-р Атанас Атанасов, директор на МБАЛ-Шумен: Нашата болница също подготвя такъв иск за надлимитните дейности за 2017 г., които са на стойност малко над 150 000 лв., а също и тези, които са от 2016 г. около 16 000 лв.Годишно в Шуменската болница се лекуват над 21 000 души от цялата област. Лечебницата е единствена в региона за високоспециалзирана медицинска помощ.Д-р Валентин Петров: Ние нямаме право да отказваме. Така че правим всичко за наша сметка, за сметка на заплати, разходи и всичко останало.Медицински фелдшер Гаро Ованезов: Всяка година Министерският съвет казва, че увеличава парите за здравеопазване, но ефект никакъв.Тъй като лечебното заведение има близо 2 млн. лв. задължения към доставчици от няколко месеца се провежда оздравителен план. Съкратени са 52 души в пенсионна възраст, оптимизират се разходите.Д-р Атанас Атанасов, директор на МБАЛ-Шумен: Най-големият проблем в болничната система не са само надлимитните дейности, а по принцип недофинансирането на всички дейности. Касата ги заплаща по цени, които не са променяни повече от 10 години, а разходите за извършването им са нараснали в пъти.Според директора на лечебното заведение е крайно време да се промени моделът на управление на системата. Сега има дейности като трансфузионна хематология и съдебна медицина, за които не се получава финансиране, а те са част от болничната дейност.", "date": "2018.01.28", "title": "Шуменската болница ще съди Здравната каса"}
{"url": "http://www.novinite.bg/articles/156074/Federer-za-20-i-pat-stana-pobeditel-v-Golemiya-shlem", "text": "Неостаряващият ветеран Роджър Федерер за юбилейния 20-и път стана победител в турнири от Големия шлем. Маестрото победи много трудно Марин Чилич в пета сета 6-2, 6-7 (5-7), 6-3, 3-6, 6-1 и за шести път завоюва титлата на Откритото първенство на Австралия, информира БГНЕС. 36-годишният Федерер стана третият шесткратен шампион в история на Australian Open след Рой Емерсън (1961, 1963-1967) и Новак Джокович (2008, 2011-2013, 2015-2016).Швейцарецът за шести път в кариерата си стигна до финала без загубен сет, но и без да срещне по пътя си нито един играч от Топ 15, което рядко се случва в „шлема“. Днешният резултат няма да повлияе на рейтинга и Федерер ще остане втори, а Чилич – на рекордната за него трета позиция, от която измести Григор Димитров още в хода на турнира.Федерер, най-възрастният финалист в Мелбърн от 1972 г., пропусна възможността за трети път да спечели надпревара от Големия шлем без загубен сет, което му се бе удавало в Мелбърн през 2007 г. и на \"Уимбълдън\" 2017.Досега 20 или повече титли от Големия шлем бяха печелили само жени – Маргарет Корт (24), Серина Уилямс (23) и Щефи Граф (22).Швейцарецът е и третият тенисист след Рой Лейвър и Кен Роузуол, спечелил минимум четири титли от Големия шлем след навършване на 30-годишна възраст.Чилич е първият хърватски финалист на Australian Open на сингъл. Той остава с един успех в турнири от Големия шлем, колкото имат и сънародниците му Ива Майоли (\"Ролан Гарос\" 1997) и Горан Иванишевич (\"Уимбълдън\" 2001). ", "date": "2018.01.28", "title": "Федерер за 20-и път стана победител в Големия шлем"}
{"url": "http://www.novinite.bg/articles/156067/Maj-s-velosiped-zagina-pri-katastrofa-kraj-Jonkovo", "text": "61-годишен велосипедист загина при пътно-транспортно произшествие по пътя Разград – Исперих, в района на село Йонково – съобщават от пресцентъра на ОДМВР-Разград.Сигналът за катастрофата е получен около 16 часа на 26 януари. Товарен автомобил „Фиат Дукато“, управляван от 29-годишния Н.В. от Разград, застига бутащия велосипеда си С.К. от Йонково, не го вижда и го блъска. Възрастният мъж е починал на място. Трупът е откаран за аутопсия в МБАЛ-Разград.По случая е образувано досъдебно производство.", "date": "2018.01.28", "title": "Мъж с велосипед загина при катастрофа край Йонково"}
{"url": "http://www.novinite.bg/articles/156076/Ohranitel-postrada-pri-boj-v-zavedenie-vav-Varna", "text": "36-годишен охранител в заведение пострада след скандал, прераснал в бой, съобщават от пресцентъра на варненската полиция.Инцидентът е станал около 02:00 ч. на 28 януари в заведение в района на спирка \"Акациите\" във Варна. Получен е сигнал за възникнало сбиване в заведението. При отиване на мястото полицейския екип установява, че след скарване, прераснало в бой, е пострадал 36-годишен охранител, на който са нанесени порезно-прободни рани в единия крак и областта на гърдите.Пострадалият е настанен в болница, в стабилно състояние, няма опасност за живота му.По случая е образувано досъдебно производство под надзора на Районна прокуратура - Варна за нанасяне на средна телесна повреда по хулигански подбуди. Работата по установяване на извършителите продължава.  ", "date": "2018.01.28", "title": "Охранител пострада при бой в заведение във Варна"}
{"url": "http://www.novinite.bg/articles/156079/Balgariya-vavejda-sistemata-izcheznalo-dete-svarzana-s-Facebook", "text": "България получи шанса да е една от първите държави в региона, която въвежда и ще използва при необходимост системата „AMBER Alert – изчезнало дете”.\"AMBER Alert – изчезнало дете” представлява система, свързана с приложението на Facebook, която дава възможност на правоохранителните органи да изпратят съобщение, съдържащо актуална снимка и информация за издирваното дете, до всички потребители на социалната мрежа, намиращи се в радиус от 200 км от локацията на изчезване.С над 2 милиарда потребители, този инструмент е изключително силен при издирването на изчезнали деца с опасност за живота и здравето им.Въвеждането на системата „AMBER Alert – изчезнало дете” се случва благодарение на доброто сътрудничество през последните 4 години между сектор „Киберпрестъпност“ към ГДБОП - МВР и компанията Facebook Inc и в контекста на българското председателство на Съвета на ЕС. Стартът ще бъде даден на 29 януари, на пресконференция в ГДБОП, в която ще участват представители на ръководството на МВР и на ГДБОП, както и директорите по сигурността във Facebook Inc за Европа.", "date": "2018.01.28", "title": "България въвежда системата \"изчезнало дете\", свързана с Facebook"}
{"url": "http://www.novinite.bg/articles/156065/Koj-kak-chete-Istanbulskata-konvenciya", "text": "Тази седмица политиците буквално катастрофираха в темата Истанбулска конвенция и отложиха ратифицирането й. Какво видяха хората в текстовете на конвенцията? „Не смятам, че като се приеме Истанбулската конвенция, нещо у нас ще заработи. Трябва да заработят законите, които имаме, а ние имаме прекрасни закони. Въпросът е как се прилагат. Какво ще се промени, когато приемем Истанбулската конвенция?”, попита в студиото на „Събуди се” Андрей Слабаков. „Проблемът в Истанбулската конвенция според мен е свързан с т.нар. „трети пол”. Това е целият проблем – за тези нестереотипни роли на пола, които родителите се притесняват, че те трябва да бъдат обяснявани на децата и че те биха подтикнали децата към нещо ново, което за повечето от нас не е нормално”, коментира Евгения Калканджиева. А към кого е насочена Истанбулската конвенция? „Истанбулската конвенция не е насочена към европейците, а към имигрантската вълна, защото обрязването на момичета не е европейски обичай. Искам да блатодаря на Българската православна църква, че анатемоса Истанбулската конвенция”, добави Андрей Слабаков. ", "date": "2018.01.28", "title": "Кой как чете Истанбулската конвенция"}
{"url": "http://www.novinite.bg/articles/156064/Nova-super-karvava-sinya-luna", "text": "Изключително \"рядка супер кървава синя луна\" ще може да бъде наблюдавана тази сряда в части от Северна Америка, Азия, Близкия Изток, Русия и Австралия. Необичайният космически феномене породен от факта, че за първи път от 36 години ще се обединят в едно три необикновени лунни събития - извънредно голяма супер луна, синя луна и пълно лунно затъмнение. \"Това е астрономическа трифекта\", коментира развълнувано за АФП Кели Бийти, старши редактор в списание „Скай ен Телескоп“. Терминът \"Синя луна\" дефинира второто пълнолуние в рамките на един календарен месец. Повечето години имат 12 пълнолуния, появяващи се по веднъж на всеки месец, но в някои години се появяват по две пълнолуния в един месец. Обикновено това се случва на всеки две години и осем месеца. Предстоящата пълна луна пък е третата от поредицата \"супер луни\", които се случват, когато Луната е най-близо до околоземната орбита.Тази точка, наречена перигей, кара Луната да изглежда 14% по-голяма и 30% по-ярка. По време на затъмнението пък, Луната ще се приплъзне в сянката на Земята, докато белия диск светлина не се оцвети в оранжево или червено. За пребиваващите в Близкия Изток, Азия, Източна Русия, Австралия и Нова Зеландия най-добрата гледка към феноменалното лунно шоу ще се открие вечерта, докато Луната се издига. \"Досега сме били свидетели на множество супер луни и лунни затъмнения, но е изключително рядко да съвпаднат и със синята луна. За мен това е същинско чудо\", изтъкна Джейсън Ауфденнберг - доцент по физика и астрономия в университета по аеронавтика в Дейтона Бийч, щата Флорида. Според списание \"Скай ен Телескоп\" последният път, в който супер луна и лунно затъмнение са били по едно и също време е било на 30 декември 1982 г. Тогава те отново са съвпаднали и с орбиталния перигрей и са можели да се наблюдават от Европа, Африка и Западна Азия. В Северна Америка обаче калкулациите на учените показват, че подобно \"супер кървавата синя луна\" се е случила за последно на 31 май 1844 г. или по-точно - преди около 135 години.", "date": "2018.01.28", "title": "Нова супер кървава синя луна"}
{"url": "http://www.novinite.bg/articles/156057/Nad-400-teroristi-ubiti-ot-starta-na-operaciya-Maslinova-klonka", "text": "Общо 447 терористи от Кюрдската работническа партия (ПКК), Партията на демократичния съюз (ПДС), Силите за защита на народа (СЗН) и ДАЕШ са били убити от началото на турската военна операция \"Маслинова клонка\" в Северозападна Сирия, съобщи турската армия, цитирана от в. \"Дейли сабах\". В съобщението се отбелязва също, че военновъздушните сили на Турция досега са унищожили при въздушни удари близо 340 цели, сред които убежища, складове с боеприпаси и огневи позиции на терористите от ПКК/ПДС/СЗН и ДАЕШ. Двама турски войници са били убити, а 11 са ранени на осмия ден от операцията, се посочва още в публикуваното вчера съобщение. На 20 януари Турция започна военна операция в района на Африн срещу ПКК, ПДС, СЗН и ДАЕШ (арабската абревиатура на \"Ислямска държава\"). Турция разглежда сирийските кюрдски Сили за защита на народа и тяхното политическо крило - Партия на демократичния съюз, като разклонение на поставената извън закона Кюрдска работническа партия (ПКК), която от десетилетия води въоръжена борба срещу турската държава. Същевременно кюрдската агенция Фърат съобщава, че броят на убитите при турските въздушни удари и артилерийски обстрел цивилни в района на Африн е достигнал 86 души, предаде ТАСС. Според Анджела Ришо, ръководител на здравната служба в Африн, други 198 души са били ранени и са получили помощ в болниците, като мнозинството от жертвите са жени и деца.", "date": "2018.01.28", "title": "Над 400 терористи убити от старта на операция \"Маслинова клонка\""}
{"url": "http://www.novinite.bg/articles/156061/Gripat-v-SASht-otne-jivota-na-37-deca", "text": "По последни данни общо 37 са децата жертви на грипната епидемия в САЩ, която вече трета седмица се разпространява из цялата страна. Товя съобщи ръководителят на Федералните центрове за контрол и превенция на заболяванията Бренда Фицджералд, цитирана от американския вестник \"Хил\" и БГНЕС. От думите й става ясно, че до края на зимния сезон се очаква броят на децата, починали от грипа, дори да се удвои. Свързаните с него заболявания пък се смята, че ще отнемат живота на повече от 50 хил. души.Фицджералд отбеляза, че настоящата епидемия е сравнима с тази от есенно-зимния период през 2014-2015 година. Тогава симптомите на грипа са се проявили при 34 млн. души, 710 от които са били хоспитализирани, а други 56 хил. са починали.Настоящата ситуация накара лекарите от всички американски щати да напомнят отново на родителите колко важна е противогрипната ваксинация - особено при малки деца и възрастни хора. ", "date": "2018.01.28", "title": "Грипът в САЩ отне живота на 37 деца"}
{"url": "http://www.novinite.bg/articles/156068/Nyama-zadarjani-za-poboya-nad-doktora-ot-bolnicata-v-Svishtov", "text": "Все още няма задържани за побоя над д-р Иво Караджов от общинската болница в Свищов. Нападението стана вчера около 19.40 ч., малко преди специалистът по вътрешни болести да застъпи за нощна смяна в болницата. Д-р Караджов е минавал през източния вход на болницата, когато качвайки се по стъпалата, неизвестно лице го удря с юмрук, той пада и губи съзнание. След смъртта на пациент в лечебното заведение са започнали разпри между неговите близки и лекаря. Преди побоя е имало инцидент, при който са нарязани гумите на автомобила на д-р Караджов, каза пред БТВ кметът на Свищов Генчо Генчев, който временно представлява болницата поради липса на управител. Тогава докторът се е обърнал се към полицията и е подаден сигнал. За побоя снощи се води досъдебно производство, уведомена е Районната прокуратура, заяви Генчев. По думите му преди да застъпи на смяна снощи, пострадалият лекар се е засякъл в магазин с близка на починалия. Д-р Караджов не е разпознал извършителя, но е младеж, който го е съборил на земята, посочи още Генчо Генчев.Д-р Караджов е настанен в отделението по неврология в болницата и здравословното му състояние е стабилно, заяви началникът на отделението д-р Хака Сарачев. \"Трудно се работи в такива условия, посегателствата станаха почти ежедневие. Такива лица трябва да бъдат наказвани\", категоричен беше той.", "date": "2018.01.28", "title": "Няма задържани за побоя над доктора от болницата в Свищов"}
{"url": "http://www.novinite.bg/articles/156071/Nivoto-na-Sena-v-Parij-prodaljava-da-se-pokachva", "text": "Нивото на река Сена в Париж продължи бавно да се покачва през нощта и се очаква към края на денонощието да стигне максимум, преди да започне да спада, предаде АФП. Реката, която тече през френската столица край музеи и паметници, изглежда ще стигне през нощта срещу понеделник ниво от около 5,95 м - близо 4 м над нормалното, прогнозира новинарската служба \"Вижикрю\". Това е повече от височината на придошлите води от юни 2016 г. (6,10 м), макар и твърде далеч от рекордното равнище 8,62 м, регистрирано през 1910 г.В момента водата стига до бедрата на зуава - прочутата статуя на воин от колониалните френски войски край моста Алма, традиционно използвана като показател за равнището на Сена. Недалеч оттам, до Айфеловата кула, са закотвени корабчетата за разходки, чието движение е спряно. Над водата се подават само дърветата, засадени покрай наводнените улици в близост до реката. Затворени са и седем от най-оживените гари в Париж. Вчера бе съставен протокол на двама души, плавали по Сена с надуваемо кану близо до гара Аустерлиц. Властите напомниха, че в подобни моменти е \"забранено и най-вече извънредно опасно\" плаването с лодки и къпането в реката, чийто дебит понастоящем е 1600 куб.м в секунда. Положението по горното течение на Сена постепенно се подобрява. През последните дни обаче бяха евакуирани близо 1000 жители на парижките околности. Нивото на реката ще се върне до нормалното едва след седмици, прогнозира шефът на регионалния клон на държавните служби по околната среда Жером Гьолнер. Придошлите води в редица региони на Франция са свързани с изобилни валежи в области с воднисти почви. Периодът декември-януари е сред трите с най-много дъжд и сняг за годината във Франция от началото на измерванията през 1900 г. по данни на синоптиците от \"Метео Франс\". Идната седмица се очакват по-слаби валежи.", "date": "2018.01.28", "title": "Нивото на Сена в Париж продължава да се покачва"}
