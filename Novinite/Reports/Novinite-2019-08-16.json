{"url": "https://www.novinite.bg/articles/179231/Obvinyaemite-za-hakerskata-ataka-sreshtu-NAP-sadyat-Balgariya-v-Strasburg", "text": "Три дела срещу България в Страстбург завеждат обвиняемите за хакерската атака в НАП, съобщи bTV.Отделно фирмата майка на \"ТАД Груп\" завежда арбитражен иск за нанесени щети върху търговската марка. Това каза Георги Стефанов, който е адвокат на Иван Тодоров.Делата на обвиняемите са за нарушаване на тяхната презумпция за невиновност, обясни адвокатът. Фирмата майка ще съди страната ни за нанесени щети.\"Има конвенция за защитаване на чуждестранните инвестиции, по която България е страна и тя е длъжна да ги пази и да не нарушава, каквито са на \"ТАД Груп\" в случая. Съответно всички загуби ще бъдат предявени пред Вашингтонския търговски арбитраж, където е подсъдността по този тип искове”, обясни Георги Стефанов.Според защитата на Иван Тодоров Кристиян Бойков е имал информация кой атакува сървъра на НАП доста по-рано. Заради това Тодоров е подал молба също да присъства на разпита на Бойков пред съдия.\"Просто с една парола \"админ, админ\" всеки може да го направи през браузера си, не е необходимо да използва специален софтуер за това. Има едно лице, което е заявило в групови чат, че е направило това нещо. Аз не го видях, влязох в този чат, станах част от него. Доколкото разбрах от защитата на Кристиян Бойков, има го запазен на скрийн шот\", каза още Стефанов.Ако от прокуратурата не допуснат такива разпити, ще се премине към искове пред съда за изменение на мерките за неотклонение.", "date": "2019.08.16", "title": "Обвиняемите за хакерската атака срещу НАП съдят България в Страсбург"}
{"url": "https://www.novinite.bg/articles/179253/Tol-sistemata-e-izgradena-na-100-i-predadena-na-API", "text": "Председателят на Агенция „Пътна инфраструктура“ Георги Терзийски прие символичния ключ на Електронната система за събиране на пътни такси на база изминато разстояние – тол, от изпълнителя на проекта за проектиране, изграждане и въвеждане на системата „Капш Трафик Солюшънс“ ДЗЗД.От днес АПИ чрез Националното тол управление ще оперира електронната система и в частта за тол таксуването, а не само за електронните винетки, както беше до момента. В сградата на НТУ Георги Терзийски и изпълнителният директор на „Капш Трафик Солюшънс“ ДЗЗД Михаел Вебер размениха приемо- предавателните протоколи, с което държавата приема тол системата, в това число 100 новоизградени и 100 преоборудвани стационарни контролни точки. За останалите 95 съществуващи контролни точки, на които са монтирани трафик камерите на АПИ, предстои преоборудване с лазерни скенери и камери.Срокът по договора с изпълнителя е до февруари 2020 г. От следващата седмица – 20 август, ще започнат работа 4 демонстрационни центъра на НТУ, в които превозвачи и всички заинтересовани от тол системата ще могат да тестват издаването на маршрутни карти - т. нар. ръчно тол деклариране, съобщи пред медии проф. Олег Асенов, член на Управителния съвет на АПИ с ресор въвеждане на тол системата. Демонстрационните центрове ще бъдат в София, Пловдив, Варна и Русе и ще са отворени всеки работен ден от 14 до 18 часа. В тях ще може да се тества купуването на маршрутна карта от четирите канала, по които АПИ ще ги продава – терминал за самообслужване, сайта www.bgtoll.bg, мобилното приложение и от гише.С тези тестове започва техническата експлоатация на тол системата като в нея поетапно ще бъдат включвани отделни компоненти. След като тя приключи успешно, до няколко месеца, но не по-късно от 1 март 2020 г., ще започне и търговската й експлоатация, при която тежкотоварните автомобили ще преминат от винетки към тол такси. В момента електронната система работи в три среди – тестова, среда за разработка и среда за търговско опериране, обясни проф. Асенов. От днес системата преминава от тестови режим в среда за разработване, с тестови обхват от около 6 000 км пътища и тестови тарифи, обсъждани на последното заседание на Обществения съвет към министъра на регионалното развитие и благоустройството.Целта е да могат да се осъществят изпитванията на системата заедно с превозвачите. Председателят на Сдружението на автобусните превозвачи Васил Пиронков потвърди готовността на транспортния бранш да участва в тестовете на тол системата. Това е тест, който ще ни даде яснота за три неща – с колко ще се оскъпи транспортната услуга, дали това ще повлияе на цената на превозваните стоки и съответно какви приходи ще постъпят в държавата, за да има финансиране за пътната инфраструктура, посочи той. След старта на търговската експлоатация на тол системата при купуването на маршрутна карта ползвателят на републиканската пътна мрежа ще трябва да зададе първоначална и крайна точка на своя маршрут.Системата ще му предложи кратък или по-дълъг път. След като посочи избор, ще трябва да зададе и междинни точки, през които ще мине – най-малко две и най-много четири междинни точки, или общо най-много 6 точки. Системата автоматично ще изчисли дължимата сума и ще попита клиента за потвърждение на въведените параметри – на маршрута и на превозното средство (категория, емисионен клас, брой оси). Маршрутните карти ще са с валидност 24 часа и регистрираните потребители ще могат да си ги купят до 7 дни предварително, а нерегистрираните потребители – до 24 часа преди началото валидността й. Освен купуването на маршрутна карта на пресконференцията беше демонстрирана и работата на стационарните контролни точки. Т.нар. портални рамки са оборудвани с 3D лазерни скенери, с различни видове камери за всяка от лентите за движение, както и с камера за обзор. Когато пътно превозно средство приближава портална рамка се включва лазерният скенер, който задейства цялата рамка, камери и т.н. Правят се две снимки – една на предната регистрационна табела и една от камерата за обзор, след отминаването на превозното средство се прави снимка на задната регистрационна табела.Следва автоматична проверка от системата на двете снимки за съвпадение на регистрационните табели. При 100% съвпадение информацията се изпраща към центъра за данни в НТУ, но само ако превозното средство е нарушител, а информацията за изрядните ползватели на пътя автоматично се изтрива, за да не се натоварва системата излишно. При по-малко от 95% съвпадение, информацията от стационарните контролни точки се насочва към центъра за верификация на нарушенията в НТУ и се проверява отново. Може да се изиска от системата допълнителна снимка от камерите за обзор, която отново се потвърждава от супервайзър. Едва тогава нарушението се обработва и се подава към инспекторите на НТУ на пътя.", "date": "2019.08.16", "title": "Тол системата е изградена на 100% и предадена на АПИ"}
{"url": "https://www.novinite.bg/articles/179245/Verijna-katastrofa-zatvori-patya-Burgas-Primorsko-ima-obhoden-marshrut", "text": "Движението по път II-99 Бургас-Царево в посока Приморско се осъществява в една лента, поради настъпило верижно ПТП на моста на р. Ропотамо.Въведен е обходен маршрут за МПС от Приморско в посока Бургас през Ясна Поляна.Трафикът се регулира от \"Пътна полиция\". Необходимо е шофьорите да карат с повишено внимание и съобразена скорост.", "date": "2019.08.16", "title": "Верижна катастрофа затвори пътя Бургас-Приморско, има обходен маршрут"}
{"url": "https://www.novinite.bg/articles/179237/Smetishteto-kraj-Boboshevo-vse-oshte-tlee-no-e-pod-kontrol", "text": "Сметището на община Бобошево край близкото село Слатино, което се запали вечерта в сряда и продължава да тлее и пуши, вече е под контрол, казаха от общината.Сметището пуши трети ден, коментират местни хора. То е затворено от 1 януари м.г. и Бобошево транспортира отпадъците си до депото в Перник.При гасенето от общината изкарали тежка техника, включил се лично кметът на Бобошево Крума Маринов, разказаха служители:“Отиде гасаческата група, даже кметът с два трактора и така…“.Общината в Бобошево поддържа добре организиран и екипиран отряд доброволци, които се включили в потушаването на пожара и под АМ \"Струма\" в същата вечер в сряда, когато се запалило и сметището, каза комисар Светлин Георгиев, началник на районната служба \"Пожарна безопасност и защита на населението\" в Кюстендил:“Много е добре организацията. Там си спазват абсолютно всички изисквания на наредбата. Дори техните доброволци участваха онзи ден при гасенето на пожара в Блажиево“.", "date": "2019.08.16", "title": "Сметището край Бобошево все още тлее, но е под контрол"}
{"url": "https://www.novinite.bg/articles/179248/Preduprejdavat-za-falshivi-danachni-inspektori", "text": "\r\nПоради засиления контрол в Добрич и Северното Черноморие за спазване на данъчното и осигурителното законодателство, от офиса на НАП в Добрич предупреждават търговците да  внимават за мними данъчни инспектори. От  приходната агенция напомнят, че служителите на НАП винаги се легитимират със служебната си карта при извършване на проверка, която е отпечатана на хартия и е защитена с воден знак.\r\n\r\nНа гърба на служебната карта са изписани всички права, които данъчните имат по време на проверката. Документът съдържа още номер, дата на издаване, трите имена на служителя, длъжност, териториална дирекция и звеното, в което работи данъчния, както и снимка.\r\nОсвен това служителите на НАП не приемат и не изискват плащания в брой. Всички дължими суми по глоби и актове се заплащат безкасово, по банковите сметки на териториалните дирекции на НАП. Искането на пари в брой е или измама, или корупция, за която всеки гражданин незабавно трябва да сигнализира в НАП и МВР.\r\nАко възникнат подозрения относно автентичността на служебна карта, гражданите могат да позвънят на 0700 18 700, където могат да сверят данните от картата и така да разберат дали проверяващият ги инспектор наистина работи в Националната агенция за приходите. Всеки може да сигнализира на горепосочения телефон за нарушения и корупционни прояви на цената на един градски разговор от цялата страна. Сигнали се приемат от понеделник до петък от 9.00 до 17.30 ч.\r\n", "date": "2019.08.16", "title": "Предупреждават за фалшиви данъчни инспектори"}
{"url": "https://www.novinite.bg/articles/179238/Transportnite-firmi-mogat-da-se-zapoznayat-s-rabotata-na-tol-sistemata", "text": "Транспортните фирми ще могат да се запознаят с работата на тол системата в четири демонстрационни центъра в страната от вторник - София, Пловдив, Русе и Варна.Това увери проф. Олег Асенов, член на Управителния съвет на Агенция \"Пътна инфраструктура\". От днес поетапно започна техническа експлоатация на системата за електронно събиране на пътни такси на база изминато разстояние - тол за пътните превозни средства с тегло над 3,5 тона:“Днес АПИ приема съгласно договора им, съответно анекса, системата за техническа експлоатация от нашия изпълнител. На тази карта, която виждате се вижда тестовото покритие, с което ще работим в периода на техническа експлоатация, както и ще разясним за тестовите тарифи“.Проф. Асенов обясни, че платените пътища са 6000 километра, а тарифата е между 18 и 25 стотинки за километър за камиони над 12 тона с четири и повече оси. Разчетите показват, че шофьор на камион Евро 5 с бордово устройство ще трябва да плати малко над 73 лева тол таксата за пътя София - Бургас по магистралата \"Тракия\".", "date": "2019.08.16", "title": "Транспортните фирми могат да се запознаят с работата на тол системата"}
{"url": "https://www.novinite.bg/articles/179249/BSP-kam-Borisov-Nyamame-nito-edna-cyala-magistrala", "text": "Днec, нa 16 aвгуcт трябвaшe дa cтaртирa прocлoвутaтa тoл cиcтeмa. AПИ трябвaшe дa cъбирa пaри и дa рeмoнтирa пътищaтa, нo тoвa ecтecтвeнo нe ce cлучи. Тoвa кaзa нa прecкoнфeрeнция дeпутaтът oт БCП Гeoрги Cвилeнcки, цитирaн oт nоvini.bg.\"Кaквo кoнcтaтирaмe днec oбaчe? Вмecтo бългaритe дa пътувaт пo нoрмaлни мaгиcтрaли и пътищa, тe oтнoвo cи хaбят нeрвитe. В Бългaрия мaгиcтрaли нямa. Имa чacти, caмo чacти oт мaгиcтрaли и тoвa трябвa вeчe дa e яcнo нa вcички. Имa уж eднa мaгиcтрaлa дo мoрeтo, нa кoятo пoчти нaвcякъдe oбaчe имa oгрaничeния oт 90 км/ч и тaкa cъc cигурнocт нe мoжeм дa гoвoрим зa мaгиcтрaлa. Другaтa мaгиcтрaлa, кoятo трябвa дa ни вoди към Бялo мoрe, пък изгoря и вeчe 4 дни cлушaмe и глeдaмe кaк вcички инcтитуции cи прeхвърлят тoпкaтa и винaтa - AПИ нa oбщинaтa, oбщинaтa нa някoя другa инcтитуция. Зaд вcички тeзи прoблeми cтoи eднo eдинcтвeнo лицe - прeмиeрът и прeдceдaтeл нa ГEРБ Бoйкo Бoриcoв. Някoй трябвa дa пoнece oтгoвoрнocт и тoвa e миниcтър-прeдceдaтeлят, зaщoтo вcички тeзи, кoитo cлушaмe кaк ce oбвинявaт взaимнo зa пoжaрa нa \"Cтрумa\", ca му пoдчинeни и ca нaзнaчeни личнo oт нeгo. Имaм прeдлoжeниe към прeмиeрa. Вмecтo c джипa cи дa вoзи миниcтри нa зaднaтa ceдaлкa пo лъcкaви и измити пътищa, дa cлeзe и пoглeднe кaквo имa пoд тях - гoрящи cмeтищa, вчeрa излeзe, чe пoд Acпaрухoвия мocт ce cъхрaнявaт cтaри гуми. Бoриcoв нocи oтгoвoрнocт зa тoвa кaк ce cтрoят мaгиcтрaлитe и кaквo ce cлучвa c тях. Бoриcoв нe cтрoи мaгиcтрaлитe и тoвa cъщo трябвa дa e яcнo нa вcички\", кaтeгoричeн бe Cвилeнcки.\"Иcкaм дa зaceгнa и oщe eднa тeмa. Кaтacтрoфитe в cтрaнaтa прoдължaвaт дa рacтaт, жeртвитe и пocтрaдaлитe пo пътищaтa cъщo. Кaквo прaвят упрaвлявaщитe зa тoвa? Вeчe 5 гoдини чaкaмe нoвитe зaкoни зa движeниeтo пo пътищaтa и зa движeниeтo нa пътнитe прeвoзни cрeдcтвa. Oт ГEРБ нaй-нaкрaя прeдcтaвихa тeзи прoeктoзaкoни. Прeдлaгaм нa Бoйкo Бoриcoв дa ce зaпoзнae c тях прeди дa ги вкaрa в Миниcтeрcки cъвeт зa oдoбрявaнe. В тeзи прoeктoзaкoни ce прoкaрвaт caмo лoбиcтки интeрecи. В нитo eдин oт тeзи прoeктoзaкoни нe ce зaщитaвaт интeрecитe нa бългaрcкитe шoфьoри и грaждaни. В тях имa caмo лoбизъм\", oбяви oщe дeпутaтът oт БCП.", "date": "2019.08.16", "title": "БСП към Борисов: Нямаме нито една цяла магистрала"}
{"url": "https://www.novinite.bg/articles/179257/43-mln-leva-sa-razpredeleni-za-podpomagane-na-mladite-fermeri", "text": "Държавен фонд „Земеделие“ е финансирал 880 проекта, подадени през подмярка 6.1. “Стартова помощ за млади земеделски стопани” по Програма за развитие на селските райони 2014-2020 г. При тях са били разпределени 22 000 000 евро (43 027 600 лв.). Всеки един проект се подкрепя с до 25 хил. евро.Изпълнителният директор на Държавен фонд „Земеделие“ Васил Грудев връчи на официална церемония първите 36 договора на млади фермери, кандидатствали при втория прием по подмярка 6.1. Той припомни, че младите фермери са приоритет, като политика, не само в България, но и в целия ЕС.„Общо по приема на подмярката са подадени 1 837 заявления за близо 46 млн. евро. От тях преминали през всички етапи на одобрение бяха 994 проекта. На този етап стартираме със сключването на 880 от тези проекти, които са получили до 40,36 точки. Останалите 114 проекта ще бъдат финансирани през септември след нотификация. Те са с оценка до 35,96 точки ранкинг.\"С колегите от ресорното ведомство подготвихме нотификация, която ще бъде изпратена към ЕК за отпускане на допълнителен ресурс от 2,85 млн. евро, за да успеем да субсидираме всички проекти“, каза Грудев.От договорираните 880 проекта 654 са насочени към биопроизводство. Най-голям брой са в сферата на растениевъдство – в секторите „плодове и зеленчуци“, както и в трайните насаждения. От тях 595 са с бионасоченост. В сектор „животновъдство“ има 78 проекта, от които био са 59.Най-активни са младите фермери в областите Хасково – със 100 одобрени, следвани от тези от региона на Пловдив – с 84 проекта. На трето място се нареждат младите стопани от област Бургас – с 68 одобрени проекта.Към момента по ПРСР 2014-2020 подписани 6 581 договора за над 1, 950 млрд. евро, което е над 61% от общия бюджет на програмата. Изплатени са близо 800 млн. евро, което е 33.5% от финансовия пакет по програмата, която е с общ бюджет от близо 2, 918 млрд. евро.", "date": "2019.08.16", "title": "43 млн. лева са разпределени за подпомагане на младите фермери"}
{"url": "https://www.novinite.bg/articles/179258/BSP-poiska-politicheska-otgovornost-zaradi-problemite-po-AM-Struma-kraj-Dupnica", "text": "БСП поиска да бъде поета политическа отговорност заради проблемите по магистрала „Струма“ край Дупница сред големия пожар. Партията излезе с критики за тол системата и магистралите. След като част от магистрала „Струма“ край Дупница беше повредена от пожар и затворена, социалистите поискаха премиерът да поеме политическата отговорност. Цяла магистрала, работеща в България няма, отчитат от БСП. И изброяват проблемите по „Тракия“, и „Струма“. За нея заместник-председателят на ПГ на „БСП за България“ Георги Свиленски каза, че четири дни институциите си прехвърлят отговорността:\"Кой ще поеме в тези дни политическа отговорност за изгорялата магистрала \"Струма\"? Работата на министър-председателя е не само да осигурява изграждането на пътищата, защото той не ги прави пътищата. Работата е и да контролира функционирането. В тази си работа г-н Борисов катастрофира\".БСП разкритикува и предложените в Закона за пътните превозни средства текстове. Хартиеният паспорт за всяко пътно превозно средство, частните пунктове за проверка, забраната за ремонт на колата от собственика създават допълнителна административна тежест и тормоз за собствениците на автомобили. БСП поискаха, заедно с предложения законопроект, да бъдат предложени и наредбите за работа на закона. За да не се изкриви основният замисъл – намаляване на пътнотранспортните произшествия, които се дължат на техническа неизправност.На 16 август трябваше да стартира работата на тол системата, но това все още не се е случило, казаха от БСП.", "date": "2019.08.16", "title": "БСП поиска политическа отговорност заради проблемите по АМ „Струма“ край Дупница"}
{"url": "https://www.novinite.bg/articles/179251/Malniya-podpali-kashta-v-rodopsko-selo", "text": "Мълния е предизвикала тази нощ пожар в къща в родопското село Изгрев, Община Неделино, съобщиха от Областната администрация в Смолян. Обилни дъждове, придружени с гръмотевици са паднали през нощта в областта, но валежите не са причинили проблеми с инфраструктурата.Падналата гръмотевица е запалила покрива на къщата в Изгрев. Пристигналите пожарникари овладели огъня, преди да се разпространи и върху жилищните площи. Изгоряла е около 130 кв. м покривна конструкция.", "date": "2019.08.16", "title": "Мълния подпали къща в родопско село"}
{"url": "https://www.novinite.bg/articles/179208/Kaloyan-Pargov-Sofijskite-podlezi-se-nujdayat-ot-remonti-a-ne-ot-proverki", "text": "Софийските подлези се нуждаят от ремонти, а не от проверки. Това каза лидерът на БСП – София Калоян Паргов по повод инцидента, при който възрастна жена пострада в подлез на бул. „България“. „Този случай отново извади на показ нелицеприятното състояние на тези съоръжения. Хората, когато има възможност, избягват да ги използват, защото са мръсни, порутени, труднодостъпни за детски и инвалидни колички, тъмни и опасни – във всяко едно отношение“, заяви Паргов.Според него проявите на вандализъм също не се борят с проверки. „Нужна е превенцията. А тя се осъществява, чрез видеонаблюдение и добро осветление на подлезите. Нищо сложно и неизпълнимо. Въпрос на управленска воля и желание за решаване на проблемите на града“, категоричен е председателят на групата на социалистите в СОС.„Назначените от кмета Фандъкова проверки са чисто и просто едно измиване на ръцете и бягство от отговорност, за пореден път. Жалко е, градоначалникът на столицата вечно върви след събитията и търси оправдания за несвършената работа“, посочи Калоян Паргов.", "date": "2019.08.16", "title": "Калоян Паргов: Софийските подлези се нуждаят от ремонти, а не от проверки"}
{"url": "https://www.novinite.bg/articles/179214/Dneven-horoskop-za-petak", "text": "Днес някакви финансови проблеми направо ще ви подлудят, но ще преминете лесно през тях. Някой ваш близък ще бъде неотлъчно до вас и много ще ви подкрепя, без него нямаше да се справите.Днес трябва много внимателно да слушате вътрешния си глас. Следвайте интуицията си днес, тя може да ви помогне да овладеете определени ситуации. Ще ви бъде от голяма полза.Днес сте по-неспокойни от всякога. Отдайте се на действие, което отвлича вниманието ви. Денят е подходящ да излезете от вкъщи, може да предприемете спонтанно пътуване, например. Вижте повече на : ", "date": "2019.08.16", "title": "Дневен хороскоп за петък"}
{"url": "https://www.novinite.bg/articles/179216/Instagram-puska-funkciya-sreshtu-falshivo-sadarjanie", "text": "Приложението за споделяне на снимки в Instagram пуска функция, която ще позволи на потребителите да съобщават за фалшиво съдържание, съобщи РИА Новости, цитирана от БГНЕС.Според портала Poynter, за да сигнализират за подозрителна информация, потребителите на Instagram просто трябва да кликнат върху трите точки в горния десен ъгъл на поста и алтернативно да го определят като „неподходящ“ и „фалшив“.Докладваният пост може официално да получи статут на „фалшив“ след проверка от екипа на Instagram.Говорителят на компанията Стефани Отуей отбеляза, че съобщенията, маркирани по този начин, няма да бъдат премахнати напълно от платформата, но популяризирането им с подходящи хаштагове ще бъде забранено.Instagram е безплатно приложение за споделяне на снимки и видеоклипове с елементи на социална мрежа, което позволява на потребителите да качват снимки и видеоклипове, да прилагат филтри към тях и да ги разпространяват и в други социални мрежи. Собственост е на Facebook.", "date": "2019.08.16", "title": "Instagram пуска функция срещу фалшиво съдържание"}
{"url": "https://www.novinite.bg/articles/179222/Baba-dade-2000-leva-na-alo-izmamnici", "text": "76-годишна жена от Монтана е станала жертва на телефонна измама, съобщи \"24 часа\". Непознат позвънил на домашния ѝ телефон в сряда, а впоследствие и на дадения от нея мобилен, представил се за служител на МВР и поискал съдействие за залавяне на телефонни измамници. Последвало друго обаждане от мъж, представил се за доктор, който съобщил, че дъщеря ѝ е претърпяла инцидент, като за лечение е необходима сумата от 50 000 лева.\r\nВъзрастната жена прекъснала връзката, като казала, че не разполага с пари. Малко по-късно отново ѝ се обадил мнимият полицейски служител. Жената обещала да съдейства за залавянето на измамника, представил се за доктор, и му казала, че разполага с 2 000 лв.\r\n \r\nЗапочнала да изпълнява инструкциите му - сложила сумата в плик и в хладилника си и след това отново по негово нареждане занесла парите на ул. \"Хан Аспарух\" в гр. Монтана, в близост до банка, и ги оставила до кутия за газ.\r\n \r\nПо-късно пенсионерката се свързала с дъщеря си и разбрала, че е станала обект на измама. От потърпевшата са снети обяснения в РУ Монтана. По случая е образувано досъдебно производство.\r\n", "date": "2019.08.16", "title": "Баба даде 2000 лева на ало измамници"}
{"url": "https://www.novinite.bg/articles/179234/DANS-vliza-v-MON-zaradi-radikalizaciya-sred-deca", "text": "Тoзи дoкумeнт имa oбщecтвeн, a нe пoлицeйcки хaрaктeр. Трябвa дa ce изяcни cмиcълът нa cътрудничecтвo нa oбрaзoвaтeлнитe инcтитуции cъc cлужбитe зa cигурнocт. Тoвa e cвързaнo и c рaдикaлизaциятa, кoятo нaрacтвa cрeд млaдитe хoрa. Eкcпeртитe пo cигурнocттa изнecoхa дaнни, чe възрacттa зa рaдикaлизaция cпaдa oт 15-16 гoдини дo 12 гoдини. Cмиcълът нa тoвa e дa имa пo-гoлямo взaимoдeйcтвиe пo oтнoшeниe нa прeвeнциятa. Тoвa зaяви прeд БНР Дeницa Caчeвa, зaмecтник-миниcтър нa oбрaзoвaниeтo, пo пoвoд прoeктa зa инcтрукция зa дocтъпa нa ДAНC дo инфoрмaциoннитe фoндoвe нa МOН.„И към мoмeнтa ДAНC имa дocтъп дo тaзи инфoрмaция, нo тoй e дeцeнтрaлизирaн, нa хaртия и бeзкoнтрoлeн. Ceгa мoжe дa cтaнe цeнтрaлизирaн и мнoгo пo-cилнo кoнтрoлирaн. Вcичкo щe бъдe рeглaмeнтирaнo“, дoпълни зaмecтник-миниcтърът.Caчeвa пoдчeртa, чe МOН щe cътрудничи в cлучaи, cвързaни c рaдикaлизaция и c тeрoризъм cрeд млaдитe хoрa:„Тoвa нeщo прoизтичa oт зaкoнa. Нямa кaк инcтрукциятa дa бъдe cвaлeнa, мoжe дa бъдe прeцизирaнa“.", "date": "2019.08.16", "title": "ДАНС влиза в МОН заради радикализация сред деца"}
{"url": "https://www.novinite.bg/articles/179252/Ochakva-se-natovaren-trafik-kam-Garciya-zaradi-zatvorenoto-trase-ot-AM-Struma", "text": "Очаква се натоварен трафик по пътя за Гърция заради затвореното трасе от магистрала ''Струма''. Движението се пренасочва по обходен маршрут. Най-невралгичните точки ще бъдат изходите от магистралата.,,Сигнализирана е с пътни знаци, от достатъчно разстояние, но въпреки всичко в петък следобед, в събота сутрин очакваме изключително интензивно движение и ще бъдем тук на място да подпомагаме движението'', разясни за bTV Ивайло Паунов от ОДМВР- Кюстендил.,,Временната организация на движение трябва да се съблюдава много внимателно от водачите, да наблюдават пътните знаци, ограничението на скоростта и съответните трасета, по които се отбива движението, тъй като ползвайки навигацията, тя не е актуална и се объркват'', предупреди Боян Илиев, ОПУ-Кюстендил.От полицията предупреждават шофьорите да не ползват аварийната лента като лента за движение, което води до тежки инциденти.Моментът на пускане на повредената 10-километрова отсечка на магистралата все още е далече.,,Около няколко седмици ще бъде необходимо експертите да се произнесат за възможността евентуално лявото платно на магистрала ''Струма'' в посока Благоевград – София да бъде пуснато движението”, уточни Боян Илиев.Едва след това ще се прецени дали има възможност това платно да бъде отваряно в едната посока в най-натоварените дни около уикендите.", "date": "2019.08.16", "title": "Очаква се натоварен трафик към Гърция заради затвореното трасе от АМ ''Струма''"}
{"url": "https://www.novinite.bg/articles/179223/18-mesechni-prisadi-v-Angliya-za-balgarski-djebchijki", "text": "Две джебчийки, български гражданки, заловени от полицията в Ковънт гардън в британската столица, получиха 18-месечни присъди, предаде БНР като цитира вестник „Ивнинг стандард“.Двете „нагли“, като ги определя вестникът, джебчийки са били заснети от камера в магазин в популярния сред туристите Ковънт гардън как бъркат в джобовете и чантите на пазаруващите там граждани, като в същото време дори крадат дрехи от щандовете.Само за десет минути те са успели да съберат стока и предмети за стотици паунди.23-годишната София Иванова и 48-годишната Тотка Димитрова са били засечени от цивилни служители от транспортна полиция на 29 юли още при излизането им от станцията на близкото метро заради съмнителното им поведение.След като били засечени и от камерите в магазина, двете жени били арестувани. Още на следващия ден в съда те са се признали за виновни и са получили по 18 месеца затвор. Наредено им е да платят по 122 паунда обезщетение на техните жертви.Инспекторът от транспортна полиция Тим Уикс изтъква пред вестника, че това е била много показателна акция как цивилни екипи могат да заловят престъпници и да ги осъдят в рамките на 24 часа.Лиса Гарет от лондонската полиция казва, че през цялата година се работи неуморно за предотвратяване на джебчийства и кражби, но по това време на годината, когато в Лондон има много посетители, престъпленията от този характер са неимоверно много.", "date": "2019.08.16", "title": "18-месечни присъди в Англия за български джебчийки"}
{"url": "https://www.novinite.bg/articles/179246/VMRO-otseche-Dojivoten-zatvor-i-himicheska-kastraciya-za-ubieca", "text": "Евродепутатът Ангел Джамбазки поиска доживотен затвор и химическа кастрация за Мартин Трифонов, който изнасили и преби до смърт 7-годишно момиченце в сливенското село Сотиря.\"Преди години ВМРО предлагахме смъртно наказание за такива деяния. Аз и сега съм на това мнение - най-малкото - доживотен затвор без замяна и химическа кастрация\", коментира в социалната мрежа Facebook Джамбазки.21-годишният Трифонов е криминално проявен, не е въоръжен и е имал предишни прояви и към деца.Той е саможив, няма приятели, не работи, не е завършил училище, семейството му се намира в тежко материално състояние,  обясни главният секретар на МВР Ивайло Иванов.В операцията за издирването му са мобилизирани служители на гранична и военна полиция и горското стопанство.От ВМРО заговориха за химическа кастрация и доживотен затвор за наказания, след убийството на Виктория Маринова в Русе.30-годишната телевизионна водеща беше нападната на 6 октомври 2018 г. посред бял ден, докато тичала по крайбрежната алея в Русе. Убиецът й Северин Красимиров беше арестуван в Германия, където живее майка му.", "date": "2019.08.16", "title": "ВМРО отсече: Доживотен затвор и химическа кастрация за убиеца!"}
{"url": "https://www.novinite.bg/articles/179244/Specprokuraturata-i-GDBOP-razbiha-grupa-za-falshivo-evro", "text": "Специализираната прокуратура привлече към наказателна отговорност шест лица за участие в организирана престъпна група за държане и разпространение на неистински еврови банкноти на територията на България.Обвинените са задържани на 14 август в София и Сандански при съвместни действия по разследването на Специализираната прокуратура и ГДБОП с участието на експерт от Европол.Групата е била сформирана през септември 2018 г. с цел разпространение на фалшиви еврови банкноти на територията на България, които впоследствие да достигат и до други държави от Европейския съюз.Групата е предлагала на потенциални клиенти и кокаин.При извършените претърсвания са намерени и иззети общо 122 200 фалшиви евро в купюри от по 200 евро.В процес на изясняване е дали неистинските банкноти са били внасяни за разпространение в България от друга държава или са произведени у нас.Иззети са множество мобилни телефони, СИМ карти, копия на чекове от турска банка, бланки за удостоверения за ГТП на МПС и холограмни стикери за ГТП, флаш памети и компютърни конфигурации, щатски долари, украински гривени, македонски динари, със съмнение че са фалшиви.", "date": "2019.08.16", "title": "Спецпрокуратурата и ГДБОП разбиха група за фалшиво евро"}
{"url": "https://www.novinite.bg/articles/179242/Bashta-prebi-dvete-si-deca-v-Razgradsko", "text": "Баща преби двете си деца в Разградско. Това съобщиха от местната полиция, цитирани от Дарик.Малолетно момиче, пребито от баща си, е подало сигнал в кметството в село Синя вода. То е разказало, че вечерта на 14 август в дома им на него и по-малката му сестричка, е нанесен побой.Децата са изведени със съдействието на социалните служби. Срещу бащата е образувано разследване за нанесена телесна повреда в условията на домашно насилие.", "date": "2019.08.16", "title": "Баща преби двете си деца в Разградско"}
{"url": "https://www.novinite.bg/articles/179259/Glavniyat-sekretar-na-MVR-i-okrajniyat-prokuror-blagodariha-na-vsichki-ekipi-uchastvali-v-operaciyata", "text": "Извършителят е задържан. Искрена благодарност към всички, които участваха в операцията,  заяви окръжният прокурор на Сливен Пламен Стефанов . В понеделник ще му бъде внесено искане за налагане на  постоянна мярка „задържане под стража“. В момента задържаният е в болница.Събрани са всички необходими доказателства. До утре ще имаме изваден ДНК профил, уточни той. По думите на главния секретар на МВР извършителят е засечен в района. Започва продължително преследване. Местен го е задържа за малко, но той успява да избяга. „Колегите влязоха в следите му и след 2 часа преследване той беше заловен. Има наранявания по краката. Колегите са стреляли, тъй като не се е подчинил на никакви разпореждания\", коментира още гл.комисар Ивайло Иванов.  \"Заподозреният е контактен. Предстои да бъде уточнено дали  раните по краката му дали са от стрелбата или от гористата местност, която е преминал\". Главният секретар на МВР уточни, че следобед е имало много сигнали. \"Получихме информация, че неговите близки са знаели за това престъпление, но до този момент ни го спестяваха\" допълни главен комисар Иванов. Той посочи, че към момента няма данни за съучастници, заподозреният има две присъди - за блудство и за дребни кражби. Няма информация задържаният да има психически проблеми. Главният секретар на МВР гл.комисар Ивайло Иванов благодари сърдечно на колегите си, на служителите от държавните институции,  на жителите на селото, които се включиха активно в мащабната операция по издирването на заподозрения.", "date": "2019.08.16", "title": "Главният секретар на МВР и окръжният прокурор благодариха на всички екипи, участвали в операцията"}
{"url": "https://www.novinite.bg/articles/179256/Ivajlo-Ivanov-Nyama-danni-ubiecat-na-momichenceto-da-strada-ot-psihichni-zabolyavaniya", "text": "Няма данни убиецът на 7-годишното момиченце от сливенското село Сотия да страда от психични заболявания. Това съобщи на брифинг главният секретар на МВР гл. комисар Ивайло Иванов.„Няма данни Мартин Трифонов да е употребявал алкохол. Може да се каже, че той е бил фен на енергийните напитки. Този човек даже няма мобилен телефон“, посочи Иванов.Убиецът е хванат след продължително преследване. За кратко е бил задържан в покрайнините на града от местен жител, който го е вързал, но Трифонов е успял да се измъкне.„Той ще бъде задържан от МВР след излизане от болницата. Охранява се още от момента на задържането. А колко време ще остане в болницата могат да кажат само лекарите. Нараняванията му са в крайниците, не са засегнати жизнено важни органи“, обясни Иванов.Предстои да му бъде повдигнато обвинение.В понеделник ще бъде внесено искане за постоянен арест. Събрани за всички необходими доказателства.", "date": "2019.08.16", "title": "Ивайло Иванов: Няма данни убиецът на момиченцето да страда от психични заболявания"}
{"url": "https://www.novinite.bg/articles/179224/Severna-Koreya-otkaza-pregovori-za-mir-sas-Seul", "text": "Северна Корея отхвърли поканата за преговори за мир с Южна Корея. От Пхенян казаха, че Сеул са виновни за провала на разговорите.Това беше последвано от изстрелването на още две ракети в морето източно от полуострова. Това е шестия подобен тест за по-малко от месец. Отказът от разговори дойде след реч на южнокорейския президент, който обеща обединението на двете страни до 2045 година.Севернокорейците обвиниха Сеул, че само говорят за мир, а след това провежда тренировки с Америка за превземането на тяхната страна.", "date": "2019.08.16", "title": "Северна Корея отказа преговори за мир със Сеул"}
{"url": "https://www.novinite.bg/articles/179218/Zapodozreniyat-za-ubijstvoto-na-momichenceto-Negramoten-bezraboten-osajdan-asocialen", "text": "„Заподозреният за убийството 21-годишен Мартин Трифонов е безработен, асоциален тип, няма приятелства, семейството му е в много тежко финансово положение, той е без образование“, съобщи на извънреден брифинг главният секретар на МВР гл. комисар Ивайло Иванов в сливенското село Сотиря, съобщи БГНЕС.\"Заподозреният има предишни агресивни прояви спрямо деца. Осъждан е и е лежал в затвора за прояви към негова близка\", допълни Иванов.От МВР призовават хората в околните населени места да бъдат изключително внимателни, ако го видят. Мъжът е агресивен, защото няма пари и храна в себе си.", "date": "2019.08.16", "title": "Заподозреният за убийството на момиченцето: Неграмотен, безработен, осъждан, асоциален"}
{"url": "https://www.novinite.bg/articles/179229/ODMVR-Razgrad-Dvama-maje-sa-zadarjani-za-svodnichestvo-i-prane-na-pari", "text": "Двама мъже са задържани за сводничество и пране на пари при специализирана полицейска операция на служители от ОДМВР- Разград под ръководството на Окръжна и Районна прокуратура – Разград. Предприетите на 14 август процесуално-следствени действия са във връзка с досъдебно производство за склоняване към проституция и следствено дело за пране на пари.На територията на Разград, Хасково и Силистра са извършени претърсвания на 6 адреса, при които са намерени и иззети над 600 грама златни накити, парични средства в евро и лева, придобити по незаконен път и други веществени доказателства, имащи отношения към извършваната престъпна дейност. В хода на предприетите действия са задържани двама мъже – на 43 и на 21 години от село Бабук, обл. Силистра. С прокурорско разпореждане мярката им за задържане е удължена на 72 часа. Предстои да бъде внесено искане в съда за вземане на постоянна мярка „задържане под стража“. В хода на разследването са събрани данни, че лицата са извършвали престъпната си дейност на територията на страната и в три държави – членки на ЕС.", "date": "2019.08.16", "title": "ОДМВР - Разград: Двама мъже са задържани за сводничество и пране на пари"}
{"url": "https://www.novinite.bg/articles/179232/Prodaljava-gaseneto-na-pojarite-na-ostrov-Evbeya", "text": "\r\nТрети ден продължават пожарите на гръцкия остров Евбея. 2800 хектара иглолистни гори изгоряха напълно, създавайки екологична катастрофа. Гръцките власти изпратиха стотици пожарникари и спасители, включително и армейски части, които да се справят с огнената стихия.\r\nНай-засегнати са селата Макримали, където се намираме ние, манастирът \"Пангея\" и други села в района.\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.08.16", "title": "Продължава гасенето на пожарите на остров Евбея"}
{"url": "https://www.novinite.bg/articles/179207/Slanchevo-s-temperaturi-mejdu-25-i-30", "text": "Днес с умерен и временно силен, предимно северозападен вятър, ще продължи да нахлува хладен въздух. Облачността ще е променлива, по-значителна над източните и южните райони и на места там ще превали и прегърми. Максималните температури ще са между 25° и 30°.Над планините облачността ще е променлива, по-значителна над Родопите и на места там, главно в следобедните часове, ще превали и прегърми. Ще духа умерен северозападен, по билата временно и силен западен вятър. Максимална температура на 1200 метра около 21°, на 2000 метра – около 13°.Над Черноморието облачността ще е променлива, по-значителна в часовете преди обяд и на места ще превали и прегърми. Ще духа предимно умерен вятър от север-северозапад. Максимални температури на въздуха: 25-28°. Температурата на морската вода е 26-27°. Вълнението на морето ще е 2-3 бала.", "date": "2019.08.16", "title": "Слънчево с температури между 25° и 30°"}
{"url": "https://www.novinite.bg/articles/179254/Incident-blokira-AM-Trakiya-pri-156-km-v-posoka-Sofiya", "text": "съобщиха от АПИ. п.в. \"Плодовитово\" - Поповица - Пловдив - п.в. \"Пловдив - изток\".", "date": "2019.08.16", "title": "Инцидент блокира АМ \"Тракия\" при 156 км в посока София"}
{"url": "https://www.novinite.bg/articles/179212/MVR-izdirva-21-godishen-za-ubijstvoto-na-7-godishnoto-momiche-v-selo-Sotirya", "text": "Полицията издирва 21-годишен мъж за жестокото убийство на 7-годишно момиче. Тежкото престъпление е станало в четвъртък вечерта в сливенското село Сотиря. Детето е било  изнасилено и пребито до смърт. Намерено е в дере в селото. Силите на реда издирват предполагаемия извършител по земя и по въздух.Предполага се, че заподозреният се укрива в гората, за която местните казват, че е изключително гъста и трудно проходима. Издирването ще продължи през цялата нощ.От МВР разпространиха съобщение, че полицията издирва Мартин Стоянов Трифонов /21 г./ от град Сливен във връзка с извършено тежко криминално престъпление в района на село Сотиря, Сливенска област. Те публикуваха и снимка на Трифонов от преди време. Хората, които имат информация за издирвания, могат да сигнализират на тел. 112 или в  най-близкото поделение на МВР.Жителите на село Сотиря са потресени и искат да помогнат при издирването на извършителя на тежкото криминално деяние.„Наистина е шокиращо за хората в селото. Това, което виждам, е че са се организирали пожарна, полиция, военна полиция, горски, хеликоптери, „Гранична полиция”. Извършителят не е жител на Сотиря. Версиите са много. Цялото село е блокирано в момента ”, обясни кметът на селото Димчо Георгиев.Извършителят е познат с множество домови кражби. Сплашвал е местни жители с пистолет. След престъплението той е изтрил профила си във Facebook. Момчето е било стеснително, не общувало с хора. Цялото село е блокирано в момента. Местността е гориста, има лоши участъци, където може да се укрие. Починалото дете е посещавало местната детска градина и се готвило да започне училище.„От много години живее тук. Може би цял живот е живял тук. Знам, че е заплашвал децата ни на центъра на селото. Издирван е за много кражби. Лежал е в затвора за кражби”, разказва местен жител.„Заплашвал е децата в селото. Размахвал е ножове и палки. Два-три дни след това го видях като минава покрай нас и дори го бих за това, че заплашва децата. Познат ни е с кражби и други подобни деяния, но не очаквахме да направи нещо подобно. Преди две години или миналото лято, може би, излезе от затвора именно заради кражби”, коментира друг местен жител на Сотиря.Към момента информацията, която дават органите на реда, е оскъдна.  ", "date": "2019.08.16", "title": "МВР издирва 21-годишен за убийството на 7-годишното момиче в село Сотиря"}
{"url": "https://www.novinite.bg/articles/179233/Pochina-basketbolnata-legenda-Penka-Stoyanova", "text": "След дълго боледуване на 69-годишна възраст си отиде една от легендите на българския женски баскетбол – голямата Пенка Стоянова, съобщи Нова телевизия.Родена на 21.01.1950 г. в град Карлово, баскетболната ѝ визитка е повече от впечатляваща, като с изявите си по терена, с усмивката си, с позитивността си и съветите си остави огромна диря в сърцата на всички баскетболни фенове не само у нас, но и в Европа и света.С националния екип е сребърна медалистка от Олимпийските игри в Москва, СССР, през 1980 г., и бронзов от Игрите в Монреал, Канада, през 1976 г. Участва в осем Европейски първенства. Сребърна медалистка е на шампионата във Варна, България през 1972 г. и бронзова от Клермон Феран през 1976 г.Има осем първи места от участие в 12 балканиади и още 2 трети места на младежки фестивал и универсиада. Три пъти (през 1972, 1976 и 1981 г.) е включена в сборния отбор на Европа, на който е и капитан. Има второ място на световния фестивал в Лима, Перу, през 1973 г. и в световните игри на турнира ,,R. W. Jones” в Тайпе, Тайван, през 1983 г. с втория отбор на Италия.Стоянова е трикратна шампионка на България с отбора на Марица (Пловдив) през 1971, 1973 и 1974 г. с треньор Тенчо Начев. По четири пъти е сребърна и бронзова медалистка в първенството на България по баскетбол. С родния си клуб е и два пъти финалист за купа ,,Лиляна Ронкети“ – през 1979 г. и 1980 г. В националния отбор има записани 580 мача. Била е капитан на всички държавни гарнитури, а от 1974 г. до 1981 г. е капитан на представителния женски национален тим, в който е включена за първи път за Световното първенство в Прага, Чехия, през 1967 г.Пенка Стоянова е първата българска баскетболистка, която играе професионален баскетбол в чужбина. От 1981 до 1983 г. е състезател на италианския Рома. Включвана е в символичните петици на Европа от вестник ,,Кориере дело спорт“. През 1969 г. е наградена лично от президента на Италия на големия международен турнир в Авелино. Два пъти е избирана за спортист №1 на годината на Пловдив През 1985 г. в нейна чест се организира за първи път бенефисен мач между националния тим на България и сборен отбор на Европа.", "date": "2019.08.16", "title": "Почина баскетболната легенда Пенка Стоянова"}
{"url": "https://www.novinite.bg/articles/179211/Magistrala-Struma-kraj-Dupnica-ostava-zatvorena-pone-do-septemvri", "text": "Магистрала \"Струма\" край Дупница остава затворена в двете посоки.  Всички коли се пренасочват по стария път – Е-79. Десет километровият участък между Дупница и Бобошево ще остане затворен поне две седмици. В края на работната седмица се очаква интензивен трафик и задръствания, заради промяната в движението.Причината за спирането на движението  в този участък, защото избухването на пожар под един от мостовете разруши 13 от носещите колони.", "date": "2019.08.16", "title": "Магистрала \"Струма\" край Дупница остава затворена, поне до септември"}
{"url": "https://www.novinite.bg/articles/179255/Zadarjaniyat-predpolagaem-ubiec-se-kriel-vav-vilnata-zona-kraj-Sotirya", "text": "Задържаният предполагаем убиец Мартин Трифонов се криел в изоставена постройка във вилната зона край село Сотиря. Той е тръгнал да бяга и така е попаднал „в ръцете” на полицията. Това научи NOVA.Подстъпът към вилната зона край селото продължава да бъде блокиран. Към там са били изпратени няколко буса с жандармерия и „Гранична полиция” със следови кучета. От Министерството на правосъдието потвърдиха, че от март 2017 до април 2018 година Трифонов е излежавал присъди за блудство в бургаския затвор.", "date": "2019.08.16", "title": "Задържаният предполагаем убиец се криел във вилната зона край Сотиря"}
{"url": "https://www.novinite.bg/articles/179210/Tol-sistemata-tragva-probno-ot-dnes", "text": "Тол системата тръгва пробно от днес. Вече са инсталирани  камерите, които ще отчитат изминатото разстояние. ТОЛ системата обаче тръгва от днес тестово, като  реалното събиране на таксите за камиони над 3 тона и половина ще започне от март следващата година.", "date": "2019.08.16", "title": "Тол системата тръгва пробно от днес"}
{"url": "https://www.novinite.bg/articles/179209/Tejka-katastrofa-blokira-pat-E-79-kraj-Kocherinovo-ima-raneni", "text": "Тежка катастрофа блокира път Е-79 край Кочериново, съобщава БГНЕС. По първоначална информация около 7.40 е станало тежко пътно-транспортно произшествие между автобус и лек автомобил.Трима души са ранени, по непотвърдена информация един мъж е в много тежко състояние и с опасност за живота.", "date": "2019.08.16", "title": "Тежка катастрофа блокира път Е-79 край Кочериново, има ранени"}
{"url": "https://www.novinite.bg/articles/179215/Chast-ot-golemite-remonti-v-Sofiya-shte-prodaljat-i-prez-esenta", "text": "якои от големите ремонти в столицата ще продължат през есента, стана ясно от думите на кмета на София Йорданка Фандъкова в Сутрешния блок на БНТ.На ул. \"Сребърна\" се изгражда голям канализационен колектор. Там движението е много затруднено, ще направим всичко възможно, ако е необходимо септември месец да спрем обекта, защото не може да се мине, коментира кметът.\"Най-големия стратегически важен обект на града е третата линия на метрото. 3 км от метрото преминаха под реки, беше трудно. До края на месец октовмри очакваме строителството на първите 8 км да приключи.До средата на следващата година трябва да бъдат готови и още 4 км. Около 200 млн. лева сме дали от бюджета на общината. Имаме пет готови отсечки\", коментира Фандъкова. През лятото нямаме проблеми с чистотата на въздуха. Проблемите са през зимата. Дължат се на битовото отопление, каза още кметът на Фандъкова и добави, че Общината иска да се поставят стикери върху автомобилите, за да може да се спират тези, които замърсяват повече въздуха. \"По принцип на местни избори всяка община прави своята организация. Нашият екип подготвяме самата кампания. За нас най-важно е да се явим с най-добрите си планове и най-вече да предложим на хората промяна\", каза още Фандъкова. Тя добави, че в началото на септември ще каже своето решение дали ще се кандидатира за нов мандат за кмет на столицата.Фандъкова заяви, че няма риск София да остане без парно „Разговарях с двамата директори на двете търговски дружества, след като си размениха реплики по медиите. „Топлофикация“ не е спирала да плаща, разбира се с много по-бавно темпо, отколкото „Булгаргаз“ очаква. На 1 август от „Топлофикация“ са преведени 7 милиона лева. Двамата директори се уточниха за начина на плащане до края на месеца“, каза още Фандъкова.Тя обясни, че винаги в този период възниква такъв проблем, защото има разлика в начина на плащане - „Булгаргаз изискват предварително плащане по прогнозни количества, а „Топлофикация“ получава своите плащания след изравнителните сметки.„Нито аз, нито министърът на енергетиката сме допуснали досега и няма да допуснем това да се отрази на отоплителния сезон“, заяви Фандъкова.", "date": "2019.08.16", "title": "Част от големите ремонти в София ще продължат и през есента"}
{"url": "https://www.novinite.bg/articles/179213/Izravnitelnite-smetki-za-parnoto-v-Sofiya-sa-pochti-gotovi", "text": "\r\nОт днес изравнителните сметки за парно и топла вода на близо 90% от клиентите на „Топлофикация София\" ще бъдат достъпни на Интернет страницата на дружеството и в центровете за обслужване на клиенти.\r\n\r\n\r\n\r\n\r\n", "date": "2019.08.16", "title": "Изравнителните сметки за парното в София са почти готови"}
{"url": "https://www.novinite.bg/articles/179227/Otkriha-novi-ognishta-na-svinska-chuma-v-Rumaniya", "text": "Властите в източния румънски окръг Галац са открили нови огнища на африканска чума по свинете, което налага евтаназирането на близо 500 прасета, съобщава в. \"Ромъниялибера\".Префектурата на Галац съобщи, че огнищата са открити в селата Фрумушица и Бранещ. Взето е решение за превантивното умъртвяване на свинете в двете населени места, забрана за изнасяне на месо от свиневъдните обекти, както и налагането на временна зона за контрол, за да се избегне разпространение на вируса, предава БТА.Според националната база данни, в село Фрумушица са регистрирани 151 стопанства с общо 306 прасета, а в Бранещ - 88 стопанства със 191 прасета. Превантивното евтаназиране на животните е започнало тази сутрин.По-рано тази седмица румънските медии съобщиха, че вирусът на свинската чума е бил потвърден в зоологическата градина в Галац. Властите са взели решение за умъртвяване на всички прасета в комплекса, за да се избегне разпространяване на вируса. Става дума за 28 виетнамски прасета и един глиган.", "date": "2019.08.16", "title": "Откриха нови огнища на свинска чума в Румъния"}
{"url": "https://www.novinite.bg/articles/179247/Kabinetat-na-Merkel-vse-oshte-podkrepya-Brekzit-sas-sdelka", "text": "Има план за скорошна среща между германския канцлер Ангела Меркел и британския премиер Борис Джонсън, съобщи говорител на германското правителство, цитиран от Ройтерс.Кабинетът на Меркел все още подкрепя Брекзит със сделка и смята, че излизане без споразумение няма да бъде в интерес на никого. На въпрос дали липсата на преговори в момента не повишава риска от нерегулирано напускане на Лондон, говорителят на германското правителство Щефан Зиберт отговори: \"Това няма да улесни нещата\". ", "date": "2019.08.16", "title": "Кабинетът на Меркел все още подкрепя Брекзит със сделка"}
{"url": "https://www.novinite.bg/articles/179221/Blokiranite-na-Samotraki-balgari-se-varnaha", "text": "Българите, блокирани почти шест дни на гръцкия остров Самотраки, се прибраха у нас. Последните часове от блокадата на острова бяха белязани от напрежение и агресия между стотиците туристи.\r\nЗа критичната ситуация по bTV разказа един от потърпевшите - Димитър Чоканов.\r\n„Бяхме планирали да си тръгнем в понеделник. В неделя разбрахме, че фериботът е счупен и че предприемат някакви мерки за друг. На другия ден ни казаха, че поради лоши метеорологични условия няма да има ферибот. Оттам нататък започна незнанието какво се случва”, разказа Димитър.\r\nПо думите му не са получили никаква информация от никого, единствено от медиите. Гръцките власти не са знаели нищо.\r\n\"Първоначално всички приеха с разбиране нещата заради лошото време. Напрежението започна от цялата липса на информация, натрупването на дните и идването на ферибот, който взе само колите\", обясни Димитър.\r\n„С дните се трупаха все повече хора. Накрая бяхме повече от 1300 души”, допълни той.\r\n„Лично до мен не стигна никаква храна. Хранехме се по заведенията. Бяхме като емигрантски лагер – имаше хора навсякъде. Със спални чували, палатки, по колите и кемперите”, разказа още Димитър.\r\n", "date": "2019.08.16", "title": "Блокираните на Самотраки българи се върнаха"}
{"url": "https://www.novinite.bg/articles/179226/Promenyat-dvijenieto-v-Sofiya-zaradi-shampionat-po-shofirane", "text": "Зaрaди прoвeждaнeтo нa Нaциoнaлeн шaмпиoнaт \"Бeзoпacнo шoфирaнe“ и кръг oт Нaциoнaлeн шaмпиoнaт Зaтвoрeн мaршрут \"Пиcтa Coфия 2019“, нa 16 aвгуcт ce нaлaгaт прoмeни в движeниeтo в cтoлицaтa, cъoбщихa oт Cтoличнa oбщинa:Зaбрaнявa ce влизaнeтo нa пътни прeвoзни cрeдcтвa в двeтe пocoки, кaктo cлeдвa:Oт 09.00 чaca нa 16.08.2019 г. дo 16.00 чaca нa 18.08.2019 г.- пo ceвeрнoтo и южнoтo пътнo плaтнo нa ул. \"Рeзбaрcкa“ мeжду ул. „Вacил Кънчeв“ и бул. „Влaдимир Вaзoв“;- пo зaпaднoтo и изтoчнoтo пътнo плaтнo нa ул. „Витиня“ мeжду бул. „Влaдимир Вaзoв“ и улицaтa oт ceвeрнaтa cтрaнa нa бул. „Влaдимир Вaзoв“ cвързвaщa ул. „Бecaрaбия“ и ул. „Витиня“.Oт 12.00 чaca дo 19.00 чaca нa 17.08.2019 г. /cъбoтa/ и oт 09.00 чaca дo 16.00 чaca нa 18.08.2019 г. /нeдeля/ ce зaбрaнявa влизaнeтo нa пътни прeвoзни cрeдcтвa, кaктo cлeдвa:- пo бул. „Влaдимир Вaзoв“ мeжду ул. „Лeвcки Вeкoвeн“ и ул. „Пoп Груйo“;- пo зaпaднoтo и изтoчнoтo пътнo плaтнo нa ул. „549“ мeжду бул. „Влaдимир Вaзoв“ и ул. „Рeзбaрcкa“;- пo ceвeрнaтa пътнa връзкa мeжду ул. „Бecaрaбия“ и бул. „Влaдимир Вaзoв“;- улицaтa oт ceвeрнaтa cтрaнa нa бул. „Влaдимир Вaзoв“ cвързвaщa ул. „Бecaрaбия“ и ул. „Витиня“.Чacтичнo ce прoмeнят мaршрути нa грaдcкия трaнcпoрт, кaктo cлeдвa:Oт 09:00 чaca нa 16.08.2019г.(пeтък) дo 16.00 чaca нa 18.08.2019 г. ce cкъcявa мaршрутът нa aвтoбуcнa линия №100: oт кв.“Бeнкoвcки“ пo мaршрутa cи дo cпиркa ул.“Витиня“ (крaйнa cпиркa), oбрaтeн зaвoй пo пътнaтa връзкa пoд бул.“Влaдимир Вaзoв“ и oт cпиркa ул.“Витиня“ (нaчaлнa cпиркa) пo мaршрутa cи дo кв. Бeнкoвcки. Зaкривaт ce cпирки c кoд 2540 ул.“Бecaрaбия“, 2483 „Пътнocтрoитeлнa тeхникa“, 2482 ул.“Витиня“.Oт 12:00 дo 19:00 чaca нa 17.08.2019 г. (cъбoтa) ce прoмeня мaршрутът нa aвтoбуcнa линия № 100: oт кв. „Бeнкoвcки“ дo cпиркa c кoд 2107 „Хипeрмaркeт Билa“, нa кръcтoвищe бул.„Влaдимир Вaзoв“ /ул.„Вacил Кънчeв“, пo ул.„Вacил Кънчeв“, пo ул.„Рeзбaрcкa“ и пo ул.„Първa бългaрcкa aрмия“ пo мaршрутa cи дo кв. Бeнкoвcки.Oт 12:00 чaca нa 17.08.2019 г. дo 16.00 чaca нa 18.08.2019 г. ce прoмeнят мaршрути, кaктo cлeдвa:- Aвтoбуcнa линия № 78: oт Цeнтрaлнa гaрa пo мaршрутa cи дo кръcтoвищe бул. „Влaдимир Вaзoв“/ ул. „Лeвcки Вeкoвeн“ (cтaрo имe ул. „Рeкa Вeлeкa“), пo ул. „Лeвcки Вeкoвeн“, нaлявo пo ул. „Тoдoрини кукли“ ( пo мaршрутa нa aвтoбуcнa линия № 120), пo ул. „Лeтocтруй“, пo ул. „Пoп Груйo“ ( пo мaршрутa нa нoщнa линия Н3) и oт кръcтoвищe ул. „Пoп Груйo“/ бул. „Влaдимир Вaзoв“ пo мaршрутa cи дo кв. Врaждeбнa двупocoчнo.- Трoлeйбуcнa линия №1: oт Първa грaдcкa бoлницa пo мaршрутa cи дo кръcтoвищe бул. „Влaдимир Вaзoв“/ ул. „Ocтрoвo“, нaлявo пo ул. „Ocтрoвo“ и пo мaршрутa нa трoлeйбуcни линии №2 и №4 дo крaйнa cпиркa c кoд 2736 ж.к.“Хaджи Димитър“. В oбрaтнa пocoкa oт cпиркa c кoд 0692 ж.к.“Хaджи Димитър“ дo кръcтoвищe бул.“ Влaдимир Вaзoв“/ул.“Пaнaйoт Хитoв“, пo мocтa Чaвдaр и пo мaршрутa cи дo Пeтa грaдcкa бoлницa.", "date": "2019.08.16", "title": "Променят движението в София заради шампионат по шофиране"}
{"url": "https://www.novinite.bg/articles/179250/Hvanaha-predpolagaemiya-ubiec-na-deteto-v-Sotirya", "text": "Хванаха предполагаемия убиец на детето в Сотиря, информира NOVA. 7-годишно момиченце беше изнасилено и пребито до смърт в сливенското село. По-рано днес полицията съобщи, че издирва 21-годишният Мартин Стоянов Трифонов, лежал в затвора за блудство, за жестокото убийство на 7-годишно момиче. Тежкото престъпление е станало в четвъртък вечерта в сливенското село Сотиря. Детето е било изнасилено и пребито до смърт. Намерено е в дере в селото. Силите на реда издирваха предполагаемия извършител по земя и по въздух.„Заподозреният е 21-годишен Мартин Трифонов. Той е безработен, асоциален тип, няма приятелства, семейството му е в много тежко финансово положение, той е без образование”, заяви главния секретар на МВР гл. комисар Ивайло Иванов в сливенското село Сотиря.\"Осъждан е и е лежал в затвора за прояви на блудство към негова близка\", допълни още главният секретар на МВР.Хората от селото твърдят още, че издирваният е лежал в затвора за кражби. Свързват името му и с фатален инцидент, станал преди година. Мартин минавал покрай една от къщите във вилната зона, когато го подгонили кучетата пазачи, живещи в двора й. Собственикът на имота се намесил и опитал да укроти животните. Те обаче се нахвърлили върху стопанина си и го нахапали до смърт. За случилото се тогава разказа и самият Мартин пред камерата на NOVA.", "date": "2019.08.16", "title": "Хванаха предполагаемия убиец на детето в Сотиря"}
{"url": "https://www.novinite.bg/articles/179220/KZP-Koe-kolko-struva-i-kak-da-sme-sigurni", "text": "По време на активния летен сезон по морето и в планинските места за отдих нерядко се наблюдава завишаване на цените. „Всички са наясно, че когато отидат на почивка, цените в курортите ще са по-високи в сравнение с тези в традиционно обитаваните от тях места. В условията на пазарна икономика ценообразуването е свободно. Но проблем би било, ако информацията за по-високите цени се поднася по начин, който неприятно изненадва хората в последния момент. Това е нещо, за което ние определено можем да се намесим, защото по закон всички търговци са длъжни коректно да обявяват цените на предлаганите от тях стоки и услуги. Нашите екипи са на терен и в готовност да реагират при всяка нередност на пазара”, потвърждава председателят на Комисията за защита на потребителите Димитър Маргаритов. Как могат да ни продадат по-скъпо?Понякога в нарушение на закона търговците обявяват едни цени на етикетите върху продуктите или на щендерите в близост до дадената стока, а на касата маркират по-високи. Това се отнася, както за артикули в промоция, така и при продажбите на реални цени.   Как да се предпазим от клопките? На почивка обикновено се купува най-необходимото. Затова бихте могли да опитате да запомните цените на избраните от Вас стоки и да проследите как се таксуват на касата. Когато обаче сте отседнали в собствен имот или на свой близък, тогава може да напълните повече потребителската кошница. В такъв случай е достатъчно да запомните цените на няколко от стоките – 2, 3 или 4. За предпочитане е това да са най- скъпите или ако са промоционални – тези с най-висок процент отстъпка. В случай че всяка от тях бъде маркирана на посочената в рекламата или на етикета цена, тогава вероятността и с останалите нещата да са наред, е голяма. Но ако има разминаване някъде, е добре да проверите отново цените на всяка от стоките поотделно.   Как да реагираме, ако на касата установим разминаване между обявена и приложена цена? Настоявайте стоката да Ви бъде продадена на обявената цена.В случай че търговецът откаже, не купувайте. Важно е в подобни случаи да сигнализирате и в Комисията за защита на потребителите, за да бъде извършена проверка и при установяване на същите обстоятелства – наложена санкция. Същевременно ще получите съдействие за възстановяване на надвзетите суми, ако търговецът не е реагирал адекватно. Какво да правим, ако установим разминаването по-късно? Върнете се в магазина и покажете на служителя на касата или на управителя на обекта маркираното на касовия бон.Настоявайте, че обявената цена – в реклама или на етикета, е по-ниска от тази на издадената Ви касова бележка. Ваше право е да Ви възстановят разликата или да вземат обратно стоката, като Ви върнат парите. Когато пазаруваме от временни обекти… Независимо къде продава: в стационарен магазин, в интернет, във временен обект – по закон всеки търговец е длъжен да посочва продажната цена на стоките. Ако самата стока е твърде малка, той може да постави цената в близост до нея, но и тогава трябва да е недвусмислено за кой артикул се отнася тя. И същата тази цена трябва да се маркира на касата.", "date": "2019.08.16", "title": "КЗП: Кое колко струва и как да сме сигурни?"}
{"url": "https://www.novinite.bg/articles/179230/Shte-nakazvat-lichni-lekari-za-nekorektno-popalneni-imunizacii-na-decata", "text": "Личните лекари, които са попълнили некоректно медицинската документация за направените имунизации на децата, ще носят административна и наказателна отговорност. Това става ясно от разпореждане на столичната Районна здравна инспекция (РЗИ), издадено по повод влизането в сила на Наредба № 6 за реда и условията за провеждане на диагностика, профилактика и контрол на отделни заразни болести на дихателната система, посочва offnews.bg От РЗИ София напомнят, че с наближаването на новата учебна година на децата и учениците трябва да бъдат предоставени здравните картони с попълнен имунизационен статус. Това изисква изписване на всеки прием на ваксина с доза, сериен номер и дата на поставяне. „Изписването „отговаря за възрастта“ не се приема за достоверно, защото затруднява бързото събиране на адекватна информация при възникване на епидемична ситуация и вземането на адекватни противоепидемични мерки“, се казва още в писмото. От РЗИ настояват за стриктно спазване на разпоредбите в Наредбата по отношение на диагностика, регистрация и мерки спрямо контактните лица заради моментната епидемична ситуация от морбили в столицата.", "date": "2019.08.16", "title": "Ще наказват лични лекари за некоректно попълнени имунизации на децата"}
{"url": "https://www.novinite.bg/articles/179228/Evrostat-Blizo-230-000-dushi-ot-Balkanite-sa-se-premestili-v-ES", "text": "През миналата година 228 хил. граждани на страните от Западните Балкани са се преместили в държави от Европейския съюз. Това показват данни от Европейската статистическа служба (Евростат), предава македонската информационна агенция „Макфакс“.През 2018 г. 51 хил. души са напуснали Сърбия, Албания – 62 хил., Босна и Херцеговина – 55 300, Косово – 34 500, 24 300 от Северна Македония и 3000 от Черна гора. От Северна Македония най-голяма е групата, установила се в Германия (11 500), следвана от Италия и Словения.Повечето напуснали родината си албанци са се преместили в Италия (23 000), Гърция (17 000) и Германия (10 000). Повечето хора от БиХ отиват в Германия (16 000), Словения и Хърватия. Същите са предпочитанията и на сърбите - Германия (16 000), следвана от Словения с 5 100 и Хърватия и Словакия с 4 900.Близо 19 хил. косовари също за израли за свой нов дом Германия. Следват Словения и Италия.По отношение на населението най-голям процент са напусналите Албания, страна с население от около 2,8 милиона. Напускането на 62 хил. души е равносилна н около 2,2% от общото население.Според статистиката броят на заминаванията от Македония е 2,1% от общото население, от Косово – 2%, от БиХ – 1,5%, а от Сърбия – 1,3%.", "date": "2019.08.16", "title": "Евростат: Близо 230 000 души от Балканите са се преместили в ЕС"}
{"url": "https://www.novinite.bg/articles/179225/Kachestvoto-na-vazduha-v-Shishmanci-e-znachitelno-podobreno", "text": "Резултатите от последните часове (вечерта и през нощта) на всички измервани показатели от мобилната автоматична станция за измерване качеството на въздуха, поставена в село Шишманци заради пожара в депото за неопасни отпадъци, са значително под нормата, съобщиха от РИОСВ-Пловдив.Количеството на отделяния дим е силно намаляло.На място дежурят две пожарни коли, които обливат обилно с вода мястото на пожара.При желание от страна на местната власт РИОСВ - Пловдив има готовност да постави мобилната автоматична станция и на друго място, посочено от общинската администрация.Очакваме скоро да приключи отделянето на дим и нормализиране на ситуацията.", "date": "2019.08.16", "title": "Качеството на въздуха в Шишманци е значително подобрено"}
{"url": "https://www.novinite.bg/articles/179219/Protestat-kraj-Shishmanci-prodaljava", "text": "Искане за референдум да продължи ли да функционира завода за отпадъци край Шишманци издигнаха протестиращи от селата Шишманци, Белозем, Раковски и Стряма. Над сто души блокираха и днес пътната отсечка към завода с настояването той да работи при стриктно спазване на мерките за безопасност.Искането бе придружено и с настояване за спиране дейността на завода, докато трае разследванетоВчера Районната прокуратура в Пловдив възложи на Икономическа полиция проверка на депото за евентуално престъпление против околната среда, като срокът за приключването й е един месец.Макар обстановката да е значително по-спокойна и вече да няма задимяване, хората от Шишманци и близките населени места вече не вярват, че обгазяването на района няма да се случи отново, тъй като пожарите на сметището са факт почти всяка година.Над 2300 души са подкрепили и подписката, стартирала във вторник в община Раковски, която ще бъде изпратена днес до премиера Бойко Борисов, заедно с писмо на кмета Павел Гуцаров за по-сериозни ангажименти от страна на държавата към този сериозен екологичен проблем в района.Кметът на Раковски заяви тази сутрин, че се присъединява и към искането за референдум за дейността на завода.В депото в момента тлеят единични огнища в северната част и се очаква пожарът да бъде окончателно загасен. Протестиращите вече се оттеглиха от пътната отсечка пред предприятието. През вчерашния ден и през нощта не е имало задимяване на района заради пожара на сметището, пламнал в понеделник, но екипи на пожарната все още дежурят.По-рано събралите се на поредния протест бяха категорични, че ще продължат да отстояват позицията си за по-сериозен контрол над работата на завода.“Да се вземат някакви мерки за този завод. Не може така да продължава. Все пак тук живеем ние и нашите деца“.“Тази нощ беше по-добре, очевидно вече е намаляло, обаче искаме да е още по-добре и да се вземат мерки за безопасно унищожаване на отпадъците, каквито бяха обещани, а де факто се случва друго“.“Ние искаме чист въздух, не искаме това сметище да бъде тук“, коментираха протестиращите.Мобилната станция за измерване на качеството на въздуха, която днес ще остане пред кметството в Шишманци, в продължение на две денонощия отчиташе леко превишаване на стойностите на фини прахови частици. През вчерашния ден обаче бяха отчетени 15, т.е., много по-ниски от средната денонощна норма, която е 50 микрограма.Районната прокуратура възложи вчера на Икономическа полиция проверка на завода за отпадъци за евентуално престъпление против околната среда. Срокът за приключването й е едномесечен. Хората казват, че протестите им ще продължат и в следващите дни.", "date": "2019.08.16", "title": "Протестът край Шишманци продължава"}
{"url": "https://www.novinite.bg/articles/179217/Majka-i-dashterya-sa-zaginali-pri-meleto-kraj-Kocherinovo", "text": "Мaйкa и дъщeря ca зaгинaли при тeжкaтa кaтacтрoфaтa нa път E-79 крaй Кoчeринoвo, cъoбщи БГНEC. Лeк aвтoмoбил cъc cръбcкa рeгиcтрaция ce удaрил чeлнo в aвтoбуc нa cтрoитeлнa фирмa oт Блaгoeвгрaд, кoятo e прeвoзвaлa рaбoтници зa cтрoитeлeн oбeкт в Caпaрeвa бaня. Cпoрeд вoдaчa нa aвтoбуca кoлaтa изнeнaдвaщo e нaвлязлa в нeгoвaтa лeнтa и ce e удaрилa в прeднaтa дяcнa чacт нa aвтoбуca, cъoбщи bTV.Пoлициятa прeдпoлaгa, чe шoфьoрът – мъж, e зacпaл зaд вoлaнa. Двaмa ca зaгинaли, a друг e пocтрaдaл при кaтacтрoфaтa крaй Кoчeринoвo, cтaнaлa тaзи cутрин, cъoбщихa oт прecцeнтърa нa МВР. Cигнaлът зa инцидeнтa e пoдaдeн мaлкo cлeд 7.30 чaca, cъoбщихa пък oт МВР. Чeлнo ca ce удaрили лeк aвтoмoбил и aвтoбуc. Нaлoжилo ce e пoжaрникaритe дa рeжaт лaмaринитe нa лeкaтa кoлa. В мoмeнтa ce извършвa ce oглeд. Пo cлучaя e oбрaзувaнo дocъдeбнo прoизвoдcтвo. Рaбoтaтa пo уcтaнoвявaнe нa причинитe зa инцидeнтa прoдължaвa. В рaйoнa нa кaтacтрoфaтa ce e oбрaзувaлo зaдръcтвaнe. Движeниeтo oт Дупницa към Блaгoeвгрaд e пo AМ „Cтрумa“, a oбрaтнo – oт Блaгoeвгрaд към Дупницa e пo път I-1, рeгулирa ce oт cлужитeли нa Пътнa пoлиция.", "date": "2019.08.16", "title": "Майка и дъщеря са загинали при мелето край Кочериново"}
