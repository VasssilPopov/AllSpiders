{"url": "http://www.novinite.bg/articles/146129/Ochakva-ni-goresht-den", "text": "Атмосферното налягане е малко по-високо от средното за месеца - слабо ще се понижи. Днес ще бъде слънчево, около и след обяд - горещо. След пладне и вечерта ще има временни увеличения на облачността, но ще е почти без валежи. Ще духа слаб вятър от юг-югозапад. Максималните температури между 31° и 36°. Такава е прогнозата за времето на Националния институт по метеорология и хидрология (НИМХ), цитирано от \"Фокус\".Над Черноморието ще бъде предимно слънчево. Ще духа до умерен вятър от юг-югоизток. Максимални температури на въздуха: 26-29°. Температурата на морската вода е 20-24°. Вълнението на морето ще е 1-2 бала. Над планините ще бъде слънчево. След обяд ще се развива купеста и купесто-дъждовна облачност и на отделни места ще превали. Ще духа умерен, по билата и временно силен вятър от запад-северозапад. Максималната температура на височина 1200 метра ще е около 25°, на 2000 метра – около 17°.", "date": "2017.06.23", "title": "Очаква ни горещ ден"}
{"url": "http://www.novinite.bg/articles/146132/Jiteli-na-Pernik-iskat-da-spasyat-domovete-si", "text": "Жители на квартал „Рудничар” в опит да спасят потъващите си къщи. Хората, които живеят в пернишкия квартал излизат на протест пред парламента, а после и пред енергийното министерство, пише НОВА.Според тях, въгледобивът в техния район е незаконен и искат да бъде обявен за престъпен. От няколко години няколко къщи в „Рудничар” са повлияни от свлачищни процеси в пернишко. Първите сигнали на граждани са от 2011 г. Пред Народното събрание недоволните ще изчакат депутати, за да им връчват писма. С тях те искат бързо да бъдат приети текстове за обявяване на незаконния въгледобив за престъпление, както и справедливо обезщетение за хората, загубили домовете си. ", "date": "2017.06.23", "title": "Жители на Перник искат да спасят домовете си"}
{"url": "http://www.novinite.bg/articles/146160/Pironkova-otnovo-pokaza-klasa", "text": "Най-добрата ни тенисистка Цветана Пиронкова показа, че има много класа и стартира по доста убедителен начин на турнира в Ийстбърн. Пловдивчанката преподаде бърз урок на младата Маркета Вондроушова. Цвети победи чехкинята с 6:2, 6:2 в квалификациите за малко над 1 час, пише .17-годишната тенисистка попадна под полезрението на големите специалисти, след като още в дебютния си сезон в женския тенис грабна и титла от WTA.Пиронкова обаче показа, че опитът също има значение и направо отвя Вондроушова.Тревните кортове са любими на Цвети и тя няма търпение да научи името на съперничката, с която ще спорят за място в основната схема. Това ще е победителката от двубоя между Ришел Хогенкамп - Лара Аруабарена.", "date": "2017.06.23", "title": "Пиронкова отново показа класа"}
{"url": "http://www.novinite.bg/articles/146170/NZOK-vze-reshenie-da-zaplashta-na-100-sredstvata-za-izkustveni-sarca", "text": "Надзорният съвет на НЗОК взе решение да заплаща на 100% средствата за изкуствени сърца, необходими на пациенти със сърдечна недостатъчност, докато се появи възможност за трансплантация, съобщиха от Здравната каса, пише НОВА.До края на 2017 г. касата ще осигури сърца на шестима пациенти. Около десетима болни се нуждаят от тези медицински изделия годишно.Досега НЗОК покриваше само част от стойността на медицинското изделие в размер на 50 000 лв. Това затрудняваше достъпа на нуждаещите се, тъй като цената на сърцата е около 200 000 лв.  ", "date": "2017.06.23", "title": "НЗОК взе решение да заплаща на 100% средствата за изкуствени сърца"}
{"url": "http://www.novinite.bg/articles/146162/Maj-i-jena-sa-otkriti-martvi-v-avtomobil-parkiran-kraj-patya", "text": "Мъж и жена са открити мъртви в автомобил в близост до ветринското село Невша, пише OFFNews.Случаят бе оповестен от Апелативна прокуратура-Варна, откъдето съобщиха, че се води разследване.Мъжът и жената са открити днес преди обяд в автомобил, спрян встрани от пътя, в близост до селото. Разследването установява причините за смъртта им, като до този момент няма данни за насилствена смърт. Въпреки ранния етап на разследването, като най-вероятна причина за настъпилата смърт на семейството, се сочи задушаване с газ. Назначени са съдебномедицински експертизи на двете лица, които трябва да дадат отговор за причините за настъпилата смърт.Разследването се води от служители на ОДМВР - Варна. Продължават процесуално-следствените действия.", "date": "2017.06.23", "title": "Мъж и жена са открити мъртви в автомобил паркиран край пътя"}
{"url": "http://www.novinite.bg/articles/146156/Za-knigata-Tolkova-blizo-do-horizonta", "text": "Преди по-малко от година на немския книжен пазар излезе дебютен роман – „Толкова близо до хоризонта“. Неизвестната авторка беше на 34. Романът превзе класациите на „Шпигел“, „Билд“ и „Амазон“. И остана там в продължение на седмици. Десетки хиляди мнения, коментари, споделяния в социалните мрежи...Основната причина – авторката Джесика Кох разказваше епизод от своя живот, а животът може да поднесе най-невероятния роман. Джесика Кох разказваше за своята необикновена любов и за своята необикновена болка. Джесика е на седемнайсет, наслаждава се на живота и гледа напред в многообещаващо бъдеще. Тогава среща Дани – самонадеян двайсетгодишен красавец, роден в Атланта. С Джесика е свършено – тя лудва по него, но не само заради външния му вид. Около Дани витае мрачна тайна.Постепенно момичето успява да надникне зад фасадата на младия мъж и да стигне до неговата същност. Отварят се бездни: Дани носи дълбока травма от детството и - далеч от близки и родина – се бори за нормален живот. Въпреки всички трудности и противно на всякакъв разум, между двамата възниква и луда страст, но и дълбока обич. А при Дани не само миналото е мрачно. Белязано е и неговото бъдеще. Започва луда надпревара с времето...Годината е 2003-та. Дани го няма. Джесика намира утеха да разкаже преживяното на белия лист. И възниква роман – изстрадан, труден, неочакван. Джесика го предлага на две издателства и двете го приемат и ù предлагат договор. Но как да разкрие на света живота си? И тя изгаря ръкописа. Заедно със снимките с Дани. Запазва само снимките, отпреди да го срещне, както и писмата му.След десет години идеята за книга отново излиза на дневен ред – този път от съпруга на Джесика, който чувства, че страданието ù не е „преработено“. Така се ражда „Толкова близо до хоризонта“. Джесика го предлага – едва ли не на шега – на пет издателства. В рамките на няколко седмици получава предложения за договор от четири от тях. И започва шеметният литературен живот на нейната безумна любов.„Повечето хора си мислят, че след смъртта на Дани съм направила нещо изключително – споделя днес Джесика Кох. – Че има особен начин да преодолееш нещо толкова драстично. Не. Няма. И до днес не съм го преодоляла и няма да повярвате колко щети съм понесла и понасям досега! Нямах избор. Да скоча отвисоко – твърде много се страхувам. А и не бих го причинила никога на майка си. Какво остава – вдишваш и издишваш. Заспиваш и се събуждаш, и се чудиш, че скапаният свят още се върти. Изпитвах гняв, не тъга. После дойдоха болките, не можех да преглъщам. Прегледаха и изследваха всичките ми органи – здрава! Но болките продължаваха.Когато станах на 27, се запознах с един мъж в интернет. Видяхме се веднъж, отидохме на заведение. И толкоз. Но ми хареса, повярвах в него – и си взех багажа и позвъних на вратата му. Бях отчаяна. Той ме пусна да вляза, а аз оставих всичко отвън вратата – къща, работа, приятели. Всичко. Започнах отначало. Омъжих се за него и днес си имаме едно малко, щастливо семейство.“", "date": "2017.06.23", "title": "За книгата- \"Толкова близо до хоризонта\""}
{"url": "http://www.novinite.bg/articles/146171/Jil-Myuler-e-na-polu-final-v-Kuins", "text": "Жил Мюлер стана първият 1/2 финалите на турнира в Куинс. Тенисистът от Люксембург победи Сам Куери с 6:4, 7:6(5) за 1:22 минути на централния корт в Лондон, пише .Така Мюлер ще чака да разбере името на противника си, с който ще спорят за място на финала. Това ще е победителят от двубоя между Марин Чилич - Доналд Йънг.Мюлер записа и първа победа над Куери. Двамата бяха играли два пъти до този момент, а американецът има и два успеха. Последният им двубой обаче бе през 2009 година.", "date": "2017.06.23", "title": "Жил Мюлер e на полу-финал в Куинс"}
{"url": "http://www.novinite.bg/articles/146145/Poradi-zaplahi-Sotir-Cacarov-poiska-imuniteta-na-Veselin-Mareshki", "text": "Главният прокурор Сотир Цацаров поиска имунитета на Веселин Марешки и още двама депутати от партия ВОЛЯ заради заплахи към собственици на аптеки, пише НОВА.Исканията се основават на доказателства от разследване на Окръжна прокуратура – Варна, образувано на 12.12.2014 г. за изнудване. Разследващите са събрали доказателства, че от есента на 2012 г. до края на 2015 г. в градовете Варна, Добрич, Видин, Плевен и София Марешки е заплашил 7 собственици на аптеки с увреждане на имущество и други противозаконни действия с тежки последици за тях.Целта на Марешки е била да принуди собствениците на аптеките да прехвърлят дружествени дялове от управляваните от тях дружества на дружества, собственост или контролирани от Веселин Марешки или прекратят търговската си дейност. В някои случаи целта му е била да принуди собствениците на аптеки да се задължат да купуват при неизгодни условия лекарства от неговия склад за лекарствени продукти.Доказателствата сочат, че Марешки е заплашвал собствениците на аптеки, че чрез целенасочен административен натиск – чрез извършване на тенденциозни проверки от негови приближени служители от Изпълнителната агенция по лекарствата и чрез нелоялни търговски практики, ще доведе до фалит търговските им дружества и ще ги принуди да преустановят дейността си.От прокуратурата съобщиха, че в четири от случаите той е действал сам, в два от случаите - заедно с депутата от ВОЛЯ Пламен Христов, а в един от случаите – заедно с Пламен Христов и депутата от ВОЛЯ Кръстина Таскова. ", "date": "2017.06.23", "title": "Поради заплахи Сотир Цацаров поиска имунитета на Веселин Марешки"}
{"url": "http://www.novinite.bg/articles/146150/Promeni-i-sankcii-za-nezakonniya-vagledobiv", "text": "Затвор и глоби срещу незаконния въгледобив. Това поискаха от депутатите хората, които живеят в пернишкия квартал „Рудничар”, под чиито къщи години наред се добиват незаконно въглища, пише НОВА.На свой ред от ГЕРБ обещаха да направят промени и санкциите да влязат в сила още от септември тази година. В последните години в „Рудничар” вече има четири срутени къщи именно заради хората-къртици, които добиват въглища под домовете на хората. ", "date": "2017.06.23", "title": "Промени и санкции за незаконния въгледобив"}
{"url": "http://www.novinite.bg/articles/146143/Aleksandar-Vezenkov-be-selektiran-v-Drafta-na-NBA", "text": "Историята на българския баскетбол е преобърната! За пръв път наш играч бе селектиран в Драфта на НБА! Това е националът Александър Везенков, който бе избран от Бруклин Нетс под номер 57, пише .Така крилото на Барса има шанса да стане вторият българин, играл в НБА, след като през 1985 настоящият президент на родната федерация Георги Глушков облече екипа на Финикс Сънс и стана първият играч в НБА от Източна Европа. Везенков тренира здраво в момента в Орландо, САЩ. Преди да замине за отвъд Океана, той сподели, че се надява да бъде избран в Драфта на НБА, но мислите му са насочени основно към Барселона, където иска да продължи развитието си.Под номер 1 в Драфт 2017 Филаделфия избра Маркел Фълц от университета на Вашингтон. Лос Анджелис Лейкърс селектира Лонзо Бол от университета на Лос Анджелис под номер 2, а за номер 3 в Драфта Бостън избра Джейсън Тейтъм от университета Дюк.", "date": "2017.06.23", "title": "Александър Везенков бе селектиран в Драфта на НБА"}
{"url": "http://www.novinite.bg/articles/146144/Georgi-Kostadinov-shte-rita-za-Izrael-VIDEO", "text": "Българският национал Георги Костадинов си намери нов отбор. От няколко дни се спекулира, че бившият халф на Левски ще замине за Израел да рита в местното първенство. Това се случи и той подписа договор с елитния Макаби (Хайфа), пише.Израелците взеха Костадинов като свободен агент, след като той си тръгна от Левски. Причината бе, че той поиска по-висока заплата, а шефовете на клуба отказаха.\"През последните две години бях част от най-големия клуб в България - Левски. Освен това съм и национал на страната си. В България знаем, че Макаби (Хайфа) е най-големият отбор в Израел, който е играл два пъти в Шампионската лига и има много добри фенове. Първо се надявам аз и моите съотборници да сме здрави и след това да успеем да изпълним поставените ни задачи\", каза Костадинов при представянето си.", "date": "2017.06.23", "title": "Георги Костадинов ще рита за Израел (ВИДЕО)"}
{"url": "http://www.novinite.bg/articles/146159/Novi-trima-v-Slaviya", "text": "Славчо Шоколаров, Владислав Узунов и Костадин Велков подписаха договори със , пише. 27-годишният халф Шоколаров се завръща, след като игра при \"белите\" през пролетта на 2015 година. Защитникът Велков също ще изкара своя втори период в Славия. 28-годишният защитник беше част от клуба през 2013 и 2014 година. 26-годишният халф Узунов е бивш играч на Локомотив (Горна Оряховица), Добруджа, ЦСКА, Хасково, Калиакра, Сливен и Локомотив (Мездра). ", "date": "2017.06.23", "title": "Нови трима в \"Славия\""}
{"url": "http://www.novinite.bg/articles/146147/Napuskaneto-na-Burabiya-porodi-seriozno-naprejenie-v-Levski", "text": "Напускането на Мехди Бурабия породи сериозно напрежение в редиците на гранда Левски. С продажбата на качествения състезател, за \"сините\" изниква значителен проблем в средата на терена, пише.Треньорът Митов и онзи ден след контролата с Черно море призна, че предпочита Бурабия да остане, вместо Левски да прибере пари за него от Коняспор.Вече се завъртя и дежурният вариант в последните години с Владимир Гаджев, който е свободен агент и от известно време тренира с един от юношеските тимове на \"Герена\". Франсиско Жуниор от норвежкия Стрьомгодсет е най-спряганото име за нов полузащитник. Той, както и Гаджев, както и играч от Бург он Брес от Лига 2 на Франция, са по-скоро дефанзивни халфове, а Митов има крещяща нужда от креативен полузащитник, който да връзва играта, пише \"Тема: Спорт\".Наличен е и вариант с крило от Сърбия, споменава се само името Тадич. Днес \"сините\" играят втората си лятна контрола със сръбския Радник в Правец, от 18:30 часа. Мачът отново няма да бъде предаван по клубната телевизия.", "date": "2017.06.23", "title": "Напускането на Бурабия породи сериозно напрежение в  Левски"}
{"url": "http://www.novinite.bg/articles/146148/UEFA-globi-balgarski-otbori", "text": "От доста време УЕФА души около българския футбол, пише .Неколкократно европейската централа заяви, че се съмнява в редовността на мачовете ни. Така се стигна дори до наказание на два клуба от Втора лига. Днес БФС показа съобщение, получено от УЕФА, в което се уведомява, че Несебър и Оборище (Панагюрище) ще изядат солени глоби. Двата клуба отнесоха по 10 хиляди лева.Ето какво пишат от БФС:За второ официално уведомление от UEFA за съмнения за предварително уговорени резултати от футболни срещи, на основание чл.46, ал.6, б. а/ от ДП 2016/2017 г. ДК наказва ПФК „Несебър” гр. Несебър с имуществуна санкция в размер на 10 000 лв.За второ официално уведомление от UEFA за съмнения за предварително уговорен  резултат от футболна среща, на основание чл.46, ал.6, б. а/ от ДП 2016/2017 г. ДК наказва ФК  „Оборище” гр. Панагюрище с имуществуна санкция в размер на 10 000 лв.", "date": "2017.06.23", "title": "УЕФА глоби български отбори"}
{"url": "http://www.novinite.bg/articles/146172/Lokomotiv-Plovdiv-e-na-pat-da-nameri-zamestnik-na-Kiril-Kotev", "text": "Локомотив Пловдив е на път да намери заместник на Кирил Котев. В центъра на отбраната на черно-белите вероятно ще се завърне Пламен Крачунов, съобщава Plovdiv24.bg, цитирано от .Бранителят вече е разговарял с хора от спортно-техническия щаб на „смърфовете“ и съвсем скоро се очаква да започне тренировки с отбора.За последно юношата на Марица игра в кипърската първа дивизия за тима на Етникос (Ахна). Преди това изкара известен период в шотландския Сейнт Джонстън.Това ще е трето завръщане на Пламен Крачунов на Лаута. Той игра в Локо през сезон 2010/2011, след което бе продаден на ЦСКА. Впоследствие централният защитник отново облече черно-бялата фланелка през 2013 година.", "date": "2017.06.23", "title": "Локомотив Пловдив е на път да намери заместник на Кирил Котев"}
{"url": "http://www.novinite.bg/articles/146135/Dneven-horoskop-za-23-yuni", "text": "\r\n\r\nМожете да се движите по-бързо днес, без да се притеснявате, че ще се спънете. Вашата енергия е подходяща за вземане на бързи решения и за приемане на възможностите, преди някой друг да ги е забелязал.\r\n\r\nДнес сте прекалено импулсивни и вземате решения прибързано. Това може и да не се окаже особено лошо, но ако тръгнете да пазарувате, може да си навлечете неприятности. Вземете някой разумен приятел със себе си. \r\n\r\nВашата социална енергия буквално ще пламне днес. Днес трябва да излизате, да се срещате с нови хора и да общувате. Поне един или двама ще влязат в живота ви и ще го направят значително по-хубав.\r\nАко сте представител на някой от останалите зодиакални знаци, можете да намерите своя   .\r\n", "date": "2017.06.23", "title": "Дневен хороскоп за 23 юни"}
{"url": "http://www.novinite.bg/articles/146142/Osinoveno-v-SASht-balgarsko-romche-se-vrashta-v-doma-VIDEO-SNIMKI", "text": "Осиновено в САЩ българче от ромски произход се връща 20 години по-късно в дома, където е бил изоставен – в Каспичан, пише НОВА.Целта – да помага като доброволец и да се върне към българските си корени.Ще се убедите, че произходът няма значение, важна е средата. Ще надникнем във видеодневника на малкия Калин от Каспичан, който вече е Каел от Сиатъл.", "date": "2017.06.23", "title": "Осиновено в САЩ българско ромче се връща в дома (ВИДЕО/СНИМКИ)"}
{"url": "http://www.novinite.bg/articles/146169/Izklyuchenite-uredi-koito-pak-harchat-tok", "text": "\r\nЗнаете ли, че домакинските  имат „таен“ живот и продължават да работят, дори когато сте натиснали бутона за изключване?\r\nСайтът Bright Side извършил известно проучване и установил кои устройства са особено опасни в това отношение и продължават да пилеят енергия, дори когато са изключени, пише Profit.bg.\r\nЗарядно без телефон – около 1.2 вата на ден Зарядно, оставено в контакта, продължава да използва енергия, дори когато няма устройство, свързано с него. Енергията обаче е минимална, така че няма да се отрази твърде много на джоба ви.\r\nЦифров тв тунер – около 22 вата на ден\r\nТВ тунерите продължават да работят, след като сте ги изключили и хабят енергия на стойност около 22 долара (39 лв.) на година. Повечето хора дори не си правят труда да включат тунерите си на стендбай режим, като смятат, че изключването на телевизора е достатъчно. Това увеличава разходите пет пъти.\r\nТелевизор – около 24 вата на ден\r\nЗнаете ли, че след натискането на бутона за изключване телевизорът се озовава в стендбай режим, а не се изключва. Това хаби енергия на стойност около 25 долара (44 лв.) на година.\r\nПерсонални компютри и лаптопи – около 96 вата на ден\r\nДори изключени, персоналните компютри и лаптопите продължават да работят. Поради това, когато ги изключите от контакта, можете да спестите до 100 долара (176 лв.) на година. Хората, които оставят машините си в стендбай режим, умножават сумата по 1.5.\r\nУстройства с таймер – около 108 вата на ден\r\nТолкова незабележима подробност като работещ таймер може да ви подскаже, че устройството все още е включено. Изключвайки подобен уред, можете да спестите до 114 долара (200 лв.) на година.\r\nТрябва ли да ги изключите от контакта?\r\nЗа някои гореспоменатите суми са малки, за други обаче могат да са значителни. При всички случаи изключването на устройствата от контакта си струва – непредвидено увеличаване на консумираната енергия може да ви остави без пари и с пълна къща с изгорели уреди.\r\n", "date": "2017.06.23", "title": "Изключените уреди, които пак харчат ток"}
{"url": "http://www.novinite.bg/articles/146175/Milioner-reshil-da-jiveesh-kato-Robinzon-Kruzo-VIDEO", "text": "Запознайте се с Робинзон Крузо в истинския живот. Дейвид Глашийн от 20 години живее на самотния остров Ресторейшън. И се чувства щастлив, пише НОВА.Бившият милионер се мести на това кътче от Рая през май 1997-а, след като изгубва цялото си богатство при борсовия крах през 1987-а. По това време Дейвид е магнат в сферата на недвижимите имоти и златодобива, а състоянието му се равнява на 22 милиона паунда (почти 50 милиона лева). И след като за един миг губи всичко, взема съдбовно решение.От почти четвърт век той живее в дървена колиба на острова, който се намира край австралийския бряг. Единствената му компания е неговото вярно куче Поли. Предишният му домашен любимец умира трагично миналата година, след като е ухапано от змия тайпан. Всеки ден Дейвид се бори за оцеляването си. И въпреки недостига на чиста вода и електричество, той споделя, че е щастлив, защото няма нужда да се тревожи за терористични атаки.„Тук има змии, паяци и крокодили. Но е по-сигурно, отколкото в други части на света, що се отнася да тероризма. Лягам си вечер с мисълта, че няма да стана жертва на атака. Няма друго място, на което бих искал да бъда, освен на този Рай на земята”, споделя 73-годишният мъж, който е родом от Сидни. Веднъж в годината той пътува до най-близкото населено място, за да си купи зехтин, ориз и някои сладки \"луксове\" като гумени мечета и шоколадчета. ", "date": "2017.06.23", "title": "Милионер решил да живееш като Робинзон Крузо (ВИДЕО)"}
{"url": "http://www.novinite.bg/articles/146136/Donald-Tramp-Nyamam-zapisi-na-razgovori-s-Djejms-Komi", "text": "Пореден етап в скандала между Доналд Тръмп и Джеймс Коми, пише НОВА Американският президент обяви, че не разполага със записи на разговорите си с бившия директор на ФБР.Няколко дни след като го уволни на 9 май, американският президент намекна за възможността да съществуват записи на разговорите му с него.По време на изслушването си в Сената бившият директор на ФБР заяви под клетва, че Тръмп поискал от него да му е лоялен. Президентът му казал да прекрати разследването на руската намеса в американските избори от 2016 г. в частта, засягаща бившия съветник за националната сигурност на президента Майкъл Флин.  ", "date": "2017.06.23", "title": "Доналд Тръмп: Нямам записи на разговори с Джеймс Коми"}
{"url": "http://www.novinite.bg/articles/146138/Islyamska-darjava-publikuva-kadri-ot-djamiyata-v-Mosul-VIDEO", "text": "\"Ислямска държава\" публикува видеокадри от разрушената джамия в Мосул, пише НОВА.Джихадистите разрушиха емблематичното наклонено минаре в старата част на иракския град и съседната джамия Анури. Именно оттам лидерът на групировката Абу Бакр ал Багдади се самообяви за халиф през 2014 г. ", "date": "2017.06.23", "title": "\"Ислямска държава\" публикува кадри от джамията в Мосул (ВИДЕО)"}
{"url": "http://www.novinite.bg/articles/146134/Shte-ima-prava-za-evropejskite-grajdani-v-Angliya-sled-Brexit", "text": "Великобритания направи първи отстъпки в преговорния процес за напускане на ЕС, пише НОВА.Премиерът Тереза Мей обеща да гарантира права на европейските граждани на Острова след Brexit. Тя даде тези уверения пред лидерите на европейските страни, които са на среща на върха, чиито основни теми бяха Brexit и създаването на фонд за европейска отбрана и мерки за сигурност. Европейските лидери се разбраха, че санкциите срещу Русия ще се удължат с половин година. ", "date": "2017.06.23", "title": "Ще има права за европейските граждани в Англия след Brexit"}
{"url": "http://www.novinite.bg/articles/146151/Rusiya-udari-Islyamska-darjava-VIDEO", "text": "Русия нанесе удари срещу обекти на \"Ислямска държава\" в Сирия. Изстреляни са били крилати ракети от два бойни кораба и подводница в Източното Средиземноморие.Унищожени са оръжейни складове и командни центрове на терористичната групировка в провинция Хама. Последвали и удари от въздуха на руски бомбардировачи. От руското министерство на отбраната отбелязват, че преди ударите са били уведомени властите в Турция и Израел. ", "date": "2017.06.23", "title": "Русия удари \"Ислямска държава\"  (ВИДЕО)"}
{"url": "http://www.novinite.bg/articles/146166/Dubrovnik-zaplashen-ot-razrushavane-zaradi-ogromniya-broj-posetiteli", "text": "\r\n, градът, описан преди време от големия поет Лорд Байрон като перлата на Адриатика, е заплашен от разрушаване заради огромния брой посетители, предупреждават местни жители, предаде Daily Telegraph, цитирано от Profit.bg.\r\nЗдрави средновековни отбранителни стени, подсилени от кули и бастиони от XV век, вече 800 години защитават хърватския комплекс от природни катаклизми и бедствия, предизвикани от човешката дейност. Но сега градът, който е включен в Списъка на ЮНЕСКО на световното културно наследство, е изправен пред нова заплаха: пренаселването с туристи.\r\nСамо за един ден през август миналата година 10 388 посетители са си купили билети, за да обходят крепостните стени, което е рекорд. Той може да бъде подобрен това лято.  се намира в сходно положение с това на Венеция, където местните жители протестираха заради разкъсването на душата на града от вълните от ежедневни туристи.\r\nДнес само 1157 души живеят в Стария град на  спрямо 5000 през 1991 г. „Тълпите и шумът карат хората да напускат“, казва Марк фон Блоемен, който живее в града от 70-те години на миналия век. В пиковия сезон може да са ви нужни 40 минути, за да се придвижите по Страдун, пешеходната улица с дължина 300 метра. В града е останал само един бар, който е посещаван предимно от местни хора.\r\nРибният пазар в Старото пристанище вече не работи. През зимата Старият град се обезлюдява, но гледки от  присъстват в хитови филми като „Игра на тронове“, „Междузвездни войни“ и „Робин Худ“.\r\nМиналата година ЮНЕСКО предупреди, че статутът на  като световно наследство е в опасност и изрази притеснение от „максималния брой  по отношение на устойчивия капацитет на града“ и „управлението на круизите кораби“. В отговор през януари 2017 г. бившият кмет на града Андро Влахусич обяви план за ограничаване на броя на посетителите на Стария град до 8000 души, като инсталира 116 камери за наблюдение, за да броят хората, влизащи и излизащи от укрепения комплекс.\r\nСтатистиката не вещае нищо добро за това лято. През 2016 г. 529 круизни кораба са спрели в , водейки 799 916 пасажери, повишение спрямо 475 кораба през 2015 г. и 463 кораба през 2014 г.\r\n„Пътниците имат само около три часа между слизането си на пристанището и отплаването. 16 часа трябва да е минимумът“, смята Марс ван Блоемен. Освен че пристигат едновременно и така създават опашки, пътниците от круизните кораби харчат малко пари на сушата. Те нямат достатъчно време в града, за да правят нещо различно от това да се разходят до крепостните стени и да си купят сладолед, малцина си вземат обяд, тъй като имат ол-инклузив пакет на корабите си.\r\n„Има ограничение от 8000 пътници от круизни кораби в  по едно и също време“, казва Сандра Миловчевич от Туристическия борд на града. „Корабите варират по размери, така че няма ограничение за броя им, а само за броя на пътниците“, уточнява тя. Пристанищните власти в  обаче признават, че понякога този брой се надвишава, особено през юли и август.\r\nСтените на \r\nСтатутът на  като световно културно наследство вероятно ще бъде преразгледан по редица причини. „Най-важните от тях са липсата на план за управление на града и ческа стратегия, насочена към туризма с круизни кораби“, обяснява общинският съветник Любо Николич.\r\n„Институтът за реставрация на  положи големи усилия да създаде подробен план за управлението на града, който трябва да бъде реализиран от 2019 г. Документът с ческата стратегия залежава и нямам информация дали този проект продължава да се развива“, допълва Николич.\r\nКой е отговорен за туризма с круизните кораби? „Основният преговарящ с круизните компании е Пристанищната служба на , управлявана от министерството за морските въпроси, транспорта и инфраструктурата“, казва Николич. „Тъй като намерението е управлението на пристанището да бъде поверено на чуждестранен концесионер без ясни планове за ограничаване на броя на посетителите или синхронизиране на броя на посетителите с плана за управление на града, нашите притеснения остават“, допълва той.\r\nПовечето кораби отплават на залез слънце, но градът все още не е готов да заспи. „Трябва да има ограничение за броя на хостелите, техните гости пречат на квартала, особено със запоите си в кръчмите“, казва Марк ван Блоемен.\r\nОбикалянето по заведения обикновено е разделено в дре групи и покрива редица барове и малки клубове в Стария град. Към полунощ веселите, загорели от слънцето, младежи са горе-долу в състоянието на пасажерите от круизните кораби – вече не знаят къде се намират.\r\nПрез юни тази година  избра Мато Франкович за нов кмет. Остава да видим дали той има по-добра визия за бъдещето на града и по-ясна представа за дестинацията, в която иска да го превърне. Няма съмнение, че 1000-та жители, които все още живеят в Стария град, се надяват той да има план да спаси красивия им укрепен град.\r\n", "date": "2017.06.23", "title": "Дубровник  заплашен от разрушаване заради огромния брой посетители"}
{"url": "http://www.novinite.bg/articles/146137/Ruski-hakeri-zavzeli-paroli-i-adresi-na-britanski-visshi-slujiteli", "text": "Руски хакери са търгували имейл адреси и пароли на британски висши служители, включително министри и посланици, съобщава БГНЕС, пише НОВА.Става въпрос за списъци с лични данни за десетки хиляди държавни служители, сред които и министъра на енергетиката, икономиката и бизнеса Грег Кларк и на образованието Джъстин Грийндинг. Списъците с данни включват лична информация от мейлите на повече от 1000 британски депутати и парламентарни сътрудници, повече от 7000 висши полицейски служители и над хиляда от \"Форин офис\".  ", "date": "2017.06.23", "title": "Руски хакери завзели пароли и адреси на британски висши служители"}
{"url": "http://www.novinite.bg/articles/146174/Kakvo-se-sluchi-edna-godina-sled-referenduma-za-Brexit", "text": "Точно преди една година британците гласуваха на референдума за излизане на страната от Европейския съюз. Сега темата е все така актуална, особено след като преди дни официално започнаха и преговорите за Брекзит, пише offnews.bg.Референдумът беше насрочен от бившия британски премиер Джеймс Камерън, който подкрепяше оставането на страната в ЕС. Той дори се зарече да подаде оставка, ако британците гласуват за Брекзит. На референдума гласуваха 33 551 983 души, като 51,89% гласуваха за излизане на страната от ЕС. Камерън подаде оставка и беше заменен от Тереза Мей, която обеща формалният процес за Брекзит да започне до края на март тази година. Процедурата за започване на Брекзит обаче мина и през съда, който трябваше да реши дали премиерът може да задейства член 50 от Лисабонския договор без одобрението на депутатите, след като повечето се обявиха за оставане на страната в ЕС преди референдума.В крайна сметка решението за започване на двугодишния период на излизане на страната от ЕС беше одобрено от Камарата на лордовете и Камарата на общините, а на 16 март кралица Елизабет II подписа закона, упълномощаващ правителството да задейства член 50 от Лисабонския договор.Решението за Брекзит доведе и до реалната възможност Шотландия да се отдели от Великобритания. Първият министър на Шотландия Никола Стърджън обяви, че ще настоява за нов референдум за отцепване от Великобритания, след като 62% от шотландците гласуваха за оставане в Европейския съюз. На референдума през септември 2014 г. 55,3% от жителите на Шотландия поискаха оставането на страната им във Великобритания, но проучвания веднага след решението за Брекзит посочиха, че този процент е намалял. Решението за Брекзит повлече след себе си и опасенията, че други страни ще последват примера на Великобритания.  Преговорите за Брекзит започнаха на 19 май под знака на отслабените позиции на премиера Тереза Мей и Консервативната партия, която загуби мнозинство в парламента след инициираните от Мей избори с цел именно да засилят позициите ѝ преди началото на преговорите. Мей значително смекчи тона след резултатите от изборите, което рязко контрастира с позицията ѝ за твърд Брекзит преди вота. Тогава тя дори обвини европейски политици в отправяне на заплахи към Великобритания с цел да повлияят на предстоящите избори в страната.Тя настоя, че европейски представители и европейски политици се опитват да се бъркат и да влияят на предсрочните избори, като допълни, че в Брюксел има и хора, които не искат да има успех на преговорите за напускане на Великобритания на ЕС. Вчера, само няколко седмици след изказванията за заплахи от страна на Брюксел, Тереза Мей заговори за това европейските граждани във Великобритания да получат статут на \"уседналост\" след Брекзит. Ако предложението бъде прието, на около 3 млн. европейски граждани ще бъде позволено да останат на Острова след Брекзит, като самата Мей обяви предложението си за \"честно и сериозно\". Мей дори посочи, че не иска да разбива семейства, в което анализаторите видяха знак, че съпрузите и децата на получилите такъв статут европейски граждани ще могат да се присъединят към тях във Великобритания, а началото на преговорите беше определено като \"разумно\". Впечатление направиха и коментарите на европейски политици и лидери във връзка с Брекзит през последните дни. Темата коментираха и редица европейски лидери, макар и без ентусиазма на Туск. Германският канцлер Ангела Меркел обяви, че въпросът вече е от второстепенно значение, като по-важно в момента е да се запази единството на останалите страни членки на ЕС. Британските издания също не пропуснаха да отразят годишнината от референдума за Брекзит, като проевропейски настроените, сред които и \"Гардиън\", изразиха притеснения, че във Великобритания цари хаос след решението за Брекзит, тъй като британците все още не могат да се разберат какво искат и как да го получат.  ", "date": "2017.06.23", "title": "Какво се случи една година след референдума за Brexit"}
{"url": "http://www.novinite.bg/articles/146177/Makedoniya-iska-da-ima-data-za-pregovori-s-ES", "text": "Намерението на правителството е до края на годината Македония да получи препоръка за започване на преговори с ЕС, а през следващата година и дата за започване на преговорите\", заяви чакедонският премиер Зоран Заев на среща с представители на обществени организации, цитиран от БГНЕС, пише НОВА.Според него през първия месец правителството направи първата стъпка за постигането на тези цели.\"Показваме ангажимент към ценностите, протягаме ръка за сътрудничество чрез политиките на всеобхватност в държавата, чрез политиките на мостове към съседите и чрез политиката на отвореност към нашите стратегически партньори на ЕС и НАТО. Това се цени от институциите на ЕС, които са готови да ни помогнат да постигнем евроатлантическата интеграция. И ние като правителство осъзнаваме своята отговорност. В процеса на реформи правителството възприема като партньор всички демократични и граждански ориентирани сили в държавата. Това са политици, експерти, видни лица и всеки гражданин, който иска да помогне\", каза Заев.На свой ред вицепремиерът по европейските въпроси Буяр Османи заяви, че външнополитическата обстановка е благоприятна за страната.\"Имаме позитивна политическа обстановка през следващите три шестмесечни цикли, когато ротационното председателство на ЕС ще бъде в ръцете на България, Австрия и Румъния. Паралелно с приоритетните реформи, правителството работи и за премахване на политическите пречки, пред които сме изправени - да приключим с Рамковия договор, който е източник на разногласия вече 20 години, и да приемем закон, който се отнася до езиците\", посочи Буяр Османи. ", "date": "2017.06.23", "title": "Македония иска да има дата за преговори с ЕС"}
{"url": "http://www.novinite.bg/articles/146176/11-dushi-zaginaha-pri-vzriv-na-kola-bomba-v-Pakistan", "text": "Най-малко 11 души, включително един полицай, загинаха при взрив на кола-бомба пред полицейска сграда в пакистанския град Куета, предадоха Агенция \"Фокус\" и CNN, цитирано от НОВА.  Пострадали са 21 души. Превозното средство, което е било натоварено с експлозиви, е било спряно на полицейски пропускателен пункт, заяви говорителят на губернатора на Белуджистан, Анвар Уй Хак Какар. Пакистанският министър-председател Мухамад Наваз Шариф осъди атентата, и заяви за терористите, че \"подобни елементи не заслужават милост, и скоро ще посрещнат съдбата си\".  ", "date": "2017.06.23", "title": "11 души загинаха при взрив на кола-бомба в Пакистан"}
{"url": "http://www.novinite.bg/articles/146165/Zatvor-za-postavyaneto-na-palatki-izvan-kampingite-v-Garciya", "text": "В Гърция глобяват за поставянето на палатки извън определените места за къмпинг. Зачестиха и глобите за пренасяне на бензин и нафта в туби. Общинската полиция в Гърция следи непрекъснато за нарушения на туристите, които летуват на къмпинг, информира БНР, цитирано от НОВА.Там е забранено да се поставят палатки и каравани извън определените за къмпинг места. Глобата варира от 150 евро до три месеца затвор.Много туристи, предимно чужденци, избират уединено място, за да ограничат разходите, но плащат високи глоби.  Паленето на огън е абсолютно забранено, а санкциите са няколко хиляди евро. При оставяне на отпадъци на плажната линия или дори в къмпинг - отново глоба до 300 евро. Зачестиха случаите на глобени туристи, влизащи предимно от България и Македония, които пренасят в туби бензин и нафта. След граничните пунктове има полицейски екипи, които проверяват за наличието на горива в колите.  Глобата е в зависимост от количеството на внесеното гориво, но и се конфискува превозното средство. Внасянето на допълнително гориво се тълкува като нелегален трафик на акцизна стока и много българи и гърци, които зареждат на по-ниска цена у нас, останаха без автомобили. ", "date": "2017.06.23", "title": "Затвор за поставянето на палатки извън къмпингите в Гърция"}
{"url": "http://www.novinite.bg/articles/146153/Defekten-frizer-e-prichinata-za-pojara-v-London", "text": "Пожарът в жилищния блок „Гренфел” в Лондон е започнал от фризер, съобщи лондонската полиция, цитирана от BBC. Разследващите са категорични, че няма данни за умишлен палеж, пише НОВА.Изолацията и облицовката на блока пък не са издържали тестовете за безопасност. Огнената стихия унищожи 150 жилища, а десетки изгубиха живота си в пламъците. След като започна разследването, се оказа и че около 600 многоетажни сгради в страната имат облицовка, подобна на тази на „Гренфел тауър”.  ", "date": "2017.06.23", "title": "Дефектен фризер е причината за пожара в Лондон"}
{"url": "http://www.novinite.bg/articles/146168/Dehidratirani-li-ste", "text": "Терминът \"обезводняване\" звучи много сериозно. Мислите, че няма как да се случи с вас. Или, че това е проблем само в бедни страни или при тежки бедствия, като земетресения? Не. Дехидратацията е твърде често срещана, повече, отколкото много хора мислят, пише Profit.bg.75% от американците са хронично дехидратирани и дори не го знаят. И дори леко обезводняване може да засегне телата ни и ни как се чувстваме отпаднали. Помислете само: \"60 процента от тялото ни се състои от вода, 75 процента е в мускулите, 85 процента е в нашия мозък, това е като маслото за една машина\", казва д-р Роберта Лий от регионалния медицински център Clear Lake. Когато не се чувствате добре, често това може да е резултат от обезводняване. Проверете знаците по-долу и ще се изненадате, че дехидратирането на тялото ви не е безобидно и вижте как някои от досадните здравословни проблеми могат да бъдат решени толкова лесно.1. УмораУморени сте на работа, уморени сте у дома? След здрав нощен сън все още се чувствате уморени. Защо? Дали това не се дължи на дехидратация? Тя води до забавяне на ензимната активност, което кара тялото да произвежда по-малко енергия.2. Хронична констипацияЧувствате се подути. Имате лош дъх. Но като че няма причина. Освен да приемате повече фибри в диетата си, трябва да проверите дали пиете достатъчно вода. Дехидратацията е една от най-честите причини за хроничен запек. Когато не пиете достатъчно вода, спирате възможността на храната да премине през чревния тракт.3. ГлавоболиеТъй като 85% от водата в тялото ни е в мозъка, когато не пиете достатъчно вода, вашият мозък реагира незабавно. Той е заобиколен от защитен слой вода, а изчерпването й може да предизвика болезнено главоболие.СъветиВсички тези неблагоприятни симптоми могат да бъдат избегнати или поне намалени чрез редовна консумация на вода. Ето няколко съвета как да направите това: Пийте две чаши вода веднага след като станете. Започвайки деня си така, не само ще ви накара да се чувствате освежени, но също така ще помогнете на храносмилането. Купете лична бутилка с вода и я носете със себе си. Тя може да бъде цветна, стъклена или пластмасова, важно е са удобна за използване и носене. Консумирайте храни на водна основа. Такива са краставици, грейпфрути и, разбира се, диня. ", "date": "2017.06.23", "title": "Дехидратирани ли сте?"}
{"url": "http://www.novinite.bg/articles/146133/Obraha-bankomat-v-Burgas-chrez-vzriv-VIDEO", "text": "Взривиха банкомат в Бургас. Обирът е станал в бургаския комплекс „Славейков”, по неофициална информация - малко след 2:30 часа тази сутрин, пише НОВА.Банкоматът се намира в помещение пред клон на банка. В съседство има още няколко банкови институции и застрахователни компании, както и денонощен магазин. Никой обаче не е чул взрива. Все още тече оглед на мястото на инцидента. Проверяват се записи от видеокамерите. Каква е откраднатата сума засега не е ясно.", "date": "2017.06.23", "title": "Обраха банкомат в Бургас, чрез взрив (ВИДЕО)"}
{"url": "http://www.novinite.bg/articles/146140/Speshen-telefon-112-no-ne-savsem-VIDEO", "text": "Системата на спешен телефон 112 не е изрядна от повече от две години, пише НОВА. „Не се вижда откъде се обажда даден човек, дори телефонният номер не се вижда.Потърпевши от това са гражданите, тъй като се забавят сигналите към полиция, пожарна или Спешна помощ”, каза по НОВА служител на телефон 112, пожелал анонимност.Той съобщи, че преди няколко дни е имало случаи, в които, поради забавяне на сигнала до Спешна помощ, са починали четирима души.По думите му често се случва да пишат сигналите на листове. „Така един сигнал ти отнема по 10 минути. След това той трябва да се предаде на съответната съответните служби. Така се губят около 15 мин.”, сподели още служителят.Проблемът е, че отдел 112 не се финансира от години. „Сега се казва, че ще дадат 13 милиона лева, но те ще отидат за подобряване на морално остаряла система. Подобрението ще бъде минимално. За тези пари може да се направи нова система, която да работи добре”, смята той.Освен това той смята, че трябва да има и връзка с трите мобилни оператора, за да има по-точна локализация. ", "date": "2017.06.23", "title": "Спешен телефон 112, но не съвсем (ВИДЕО)"}
{"url": "http://www.novinite.bg/articles/146141/V-Yambol-iskat-provejdaneto-na-mesten-referendum-za-migrantite-VIDEO", "text": "Хиляди жители на Ямбол искат провеждането на местен референдум за мигрантите. Те не искат в района да се настаняват чужденци, които нелегално са преминали нашата граница, пише НОВА.Общинският съвет в града обаче отхвърли идеята. \"Отхвърлихме провеждането на референдум не защото общинските съветници не искаме да има местен референдум, а защото имахме становище на адвокатската колегия в Ямбол. В становището беше казано, че така предложените въпроси за референдума са незаконосъобразни\", обясни председателят на Общинския съвет Данаил Ибришимов. ", "date": "2017.06.23", "title": "В Ямбол искат провеждането на местен референдум за мигрантите (ВИДЕО)"}
{"url": "http://www.novinite.bg/articles/146154/Nova-katastrofa-prichini-smartta-na-maj-i-jena", "text": "Двама души загинаха, а дете пострада тежко, след като две коли с турска регистрация се удариха на пътя между Котел и Омуртаг. Катастрофата е станала в 7.08 часа тази сутрин близо до село Зелена Морава, пише НОВА.Загинали са мъж и жена, а няколко души са откарани за преглед в болницата в Търговище. „В момента се извършва мозъчна операция на детето, пътувало в единия от автомобилите, а една жена е в реанимация в много тежко състояние. За двамата има реална опасност за живота“, коментира пред Агенция „Фокус” управителят на болницата в Търговище д-р Иван Светулков.Заради инцидента движението по пътната отсечка беше затруднено в продължение на няколко часа.При друг пътен инцидент тази сутрин загина 28-годишен мъж. Той шофирал автомобила си по пътя между Първомай и Беласица, но загубил контрол над колата, излязъл от пътя и се ударил в дърво.  ", "date": "2017.06.23", "title": "Нова катастрофа причини смъртта на мъж и жена"}
{"url": "http://www.novinite.bg/articles/146155/Bankomat-predade-400-lv-no-na-greshniya-chovek", "text": "Месеци наред младо семейство не може да разбере кой е взел от тях 400 лева. \"Вече 5 месеца от полицията във Велико Търново не може да издири човека, който взе 400 лева след забавено пускане на парите от банкомат\", оплака се Цветелина Бонева, пише НОВА.Какво точно се е случило?На 25 януари съпругът на Цветелина отишъл да изтегли пари от заплатата си. \"Съпругът ми е чужденец и след като банкоматът не е издал обичайния шум за преброяване на банкнотите и изписал нещо, което съпругът ми не е разбрал и е извадил банковата си карта и си е тръгнал. Малко след това парите излезли от банкомата и ги взима следващият мъж, който ползва устройството\", разказва Цветелина Бонева и добавя:\"Сумата не е никак малка и е важна за нас, ние сме младо семейство, живеем на квартира и имаме малко дете на година и три месеца\".  ", "date": "2017.06.23", "title": "Банкомат предаде 400 лв., но на грешния човек"}
{"url": "http://www.novinite.bg/articles/146158/Motorist-ocelya-v-katastrofa-v-Ruse", "text": "Моторист пострада при удар с автомобил в Русе. Той е откаран в болница с комоцио и охлузвания, съобщава БГНЕС, цитирано от НОВА.Инцидентът е станал на кръстовището между улиците \"Филип Станиславов\" и \"Зорница\". При излизане от улица без предимство лек автомобил е предприел ляв завой. Движещият се от кръговото кръстовище моторист се е ударил в задната част на колата и е излетял от мотора. Шофьорът на автомобила Стефан Стефанов обясни, че не е видял мотора. \"Вече бях навлязъл в кръстовището и не успях да го избегна. Много се изплаших и веднага се обадих на тел.112“, разказа той.На мястото са пристигнали екипи на „Спешна помощ“ и полицията. Пострадалият 25-годишен мъж е настанен в отделението по неврохирургия на болницата в Русе. Причините за инцидента се изясняват.  ", "date": "2017.06.23", "title": "Моторист оцеля в катастрофа в Русе"}
{"url": "http://www.novinite.bg/articles/146163/Ekaterina-Zaharieva-Ne-sam-razgovaryala-s-Betina-Joteva-ot-nyakolko-meseca", "text": "„Не е подобаващо да се отправят заплахи към журналист”.Това заяви вицепремиерът и министър на външните работи - Екатерина Захариева, по повод напрежението между члена на СЕМ Бетина Жотева и журналиста Къдринка Къдринова, пише НОВА.Вчера журналистът Къдринка Къдринова публикува запис, на който е заплашвана от Бетина Жотева по време на заседание на Комисията по култура и медии. Острите думи дошли след зададен въпрос за съдбата на радио „България”. Къдринова попитала члена на СЕМ вярно ли е, че в разговор с посланик е споделила, че външния министър Екатерина Захариева е \"за\" закриването на програмата.  Днес Захариева категорично отрече някога да е подкрепяла закриването на радио \"България\".„Не съм разговаряла с Бетина Жотева от няколко месеца по какъвто и да е въпрос. За радиото съм разговаряла с директора, който поиска среща с мен и много ясно му казах позицията, че за мен излъчването на езиците трябва да се запази. Дали трябва да се подобри работата - да. Но дали трябва да се спре излъчването – не”, коментира Захариева.По казуса с позиция излязоха и Комисията по журналистическа етика към Съюза на българските журналисти и Асоциацията на европейските журналисти в България. И двете организации поискаха Бетина Жотева да се извини, а Асоциацията на европейските журналисти дори заяви, че „Жотева трябва да преосмисли дали може да продължи да изпълнява пълноценно задълженията си като член на СЕМ”. „Отправените от Бетина Жотева заплахи не могат да се приемат по друг начин, освен като посегателство срещу свободата на словото и правото на журналиста да упражнява свободно професията си. Като член на СЕМ Бетина Жотева би трябвало да е гарант, а не цензор на журналистическата свобода”, коментират от Комисията по журналистическа етика и съобщават, че очакват позиция  по казуса от СЕМ.  ", "date": "2017.06.23", "title": "Екатерина Захариева: Не съм разговаряла с Бетина Жотева от няколко месеца"}
{"url": "http://www.novinite.bg/articles/146161/Valentin-Radev-Znam-za-problema-s-telefon-112", "text": "\"Правени са опити за ремонт на телефон 112, но не е имало достатъчно финансиране\". Това заяви вътрешният министър Валентин Радев, информира БГНЕС, пише НОВА.„За телефон 112 знам, откакто влязох в кабинета, където има папка, на която с големи букви пише \"112\" и знам, че е проблем. Още оттогава знам, че е изтекла гаранцията и няма поддръжка от 2 години назад. Правени са опити, не е имало достатъчно финансиране“, каза вътрешният министър.„Има две идеи. Едната е да продължим тази система, която е може би стара. Или продължаваме с тази система, която надграждаме и работим така още две - три - четири - пет години, а през това време търсим съвременна и по-нова система. Но модерната система струва над 50 млн. лв. Доколкото знам, предишният министър Румяна Бъчварова по-скоро се е вглеждала в дългосрочния план. Ние пуснахме обществена поръчка, защото не искам да попадам в ситуацията на Бъчварова - голяма система за 50 млн. лв., но това да стане след няколко години. А, дотогава, ако има прозорец?“, запита Валентин Радев.„Поне два или три пъти ми звъни директорът на 112 и ми казва, че системата прекъсва за няколко минути. След 5-10 минути ми казва, че е овладян проблемът. Да, де, но от това зависи човешки живот. Затова пуснахме поръчката, за да платим за 2 години назад, да надградим системата, да платим занапред. За тази година ни трябват 5 млн. лв. Като парите са за три години, докато сумата достигне 13 млн. лв. Справяме се, няма да има прекъсвания на телефон 112. Надявам се бързо някой да спечели поръчката“, каза вътрешният министър.Припомняме, че МВР ще даде над 13 млн. лв. с ДДС за ремонт на системата за спешни повиквания – телефон 112. Разходването на бюджетните средства се налага заради дефектирала техника, което представлява заплаха за националната сигурност.  ", "date": "2017.06.23", "title": "Валентин Радев: Знам за проблема с телефон 112"}
{"url": "http://www.novinite.bg/articles/146164/6-metrov-izkop-pogalna-rumanski-turisti-v-Arbanasi", "text": "Румънски туристи са пропаднали с автомобила си в 6-метров изкоп във великотърновското село Арбанаси, информира радио „Фокус“, цитирано от НОВА.Сигналът за инцидента е подаден в 10:40 часа днес. Пострадалите били отседнали в хотел в архитектурния резерват за почивните дни. Докато се опитвали да паркират превозното средство, паднали в дълбок изкоп. На място са пристигнали екипи на „Пътна полиция“, Пожарната и Спешна помощ. Туристите са откарани в МОБАЛ „д-р Стефан Черкезов“ с леки наранявания, без опасност за живота.В момента текат действия по изваждане на автомобила от изкопа с кран.  ", "date": "2017.06.23", "title": "6-метров изкоп погълна румънски туристи в Арбанаси"}
{"url": "http://www.novinite.bg/articles/146173/Parite-ot-vzriveniya-bankomat-v-Burgas-sa-si-tam", "text": "Парите от банкомата в бургаския комплекс „Славейков“, който бе взломен тази сутрин , са останали непокътнати, уточниха от бургаската полиция.Малко след 2:30 ч крадците са влезли в антрето в банковия офис, където е разположена машината. Предполага се, че са имали дебитна карта за тази цел. Опитали са се да отворят металната касета в а, но тя е останала непокътната.Назначена е нарочна експертиза (освен множеството химически, физико-химична, трасологични и биохимична ДНК), която да уточни начина за нанасяне на материалните щети по устройството.От полицията са иззели записи от видео-охранителните камери, разположени в близост. Търсят се и свидетели.", "date": "2017.06.23", "title": "Парите от взривения банкомат в Бургас са си там"}
{"url": "http://www.novinite.bg/articles/146131/Borisov-shte-se-sreshtne-s-kolegite-si-ot-Estoniya-i-Avstriya", "text": "Втори ден от западноевропейската визита на премиера Бойко Борисов, пише НОВА.Днес министър-председателят ще се срещне с колегите си от Естония и Австрия. В Брюксел те ще представят програмата на Съвета на Европейския съюз от 1 юли до края на следващата година.От 1-ви януари 2018 г. българия ще председателства евросъвета, за което в служебния кабинет Герджиков и третия кабинет на Бойко Борисов беше създадено специално министерство. След Брюксел премиерът пътува за Берлин. В немската столица той ще се срещне с предприемачи и ще им препоръча страната ни за инвестиции.В програмата на премиера е предвидена и среща с федералния министър на финансите Волфганг Шойбле. ", "date": "2017.06.23", "title": "Борисов ще се срещне с колегите си от Естония и Австрия"}
{"url": "http://www.novinite.bg/articles/146149/Garciya-iska-Balgariya-v-Shengen", "text": "Гърция иска България в Шенген. Това стана ясно след среща на президента Румен Радев с гръцкия му колега Прокопис Павлопулос в Атина, пише НОВА.„Важното е това да го чуят и другите европейски страни”, беше коментарът на българския държавен глава. Това е първото посещение на Радев в Югоизточна Европа. Членството на България в Шенген е единият фактор за стабилността в региона. Другият е съдействието между двете държави за спиране на нелегалната миграция, борбата срещу тероризма и връзките между въоръжените сили на двете държави. Освен българското членство в Шенген, двамата президенти обсъдиха и членството на общите ни съседки в Европейския съюз. За това обаче гръцкият държавен глава постави важно условие - те да зачитат историята и културното наследство.„Липсата на уважение към историята и цивилизацията е доказателство за лоши намерения”, каза Прокопис Павлополус и даде пример с църквата „Света София” в Истанбул. Наскоро Гърция и Турция влязоха в дипломатически спор, след като турските власти позволиха през свещения месец Рамазан в базиликата \"Света София\" да се извършват ислямски ритуали. ", "date": "2017.06.23", "title": "Гърция иска България в Шенген"}
{"url": "http://www.novinite.bg/articles/146130/Rumen-Radev-na-parvoto-si-poseshtenie-v-Garciya-kato-prezident", "text": "Президентът Румен Радев заминава на двудневно посещение в Гърция. Това е първото му посещение в Югоизточна Европа след встъпването му в длъжност като държавен глава, пише НОВА.В Атина Радев ще се срещне с гръцкия си колега Прокопис Павлопулос. Очаква се тема на разговор да са двустранните отношения България-Гърция, енергетиката, икономическият и културен обмен, европейски и балкански въпроси. ", "date": "2017.06.23", "title": "Румен Радев на първото си посещение в Гърция като президент"}
{"url": "http://www.novinite.bg/articles/146152/Ministar-predsedatelite-na-Estoniya-Balgariya-i-Avstriya-predstaviha-18-mesechnata-programa", "text": "Министър-председателите на Естония, България и Австрия представиха 18-месечната програма на председателството на Съвета на ЕС, пише НОВА.Пет са приоритетите - икономическо развитие и растеж, сигурност и миграция, икономически и енергиен съюз, промените на климата и Европа като глобален играч на световната сцена, съобщи министърът за българското председателство на Съвета Лиляна Павлова.„Тримата премиери обсъдиха приоритетите. Беше изразена ясната воля, че ще работим в партньорство, в духа на търсене на баланс, консенсус и единство по всички важни въпроси”, добави Павлова. Естония поема председателството от 1 юли, а от 1 януари догодина Съветът на ЕС ще бъде оглавен от България. От юли догодина начело на институцията застава Австрия.„По време на нашето председателство ще трябва да бъдат обсъдени едни от най-тежките за решаване проблеми – като се започне от бюджетната финансова рамка за следващите 7 години или 5+5 години, общия енергиен съюз, Brexit, както и всичко, което нас ни касае – дигитален пазар, растеж, конкурентоспособност, кохезионната политика, членството на Балканите в ЕС”, коментира след срещата с колегите си от Естония и Австрия премиерът Бойко Борисов.„Тепърва политическите елити в  Западните Балкани трябва да се докажат, за да имат претенциите да влязат в ЕС, това го казах и на Зоран Заев и на Никола Груевски.  В същото време гражданите на Западните Балкани са европейски граждани и ние трябва да има дадем перспектива за по-добър живот”, каза още Борисов. ", "date": "2017.06.23", "title": "Министър-председателите на Естония, България и Австрия представиха 18-месечната програма"}
{"url": "http://www.novinite.bg/articles/146139/Zaplashva-li-Betina-Joteva-jurnalista-Kadrinka-Kadrinova-VIDEO", "text": "Журналист се оплака, че е заплашван от член на Съвета за електронни медии след зададен въпрос по време на заседание на парламентарната комисия по културата, пише НОВА. Случката се разиграва миналата седмица, но за нея се разбра едва тази седмица, след като беше разпространен аудиозапис от разговора, пише НОВА.На записа се чува как Бетина Жотева, която е член на СЕМ, казва на журналиста Къдринка Къдринова: „Много внимателно, който се е опитал да ме вкара в интрига, не е прокопсал”. След случилото се Къдринка Къдринова сезира Етичната комисия на Съюза на българските журналисти, а Бетина Жотева пък подаде жалба в прокуратурата. Последва и реакция на Съюза на европейските журналисти в България, които поискаха оставката на Бетина Жотева.В студиото на НОВА Жотева заяви: „Когато човек си защитава честа и името, може да направи всичко. Аз не виждам каква заплаха съм казала”. „Признавам, че съм казала „Ще видиш какво ще се случи”. Сега тя ще види какво ще се случи. Отивам в съда и прокуратурата – за набеждаване и клевета”, каза още Жотева.  Според Жотева Къдринова е успяла „да направи интрига с държавна институция, с член на СЕМ и с посланици на чужди държави”. „Всеки трябва да носи отговорност за това, което говори. Напоследък чувството за отговорност у много политици и журналисти се е изпарило заради чувство за безнаказаност и това рано или късно трябва да спре”, каза още Жотева. ", "date": "2017.06.23", "title": "Заплашва ли Бетина Жотева, журналиста Къдринка Къдринова (ВИДЕО)"}
{"url": "http://www.novinite.bg/articles/146146/Krasimir-Karakachanov-Nabornata-voenna-slujba-se-nalaga", "text": "„Темата с наборната военна служба не е затворена”. Това заяви министърът на отбраната Красимир Каракачанов по време на днешния парламентарен контрол, цитиран от БГНЕС, пише НОВА.„Темата с наборната военна служба не е затворена, защото тази тема се налага от само себе си, наблюдавайки събитията около България и практиката на други европейски държави“, категоричен бе Красимир Каракачанов. Той обясни, че наборната военна служба в момента съществува в Швеция, Австрия, Швейцария, Дания, Норвегия, Естония и Финландия. „Никой не се е отказал от темата и тя не може да създаде проблем в коалиционните ни отношения, напротив. Това е тема, която ще продължи да се обсъжда. В програмата е записано - обучение в училищата, доброволния принцип и разговорът за наборната военна служба остава да се води във взаимното ни сътрудничество“, подчерта вицепремиерът.\"Наборната военна служба се налага, защото ако се случи нещо и се налага да мобилизираме хората да защитават страната си, те ще бъдат пратени като едно пушечно месо без елементарна подготовка. Въпросът е дали ще пристъпим към този ход, а не къде ще ги настаним и колко ще струва. Сигурността на българските граждани не може да бъде оценявана в пари, това е въпрос на задължения на България и институциите й”, каза още Каракачанов. „В програмата сме отбелязали военно обучение в училищата като за начало. Освен уроците за славата на българската армия, трябва да се учат и конкретни неща – как се борави с оръжие, как се реагира във военна ситуация, как се оказа първа помощ“, обясни вицепремиерът. ", "date": "2017.06.23", "title": "Красимир Каракачанов: Наборната военна служба се налага"}
{"url": "http://www.novinite.bg/articles/146157/Slojen-li-shte-bade-vaprosat-za-zakupuvaneto-na-iztrebiteli-Gripen", "text": "С министъра на отбраната Красимир Каракачанов се разбрахме следващата или по-следващата сряда да вземем решение да започнат преговорите за закупуването на изтребителите „Грипен”, пише НОВА.Вчера стана ясно, че в доклада на Министерството на отбраната по темата за купуване на нови изтребители за българската армия, на първо място е класирана шведската компания „Сааб”, която произвежда самолетите „Грипен”.Този петък в Брюксел премиерът Бойко Борисов разговаря с шведския си колега Стефан Льовен и изтребителите са били една от темите, които двамата са обсъдили.„На шведския премиер му казах - вземем ли решение, започнат ли преговори – пазарлъкът ще е много тежък и много голям”, обясни Борисов. Той уточни, че в рамките на преговорите за купуването на самолетите ще трябва да се обсъдят и възможностите за допълнителни шведски инвестиции у нас, както и индустриалното сътрудничество между двете страни.Борисов съобщи, че министърът на отбраната Красимир Каракачанов му е докладвал колко пари ще струват на държавата нужните инвестиции в армията. Сметката е за над 3,5 милиарда лева, в това число закупуването на 9 самолета и 200 сухопътни машини, закупуването на фрегати, ракети и куршумчета за по 6 евро едното, съобщи Борисов.\"Казах на шведския премиер, че сядаме и първо говорим за индустриално сътрудничество. Второ - за инвестициите в България, за да може това, което ще платим, 100 процента да си го върнем от други неща\", заяви Борисов. „Тази надпревара във въоръжаването, която тръгва, никак не ми харесва и тя няма да хареса на хората”, коментира премиерът. В парламента Красимир Каракачанов съобщи, че България е отказала изтребителите F-16, защото офертата не отговаряла на условията за плащане. По думите му предложението е било за плащане на суми, \"на които няма как да отговорим\", защото предвижда първата част от плащането да започне още през първите две години. Основното изискване на нашата страна обаче е за разсрочване. ", "date": "2017.06.23", "title": "Сложен ли ще бъде въпросът за закупуването на изтребители \"Грипен\""}
{"url": "http://www.novinite.bg/articles/146167/Riskovete-na-imotniya-pazar-moje-da-postavyat-pod-zaplaha-finansovata-stabilnost", "text": "\r\nЗаконодателите забелязват поредния имотен бум в Европа, пише Profit.bg.\r\nДокато пазарът на  в Северните страни се охлажда, а цените в Лондон падат преди Брекзит, банките в Източното крило на ЕС масово раздават средства на кредитополучатели, окуражени от ниската безработица, ръста на заплатите и екпанзивната парична политика.\r\nНиската задлъжнялост на домакинствата означава, че по-голяма част от региона все още е далеч от попадането в спиралата на имотния пазар. Все още помнейки срива, който се разпространи от прибалтийските  до Черно море през миналото десетилетие обаче, регулаторните органи в Чехия и Словакия затегнаха правилата за банките, а други страни може да ги последват.\r\n“Опитът от световната финансова криза от 2008 г. накара централните банки да са много по-предпазливи по отношение на имотния пазар,” казва пред Bloomberg Рафаела Тенкони, основател на базираната в Лондон консултантска компания ADA. “Възстановяванията на цените на те вероятно ще продължат – на практика те са неизбежни на фона на повишаващата се заетост и много ниските лихви.”\r\nВ Чехия, където основната лихва на централната банка е малко над нулата, а безработицата е 4.1% (най-ниската в ЕС), цените на те скочиха с над една десета през четвъртото тримесечие на 2016 г. Унгария и Литва не изостават с много по този показател, според Евростат. През първото тримесечие на годината търсенето на имотния пазар достигна рекордни нива в най-голямата икономика в региона – Полша, а от Централната банка на Унгария заявиха, че макар и имотният пазар да не показва признаци на прегряване, цените на те в Будапеща трябва да се следят.\r\nКредитирането скача също. Ипотечното кредитиране в Словакия бележи ръст от 14.7% на годишна база, който е и най-големият в ЕС. Ръстът в Румъния е 13%.\r\n“Чехия изглежда е лидер по повишение на цените, в основата на което са ниските лихви и липсата на алтернативни възможности за инвестиции пред местните граждани,” казва Саймън Кихано-Еванс, анализатор на развиващите се пазари в базираната в Лондон Legal & General Investment Management Ltd., която управлява активи за около 1.2 трлн. долара. “Предпазливата позиция на централната банка е оправдана”, според него.\r\nМиналата седмица банката увеличи така наречения анти-цикличен буфер за търговските банки до 1% от активите от юли 2018 г. в сравнение с 0.5% в момента. Управителят на банката Иржи Руснок заяви, че кредитие са “най-голямият източник на риск” за финансовата стабилност. Словакия действа по сходен начин.\r\nОт Организацията за икономическо развитие и сътрудничество (ОИСР) предупредиха Словакия в сряда, че би трябвало да ограничи още кредитирането и стимулите за притежание на жилища, за да предотврати балон при недвижимите имоти. Словакия и Естония също така бяха посочени като потенциално уязвими в доклад на Европейския борд за оценка на систематичния риск през миналия ноември.\r\n“В Словакия те за финансовата стабилност изглежда са по-големи,” според Лиъм Карсън, икономист от Capital Economics Ltd. в Лондон. “Цените на жилищните  нарастват с най-бързи темпове от преди финансовата криза насам.”\r\nВъпреки това нито една от бившите комунистически  не е сред осемте предупредени от борда, че те на имотния пазар, може да поставят под заплаха финансовата стабилност. Властите в Словакия, Малта и Естония са предприели подходящите мерки, за да ограничат увеличаващите се уязвимости, според борда за оценка на систематичния риск. Нещо повече, ипотечните кредити съставляват по-малко от 30% от БВП в по-голямата част от региона, което е под средното ниво за ЕС.\r\nНа фона на ниските лихви в региона централните банки, които избират да използват мерки като капиталови изисквания или ограничения върху съотношението заем/стойност и дълг/печалба, може да направят пазара недостъпен за по-младите работещи, както може да се види от имотния бум от Лондон до Сидни.\r\n“Комбинацията от много ниски лихви и по-строги съотношения заем/стойност има асиметричен ефект върху обществото,” казва Юрай Котиан, икономист в Erste Bank във Виена. В крайна сметка тя може “да накаже основно тези с ниски доходи и по-младите кредитополучатели, които може напълно да изгубят достъп до ипотечното кредитиране.”\r\n", "date": "2017.06.23", "title": "Рисковете на имотния пазар, може да поставят под заплаха финансовата стабилност"}
