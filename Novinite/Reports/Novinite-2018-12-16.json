{"url": "https://www.novinite.bg/articles/168643/Puskat-elektronnite-vinetki-v-prodajba-ot-utre", "text": "От утре пускат в продажба новите електронни винетки. Те ще влязат в сила от 1-ви януари догодина, а шофьорите ще могат да си купят електронна винетка по няколко начина - през специално направен сайт,  чрез мобилно приложение, от терминали за самообслужване, както и в обекти в търговската мрежа.Всички шофьори, които имат хартиени винетки, валидни след 1-ви януари 2019 година, трябва да знаят, че подмяната на хартиена с електронна винетка не е задължителна, но е препоръчителна. И все пак, ако шофьорите  изберат да не заверяват електронно винетката си, трябва да оставят хартиения стикер върху предното стъкло.Иначе, цените на винетките се запазват без промяна. Въвежда се нова уикенд винетка, която ще струва 10 лв. и ще важи от 12.00 ч. в петък до полунощ в неделя.", "date": "2018.12.16", "title": "Пускат електронните винетки в продажба от утре"}
{"url": "https://www.novinite.bg/articles/168639/Salome-Zurabishvili-poloji-kletva-kato-prezident-na-Gruziya", "text": "Избраната за президент на Грузия Саломе Зурабишвили встъпи днес в длъжност, предаде ТАСС.Церемонията по поемането на поста държавен глава, която се предаваше пряко по няколко телевизии в страната, бе в царския комплекс \"Батонис цихе\" - някогашна резиденция на цар Ираклий II (1720-1798).66-годишната Зурабишвили положи клетва. На церемонията присъстваха 18000 метни и чуждестранни гости, включително делегации от 55 страни. Франция бе представена от бившия президент Никола Саркози.Церемонията се проведе в присъствието на властите на страната, представители на опозицията и духовенството.На 28 ноември в Грузия се състоя вторият тур от президентските избори, в който участваха независимите кандидати Саломе Зурабишвили, подкрепена от управляващата партия \"Грузинска мечта\", и Григол Вашадзе, издигнат от основната опозиционна сила - \"Единно национално движение\". Саломе Зурабишвили спечели с 59,52 процента.", "date": "2018.12.16", "title": "Саломе Зурабишвили положи клетва като президент на Грузия"}
{"url": "https://www.novinite.bg/articles/168642/Putin-sbadna-mechtata-na-bolno-momchence", "text": "Преди заседанието на Съвета по култура и изкуство в Петербург, президентът на Русия Владимир Путин се срещна с момченце и семейството му - брат му и баща му. Те разговаряха за кратко на чаша чай.\"Искам да ви поздравя с настъпващото Рождество и Нова година\", каза президентът. Той попита момченцето как му е хрумнала идеята да гледа Санкт Петербург от птичи поглед. Артьом, както се казва детето, отвърна, че от високо е интересно да се види не само Северната столица, но и всеки един друг град.Путин показа на момчето планирания полет, а после заедно разопаковаха приготвените подаръци за детето. След това президентът лично го изпрати до вертолетната площадка.По.рано през декември Путин посети благотворителн форум на руски доброволци, които му разказаха за кампанията \"Мечтай с мен\", която изпълнява желанията на тежкоболни деца. Участниците в акцията избират плик с желание на дете и сбъдват мечтата му. Доброволците предложиха и на руския президент да си избере плик с желание.Той събра пет плика, които бяха останали, и обеща да изпълни желанията на децата. Сред мечтите им се оказа и тази на Артьом, която е да види Санкт Петербург от височината на птичи полет. Още тогава Путин заяви, че планира да покани момченцето в града и да го повози на вертолет, ако условията на времето са подходящи за полет.Сега президент сбъдна мечтата на едно болно руско дете, пише iNews.bg.", "date": "2018.12.16", "title": "Путин сбъдна мечтата на болно момченце"}
{"url": "https://www.novinite.bg/articles/168624/Oblachno-i-dajdovno-no-toplo", "text": "Днес ще бъде предимно облачно с валежи от дъжд. В Северозападна и високите полета на Западна България в сутрешните часове също ще вали дъжд, но още преди обяд ще го обърне на сняг. Вятърът постепенно ще се ориентира от запад, най-късно в Източна България, където през деня все още ще е от изток-югоизток – до умерен. Температурите в Северозападна България ще са почти без дневен ход – около 0°; в останалите райони максималните ще бъдат между 5° и 10°, на места в югоизточните райони и по-високи.Над планините ще бъде облачно с превалявания от сняг, в масивите от Източна България – от дъжд. Ще духа умерен и силен юг-югозападен вятър, който привечер ще започне да се ориентира от запад-северозапад и ще отслабне. Максимална температура на височина 1200 метра – около 5°, на 2000 метра – около минус 1°.Над Черноморието ще бъде облачно със слаби валежи от дъжд. Ще духа до умерен източен вятър. Максимални температури между 9° и 12°. Температурата на морската вода е 8-9°. Вълнението на морето ще е 3-4 бала.На 16.12.2018 слънцето ще изгрее в 07:50 часа и ще залезе в 16:54 часа. Продължителност на деня 09:04 часа.На 16.12.2018 луната ще изгрее в 13:23 часа и ще залезе в 00:34 часа. Осветеност на диска в 0h UT 55 %. Фаза на луната: след първа четвърт преди пълнолуние.", "date": "2018.12.16", "title": "Облачно и дъждовно, но топло"}
{"url": "https://www.novinite.bg/articles/168636/Izdirvat-shofor-blasnal-i-ranil-tejko-paten-policaj", "text": "СДВР издирва мъж, блъснал с автомобил и ранил тежко полицейски служител, съобщиха от пресцентъра на МВР.Снощи, минути след 23 часа, на столичния  бул. „Ал. Малинов“, полицейски екип забелязал лек автомобил „Фолкваген“, за който е имало съмнение, че няколко пъти не се е подчинявал на полицейски сигнали за спиране. Веднага били предприети полицейски действия и подаване на сигнал. Шофьорът извършил маневра на заден ход, симулирайки намерение за спиране, и ударил паркиран лек автомобил. След това рязко потеглил напред , блъснал един от униформените и успял да избяга.На място веднага били съсредоточени допълнителни полицейски екипи. Пострадалият столичен полицай е откаран в болница и настанен за лечение с множество травми.В хода на оперативните действия автомобилът е открит изоставен в района на „Студентски град“, издирването на шофьора продължава.От КАИЛ (Реанимация) на УМБАЛ \"Св. Анна\"-София АД съобщиха, че хоспитализираният снощи 39-годишен полицай е с комбинирана травма - фрактура на бедрена кост, три счупени ребра и гръдна травма. Мъжът е стабилизиран, но има опасност за живота му.Столичната дирекция търси съдействието на гражданите за установяване местонахождението на Захари Чернев. Според събраните до момента данни  23-годишният е мъжът, блъснал с колата си и ранил тежко униформен полицай, добавиха от пресцентъра на МВР. Гражданите, които имат допълнителна информация, свързана с извършителя на престъплението, могат да сигнализират при гарантирана анонимност на тел 112 или в най-близкото поделение на МВР. ", "date": "2018.12.16", "title": "Издирват шофьор, блъснал и ранил тежко пътен полицай"}
{"url": "https://www.novinite.bg/articles/168627/Naj-dobriyat-imunostimulator-postnite-zelevi-sarmi", "text": "Тази година ваксините срещу грип свършиха още октомври месец и бяха внесени още 7 000. Разбира се това е капка в морето. Доказано е, че ако се ваксинираш срещу грип, вероятноста да отидеш на доктор е два пъти по-малък. Ако се ваксинираш, не е гарантирано на 100%, че няма да се разболееш, но ще прекраш заболяването много по-леко.Това каза в предаването \"Събуди се\" по Нова телевизия проф. Тодор Кантарджиев, директор на Националния център по заразни и паразитни болести. \"Има ваксини, без които няма как да се мине особено при децата. Говоря за морбили, заушка. България е единствената държава в света, която се справя почти перфектно с морбилито. Това означава, че вършим работа. В Румъния от 2019 година ще направят ваксинирането задължително, защото там една голяма общност не се ваксинира и имат голям проблем\", даде пример той.\"Най-хубавият имуностимулатор са зелевите сарми. Трябва да са постни, за да са полезни за здравето. Сиренето, киселото мляко също са много полезни. Въобще нашите, традиционни храни са най-полезни. Пикът на грипа ще е януари месец, но няма сега да казвам на коя дата\", завърши проф. Кантарджиев. ", "date": "2018.12.16", "title": "Най-добрият имуностимулатор - постните зелеви сарми"}
{"url": "https://www.novinite.bg/articles/168634/V-SASht-proveryavat-organizacii-rakovodeni-ot-Tramp-prez-poslednite-10-g", "text": "Практически всички организации, ръководени от президента на САЩ Доналд Тръмп през последните 10 години, се разследват, предава Уошингтън пост, цитиран от ТАСС.Изданието отбелязва, че \"Тръм Организейшън\"  се защитава в американските съдилища, в които ищци го обвиняват  в  сделки с чужди правитества. Освен това редица щати искат разследване на данъчната практика на компанията.Даден е пример с избирателния щаб на Тръмп, който е под \"строго наблюдение\" от спецпрокурора на САЩ Робърт Мюлер, който води разследване за приписвано на РФ вмешателство в американските избори. В резултат на това вина признаха бившият начални щаб Пол Манафорт и четирима екс съветници на републиканеца.Както отбелюзва вестникът, Мюлер разследва и организационния комитет по инаугурацията на Тръмп. подозрението е в използване на чуждестранни финансови постъпления, което е забранено от закона.Прокуратурата на щата Ню Йорк планира провеждането на мащабно разслеване на обстоятелствата по получаване на държавни субсидии от компаниите на Тръмп,  ще търси евентуални признаци за нарушения на конституционната забрана за получаване на подаръци и възнаграждения от страна на чужди държави, а също така ще провери и дейността на благотворителния фонд на Доналд Тръмп.Според изданието през 2019-а година американският президентще се сблъска с редица правни проблеми, последствията от които към момента не са ясни. Според някои експерти Тръмп може да бъде обвинен в извършването на федерални престъпления. ", "date": "2018.12.16", "title": "В САЩ проверяват организации, ръководени от Тръмп през последните 10 г."}
{"url": "https://www.novinite.bg/articles/168646/NDK-otkri-nova-knijarnica-na-Peroto", "text": "Литературен клуб \"Перото\" вече има своя книжарница, открита в последния ден от Панаира на книгата. Идеята е на ръководството на Национален дворец на културата.\"С откриването на новата книжарница бихме искали освен да разширим дейността на Национален център за книгата, който за 2019 година има големи амбиции за развитие, също така да протегнем ръка и към всички издатели и хора, които имат отношение към литературата, към Асоциация българска книга за следващата година\", е подчертал Борислав Велков, председателя на Борда на директорите на НДК. \"Ще стартираме 2019 година под мотото \"НДК отворен за хората\" и в центъра отново ще бъде културата с всички пространства в НДК\", е допълнил той.В книжарницата ще се случват литературни срещи с писатели, малки четения и раздаване на автографи. Всички приходи от Литературен клуб \"Перото\" и от книжарница \"Перото\" ще отиват за програмите на Националния център за книгата. Амбицията е да бъде не поредната книжарница, в която да има всички книги или най-продаваните книги, а да бъде място, което да култивира литературен вкус. Идеята ни е да има около 3000 подбрани заглавия, а това да бъде най-интересното като литературни постижения в българския книгоиздателски контекст, е посочил директорът на Национален център за книгата Светлозар Желев. Ще има български автори, поезия, но и висококачествена преводна литература. Селекцията за книгите ще бъде направена заедно с издателствата, защото целта е тази книжарница да бъде витрина на българското книгоиздаване, посочват още инициаторите.Ръководството на НДК благодари на министъра на културата Боил Банов за оказаната подкрепа. От министерството подаряват на Центъра за книгата две издания на \"Лондонското четириевангелие\" на Цар Иван Александър и \"Шедьоври на българската иконопис\" от началото на 19 век.Книжарница \"Перото\" отваря врати в понеделник, в 10.00 часа и ще работи седем дни в седмицата.", "date": "2018.12.16", "title": "НДК откри нова книжарница на \"Перото\""}
{"url": "https://www.novinite.bg/articles/168628/Poveche-pari-za-socialni-dejnosti-v-Sofiya-dogodina", "text": "В София бяха раздадени първите награди за добри практики в сферата на социалните услуги. На церемонията присъстваха кметът Йорданка Фандъкова, председателят на ДАЗД д-р Елеонора Лилова  и зам.-кметът Албена Атанасова.В отделните категории награди получиха:Доброволческа кауза на годината: Надя Шабани - директор на Български център за нестопанско право, Красимира Величкова - директор на Български дарителски форум, Любов Костова - директор на Британски съвет в БългарияИновативна социална услуга на годината:„Център за хора с редки болести“ - Сдружение „Българска Хънтингтън Асоциация“ - Константин ЕкономидисКампания на годината:Кампания „Училището като сигурно място за децата“ - Сдружение „Институт по социални дейности и практики“ - Нели ПетроваМениджър на годината:Искра Влахова - ръководител на Дневен център за деца и младежи с увреждания „Слънчоглед“За най-въвличаща и вдъхновяваща социална услуга:Академия АНДИ И АЯ - Даринка БорисоваСоциално партньорство с бизнеса: Иванка Шалапатова - изпълнителен директор на Фондация „За Нашите Деца“; Станислава Танева - управляващ директор на Ситибанк Европа АД, клон България.„Войн на годината“: Петя Яначкова - семеен консултант в Център за обществена подкрепа „Св. София“ към Фондация „За Нашите Деца“.„Преди година подписахме първото в страната споразумение за съвместна работа между общината и 29 неправителствени организации, които работят в сферата на социалните услуги. Благодарение на съвместната ни работа успяхме да повишим качеството на  социалните услуги в столицата“ - каза кметът Фандъкова по време на церемонията. „Нашата политика е да включваме неправителствените организации в управлението на социални услуги, защото  имат голям капацитет и са по-гъвкави в прилагането на добри практики“ - допълни още кметът Фандъкова. В София има изградени над 80 различни услуги като над 55 процента от тях се управляват като държавно делегирана дейност от неправителствени организации. От 4 януари стартира кандидатстването по Програма „Социални иновации“. По нея Столичната община предоставя финансиране на краткосрочни проекти за социални иновации. Програмата цели да насърчава подобряване качеството на живот на уязвими групи като стимулира прилагането на нови проекти за социални иновации. Средствата за финансиране на програмата са осигурени изцяло от общинския бюджет, посочи зам.- кметът Албена Атанасова в предаването на „Хоризонт“ \"Рано в неделя\". „Както за деца, така и за възрастни, имаме множество различни услуги, които са центрове за обществена подкрепа, дневни центрове, в които могат да се занимават през деня и деца, и възрастни, имаме домове за възрастни хора, имаме центрове за настаняване от семеен тип за деца с и без увреждания. Ние предвиждаме средства за нашата наредба \"Асистент за независим живот\", която включва и деца, и възрастни. Там е доста увеличен бюджета за следващата година“, каза Албена Атанасова.", "date": "2018.12.16", "title": "Повече пари за социални дейности в София догодина"}
{"url": "https://www.novinite.bg/articles/168635/Snejna-burya-skova-Sofiya", "text": "В София заваля силен сняг, придружен от бурен на моменти вятър. 160 снегорина са в готовност да започнат да почистват и обработват настилките със смеси срещу заледяване, съобщи Би Ти Ви.По централните булеварди обаче се образуваха дълги колони, тъй като се оказа, че снегорините още не чистят. Причината била вятърът.В момента се извършват обработки на общински пътища в районите Панчарево, Нови Искър, Овча купел, Кремиковци и Банкя. Обработват се и опасни и стръмни участъци, улици и булеварди, по които се движи градски транспорт.В момента общественият транспорт се движи навсякъде по обичайните си маршрути.Междувременно сериозният снеговалеж спря тока в част от кварталите на Банкя.Заради катастрофирал товарен камион, временно се ограничава движението в изпреварващата лента при км 221 на АМ „Тракия”. Забранява се преминаването на МПС над 12 т. по път I-8 ГКПП „Калотина” – Сливница.", "date": "2018.12.16", "title": "Снежна буря скова София"}
{"url": "https://www.novinite.bg/articles/168632/179-zadarjani-pri-protestite-v-Parij-tazi-sabota", "text": "Полицията в Париж уточни данните за задържаните по време на протеста във френската столица в събота. Според властите са били задържани 179 души, предаде ТАСС.Отбелязва се, че 144 от тях са оставени в арестите. Освен това по време на демонстрацията медицинска помощ е била оказана на девет души.В събота бе съобщено за 168 задържани сред протестиращите, което е тройно по-малко, отколкото миналата седмица. По данни на вътрешното министерство на страната, общият брой на арестуваните от началото на протестите в средата на ноември е над 4 500 души.", "date": "2018.12.16", "title": "179 задържани при протестите в Париж тази събота"}
{"url": "https://www.novinite.bg/articles/168638/199-mashini-boryat-snega-v-stolicata", "text": "Екипите, ангажирани с почистването на снега в София продължават своята работа. Извършва се втора обработка на пътните платна на улиците, по които се движи градският транспорт , както и на основни улици в кварталите. 199 машини снегопочистваща техника са на терен към момента, съобщиха от Столичната община.Във всички райони на София се извършва избутване на снежни маси и разпръскване на соли срещу заледяване. С цел почистване на пътните платна на основните булеварди временно в рамките на 5-10 минути се затварят отделни пътни участъци. Вследствие на интензивния снеговалеж движението е затруднено. Призоваваме гражданите да излизат с автомобили само при необходимост. Напомняме на управителите на търговски обекти и председателите на етажна собственост да почистят прилежащите към сградите тротоари, зоват от общината.", "date": "2018.12.16", "title": "199 машини борят снега в столицата"}
{"url": "https://www.novinite.bg/articles/168641/KAT-i-API-zovat-da-ne-patuvame-bez-krajna-neobhodimost", "text": "От пътна полиция отправиха апел към водачите да не предприемат пътуване, ако не е крайно наложително. Причина са обилните снеговалежи, съобщиха от пресцентъра на МВР.Поради обилен снеговалеж и за снегопочистване временно е ограничено движението на моторни превозни средства над 12 т по АМ „Люлин“, посока изход София.Идентично ограничение е въведено по път I-6 Кюстендил - ГКПП „Гюешево“, между 10 - 56 км по автомагистрала „Тракия“, както и  по дестинацията - ГКПП \"Калотина\" - Сливница. Временно се ограничава движението в изпреварващата лента при км 221 на АМ \"Тракия\" поради катастрофирал товарен камион. Движението се осъществява в активната лента.Обилен сняг вали и в района на автомагистрала „Хемус“, там видимостта е намалена и заради падналата мъгла.Шофьорите, на които днес им предстои пътуване, е необходимо да тръгват на път с автомобили, подготвени за зимни условия, предупредиха и от АПИ. Националният институт по метеорология и хидрология е определил жълт код за опасно време в областите Видин, Монтана, Враца, София-град, Софийска област, Перник и Кюстендил, в които се очакват снеговалежи и образуване на снежна покривка.АПИ апелира шофьорите, на които днес не им се налага спешно пътуване в Северозападна България да се въздържат от пътуване. Водачите на тежкотоварни превозни средства и на леки автомобили трябва да тръгват на път само с подходящи гуми, да карат със съобразена скорост и повишено внимание, спазвайки дистанция и указанията на контролните органи. Блокирането на движението от автомобили, които не са подготвени за зимни условия, затруднява работата на снегопочистващата техника и възпрепятства пътуването на всички останали шофьори, уточняват от агенцията.При необходимост е възможно да се спира движението за извършване на снегопочистване и превантивна обработка на пътните участъци, за да се избегне възникването на пътни инциденти. 27-те областни пътни управления и снегопочистващите фирми работят на 24 часов режим и са в готовност за поддържане на републиканската пътна мрежа.Усложнена е пътната обстановка в страната, силен снеговалеж има в Кюстендил, Пазарджик,  София,  както и в района на проход „Предел“, Юндола, Попови ливади, Сатовча и Добринище /обл. Благоевград/; Враца и Леденика /обл. Враца/; Ловеч, Троян, Ябланица, Априлци, Шипково, „Троянски“ проход /обл. Ловеч/; Берковица /обл. Монтана/, Видин, прохода „Шипка“, сочат данните на ГДНП към 13.30 часа.На места има закъсали товарни автомобили. Създадена е организация за изтеглянето им, така че да не пречат и да затрудняват движението.За снегопочистване, временно е ограничено движението на МПС над 12 т по посока:  АМ „Струма“ от п.в \"Бобошево\" в посока София; АМ „Люлин“ в посока изход София - водачите изчакват на място от 5-ти км при п.в. „Мало Бучино“; път I-6 Кюстендил- ГКПП „Гюешево“ ; път I-8 ГКПП \"Калотина\" - Сливница.Временно се ограничава движението по път I-1 Видин – Монтана по околовръстния път на гр. Монтана при км 10+590 поради изтеглянето на аварирал товарен камион. Водачите изчакват на място.", "date": "2018.12.16", "title": "КАТ и АПИ зоват да не пътуваме без крайна необходимост"}
{"url": "https://www.novinite.bg/articles/168645/Snegorin-se-preobarna-v-Kyustendilsko", "text": "Снегопочистваща машина се е преобърнала в района на местността Черна нива, Кюстендилско Движението по пътя Кюстендил-Дупница е затворено. Препоръчителен маршрут за пътуващите – през Конявската планина. Там пътят е проходим при зимни условия.Планираният в утрешния ден допълнителен оглед на местопроизшествието, станало на пътя Своге-Нови Искър, се отлага поради влошените метеорологични условия.Гражданите ще бъдат информирани своевременно за определена следваща дата на провеждането на следствения експеримент.", "date": "2018.12.16", "title": "Снегорин се преобърна в Кюстендилско"}
{"url": "https://www.novinite.bg/articles/168633/160-snegorina-chistyat-Sofiya", "text": "Заради обилния снеговалеж в София, 160 снегорина започнаха да почистват и обработват настилките със смеси срещу заледяване.В момента се извършват обработки на общински пътища в районите Панчарево, Нови Искър, Овча купел, Кремиковци и Банкя. Обработват се и опасни и стръмни участъци, улици и булеварди, по които се движи градски транспорт, предаде бТВ.В момента обществения транспорт се движи навсякъде по обичайните си маршрути.Заради катастрофирал товарен камион, временно се ограничава движението в изпреварващата лента при км 221 на АМ „Тракия”.Заради снегопочистване се забранява се преминаването на МПС над 12 т. по път I-8 ГКПП „Калотина” – Сливницаи, АМ „Люлин“ в посока изход София и по АМ „Струма“ от п.в \"Бобошево\" в посока София.", "date": "2018.12.16", "title": "160 снегорина чистят София"}
{"url": "https://www.novinite.bg/articles/168629/Ispancite-na-protest-za-dostoen-jivot", "text": "Протести в около 200 испански града се проведоха в събота, предаде \"Телесур\", цитиран от \"Монитор\".Хиляди пенсионери и техни поддръжници настояха правителството да увеличи пенсиите.Акциите бяха организирани от синдикати.Издигнати бяха лозунги \"Може да сме възрастни, но не и глупави\". \"Който и да е на власт, пенсиите трябва да са защитени\" и \"Няма решение без мобилизация\".Участниците поискаха минимална пенсия от 1800 евро.Само в Билбао, столица на областта Страната на баските, демонстрантите са били 25 000 души.В столицата Мадрид протестът е бил по-малоброен.Някои от протетиращите са носели набиращите популярност в цяла Европа жълти жилетки.Не се съобщава за сблъсъци и сериозни инциденти на протеста.През февруари, на друг протест, демонстрантите се обявиха срещу смешното увеличение от 0,25 процента.", "date": "2018.12.16", "title": "Испанците на протест за достоен живот"}
{"url": "https://www.novinite.bg/articles/168640/Salivan-predloji-na-Balgariya-zakupuvaneto-na-amerikansko-vaorajenie", "text": "Джон Съливан - първи заместник-държавен секретар на САЩ, предложи на вицепремиера и инистър на външните работи Екатерина Захариева американско въоръжение, функционално съвместимо с аналогични системи на НАТО, за да модернизира европейската държава военните си сили. Това съобщава пресслужбата на Държавния департамент, пише ТАСС.\"Съливан предложи функционално съвместимо с другите страни на НАТО американско въоръжение, тъй като България се стреми да модерницира военните си сили\", се отбелязва в документа.Първият заместник-държавен секретар подчертава също \"важността на бъдещето развитие на търговските връзки между САЩ и България, на съдействие за стабилност и икономическо развитие на Западните Балкани и все по-тясно сътрудничество в рамките на НАТО\".Съливан подчерта също важността от повишаване на енергийната безопасност на България. Както отбелязва пресслужбата на българоското правителство, министър.председателят Бойко Борисов и Съливан са обсъдили в събота въпроси, свързани с енергийната безопасност на страната. Аналогични теми са били обсъдени и от президента Румен Радев и отвъдеокенския му гост по време на срещата им. Държавният глава на България подчерта по време на разговорите веобходимостта от преки доставки на енергийни ресурси до страната, които ще повишат безопасността, ще понижат цените и ще отговарят на националните интереси.Съливан бе в България на двудневно работно посещение.", "date": "2018.12.16", "title": "Съливан предложи на България закупуването на американско въоръжение"}
{"url": "https://www.novinite.bg/articles/168625/Prezidentat-Radev-se-sreshta-s-kralya-na-Jordaniya", "text": "Президентът Румен Радев днес ще се срещне с краля на Йордания Абдула II. Заедно със съпругата си държавният глава ще бъде приет в кралския дворец в Аман. Фокус на разговорите се очаква да бъдат задълбочаване на двустранните отношения, стимулиране на търговско-икономическото и инвестиционно сътрудничество, както и партньорството в сферата на отбраната и сигурността.Още вчера държавният глава обаче изтъкна и възможността за развитие и в сферата на образованието, след като посети уникалния научен център, създаден под егидата на ЮНЕСКО – SESAME.С държавния глава е и бизнес делегация с представители на над 30 компании, което предполага усилени разговори в икономическа насока.Късно снощи Румен Радев се срещна с членове на българската общност в Йордания, както и с йорданци, завършили в български висши училища.\"За мен вие, нашите сънародници, и приятелите на България - йорданци, завършили в български висши учебни заведение, сте мостът между нашите две държави. В днешния динамичен глобален свят, в който свързаността се измерва с контактите между хората, именно вие сте тази жива връзка\", обяви Радев.\"Нашите две държави никога не са били в по-добри отношения от сега. Затова има много причини, една от тях обаче е вашата работа тук, като българи, и като възпитаници на българската образователна система и на България, да правите така, че да градите доверието между нашите държави и народи. За България Йордания е държава, която полага всички усилия в този много сложен регион, регион на кризи, да гради сигурност, мир и стабилност. Това се вижда от всички, вижда се от България, от ЕС, затова правим всичко възможно да продължаваме и да правим по-динамичен диалога на най-високо ниво, защото от него зависи как ще се развиват и отношенията ни във всички останали сфери от взаимен интерес, посочи президентът пред събралите се.Искаме да развиваме сътрудничеството във всички сфери. Имаме голям голям потенциал, за съжаление специално в областта на икономическото сътрудничество не сме го разгърнали така, както можем да го направим, посочи Радев и изтъкна, че точно затова е придружаван от представители на толкова много български компании, основно от отбранителната индустрия и от сферата на високите технологии.В срещата с президента Румен Радев и външния министър Екатерина Захариева, която също е част от делегацията, нашите сънародници поискаха да могат да учат български език в посолството. В отговор държавният глава обясни, че инициативата трябва да бъде от тях, но призова посланикът да започне разяснителна кампания за откриване на неделно училище.", "date": "2018.12.16", "title": "Президентът Радев се среща с краля на Йордания"}
{"url": "https://www.novinite.bg/articles/168649/Prezidentat-Radev-otkri-balgaro-jordanski-biznes-forum-v-Aman", "text": "Президентът Румен Радев откри българо-йордански бизнес форум в столицата на близкоизточната страна Аман. Събитието се състоя в Аманската търговска камара. И в него участие взеха десетки представители на български и йордански компании в сферата на отбранителната индустрия, електрониката, хранително-вкусовата промишленост и други.И резултатите не закъсняха - в рамките на форума българска фирма договори износ на 500 тона тютюн за Йордания, подписани бяха Меморандуми за сътрудничество от Хасковската търговско-промишлена палата с Аманската търговска камара и с Бизнес асоциацията \"Европа-Йордания\". Беше договорен Меморандум за сътрудничество между \"София Тех Парк\" и научноизследователския център SESAME в Йордания.Държавният глава подчерта пред участниците във форума, че България може да предостави отлична възможност за достъп на йордански компании до европейския пазар, а страната ни разглежда Йордания като перспективен партньор за разширяване на българския износ към региона на Близкия изток.\"България има различни активи като производствена база и e портал за йорданските продукти към Европейския съюз. И то не само, защото сме част от огромен пазар с повече от 500 милиона потребители. За това допринасят и подобренията в комуникационната и транспортната ни инфраструктура. Разполагаме с много благоприятен данъчен и инвестиционен режим, което ни прави привлекателна и конкурентна инвестиционна дестинация в Европа. Бих искал да ви уверя, че сме готови да подкрепим нови бизнес инициативи, както и разширяването на йорданското бизнес присъствие в България\", обяви президентът.\"Доверието и взаимното уважение не само на политическо ниво, но и между представителите на бизнеса от България и Йордания, са инвестиции в последващото разширяване на двустранния икономически обмен\", заяви още Румен Радев.По думите му утвърждаването на Кралство Йордания като регионален фактор на стабилност се цени високо както от България, така и от държавите-членки на Европейския съюз.Като потенциални сфери за насърчаване на взаимните инвестиции и създаването на смесени предприятия президентът открои, отбранителната индустрия, енергетиката, информационните технологии, електрониката и  хранително-вкусовата промишленост.По-рано държавният глава Румен Радев проведе среща с председателя на Аманската търговска камара сенатор Исса Мурад, с председателя на Аманската индустриална камара Фати Ал-Джагбер, президента на Бизнес асоциация „Европа-Йордания“ Джамал Фариз, на която бяха обсъдени перспективите за разширяване на търговския и инвестиционен обмен.По-късно днес предстои среща в кралския дворец между президента Румен Радев и съпругата му Десислава с крал Абдула II и кралица Рания.", "date": "2018.12.16", "title": "Президентът Радев откри българо-йордански бизнес форум в Аман"}
{"url": "https://www.novinite.bg/articles/168631/Rumen-Ovcharov-Ninova-da-spre-bitkite-sreshtu-vraga-s-partien-bilet", "text": "За година и половина прокуратурата променя обвинението срещу мен пет пъти, а в него няма никакви нови факти. Всичко това е свързано са бомбастични медийни изяви на прокуратурата, а аз си мълча, но това няма как да продължи.Това каза в предаването \"Тази неделя\" по БТВ бившият енергиен министър Румен Овчаров. \"Прокуратурата пропуска много факти и търси нещо там, където няма да го намери. Не искам въобще да се занимавам с прокуратурата. дължа обяснение на моето семейство, деца и приятели. Не искам да обсъждам тази тема. Проблемите в енергетиката стават неспасяеми. Финансовият колапс е голям. Тези дни стана ясно, че \"Булгаргаз\" не може може да си събере парите от три топлофикации. БЕХ пое задълженията на \"Топлофикация-София\". Това е недопустимо - държавно предприятие да раздава пари като спестовна касичка. НЕК също обяви големи загуби\", разкри той.Ръководството на БСП трябва да разбере, че не е вечно. Те трябва да разберат, че са длъжни да изпълняват желанията на хората. Хубавото на Корнелия Нинова е рактивността, но тя е до време. Тя не успя да създаде отбор на \"Позитано\". Битките срещу врага с партиен билет трябва да престанат. Не може да се мятаме непрекъснато от една посока в друга\", категоричен беше Овчаров.", "date": "2018.12.16", "title": "Румен Овчаров: Нинова да спре битките срещу врага с партиен билет"}
{"url": "https://www.novinite.bg/articles/168648/Haos-na-letishte-Sofiya-zaradi-silniya-snegovalej", "text": "На летище София обстановката е пред хаос. Това съобщи Novini.bg, позововайки се на очевидци.  Заради метеорологичната обстановка закъсняват полети.Полет от Варна насрочен за 16:10 часа евентуално ще излези за София в 18:00 часа, заради ситуцията на летище София.На пистите има сняг, автобусите които откарват пътниците до самолета буксуват, разказват пътници.От Мюнех и Франкфурт също закъсняват полети. Полетът от София за Истанбул е анулиран.Пътниците на полет от Амстердам са били информирани, че багажите им са в “капан между самолета и летището” и не могат да бъдат превозени до терминала. Стотина души чакат да получат куфарите си.По-рано от Летище София разпространиха съобщение до медиите, че въпреки усложнената метеорологична обстановка, при неспирен и обилен снеговалеж, летище София работи в зимни условия. След започването на снеговалежа 6 полета са пренасочени на резервни летища. Всички останали полети се изпълняват от и до летище София. Пистата се почиства периодично, възможни са известни отклонения в полетното разписание.Можете да получите актуална инфомация на сайта на летище София: www.sofiaairport.bg или на телефон: +359 2 937 22 11.", "date": "2018.12.16", "title": "Хаос на летище София заради силния снеговалеж"}
{"url": "https://www.novinite.bg/articles/168630/Koledna-kometa-v-nebeto-tazi-nosht", "text": "Най-ярката комета за годината минава покрай Земята днес. Тя ще прелети на 11 милиона километра и ще може да се види и с невъоръжено око извън силно осветените големи градове, предаде Нова тв.На цвят е синкава, има малка тънка опашка, разположена е в границите на съзвездието Телец. Кометата се движи около Слънцето между орбитите на Земята и Юпитер, като една пълна обиколка прави за 5 години и 4 месеца.46Р е открита от Карл Виртанен на 17 януари 1948 г. от обсерваторията Лик в Калифорния.", "date": "2018.12.16", "title": "Коледна комета в небето тази нощ"}
{"url": "https://www.novinite.bg/articles/168644/Izprashtame-2018-a-kato-evrooptimisti-sochi-prouchvane-na-AFIS", "text": "Декември беше арена на превратни и донякъде ненадейни политически трусове във водещи европейски държави. Бунтът на „жълтите жилетки“ във Франция се разпространи като вирус в още няколко страни и застави управляващите да предприемат социални реформи, които преди това упорито отлагаха. Криза разтресе Германия и Великобритания, където премиер-министрите бяха принудени да заявят оставките си, макар и в неясно бъдеще време. Протестна вълна със сходни мотиви и искания избухна почти навсякъде на територията на континента, включително и у нас.Никой не се ангажира с прогноза как и в каква посока ще се развият процесите през 2019 година и още по-малко – какво ще стане на насрочените през май избори за Европейски парламент. Случващото се даде основания на авторитетни анализатори да говорят, че европейският проект се разпада, щом като кризата стартира от досегашните носещи опори на Съюза.Това се посочва в коментар на агенция АФИС, направен въз основа на данни от национално представително проучване, осъществено в периода 8-12 декември 2018 година. Интервюирани пряко в домовете им са 1010 пълнолетни български граждани.Какво е отношението на българските граждани към всичко това?От АФИС отбелязват, че като цяло доверието в ЕС все още е сравнително високо. Близо половината българи декларират, че по-скоро имат доверие (близо 48%), а на обратната позиция са по-малко от 40 на сто. 13% нямат мнение и не избират вариант за отговор. Според проучването балансът обаче е крехък и числата биха могли да се обърнат при извънредно и критично развитие на процесите както в ЕС, така и в България.От АФИС уточняват, че това отношение претърпява съществени промени през годините. След приемането на България в ЕС интервалите на доверие се движеха в порядъка на 65-70 на сто. Днес този дял е спаднал значително, но за сметка на това се запазва устойчиво през последната година. Евроскептиците са се увеличили, но все още не са мнозинство. Можем да кажем – все още сме повече еврооптимисти и по-малко евроскептици. Дали ще бъдем свидетели на съществена промяна на тези нагласи, близкото бъдеще ще покаже. По-точно – предстоящите европейски избори.Какво мислят нашите сънародници за членството ни в унията 11 години след присъединяването ни? За 18,7% от анкетираните този акт на България е донесъл само ползи. Всеки четвърти е на мнение, че членството е предимно полезно. В същото време близо 30% го оценяват като предимно вредно. А 11 на сто са на крайното мнение, че нашето участие в съюза ни е донесло само вреди. 15 на сто пък не могат да преценят и не посочват отговор. И тук, оценяващите ЕС като полезен за България са малко повече от скептиците.Може ли обаче да се каже, че и едните, и другите носят характерни белези? Имат ли днешните еврофили и евроскептици определен профил? И да, и не. Видимото през призмата на числата е следното.Днес много по-често младите хора до 40-годишна възраст, хората с висше образование и заетите виждат предимно ползи и относително по-малко вреди. Хората над 60 години, както и значителна част от среднистите в по-голяма степен припознават негативните последствия от членството ни. Ако има изненада, тя е в емпиричния факт, че столичаните не са по-оптимистични от останалите.Същевременно обаче българските граждани нямат ясна визия в каква посока биха искали да видят бъдещето на Съюза. Данните показват, че сред имащите позиция, надделяват онези, които биха искали засилване на националната самостоятелност (всеки четвърти), докато предпочитащите европейската централизация са два пъти и половина по-малко (всеки десети). Не са много и привържениците на статуквото – едва 12 на сто. Един от трима е на мнение, че може би е редно да има смесен подход и дилемата „централизация или регионализация“ трябва да се решава в зависимост от това какви въпроси стоят на дневен ред. Висок е и делът на нямащите мнение – всеки пети.Предстоящите евроизбори и каква е предпочитаната изборна система: Досегашната практика е предпочитана от около 28% от респондентите. Идеята за общоевропейски листи на европейските партийни фамилии се оказва значително непопулярна (едва 9%). Всеки шести пък заявява, че няма особено голямо значение как точно да се провеждат тези избори. Прави впечатление относително високият дял (34% или всеки трети запитан) на хората, настояващи гласуването да бъде за личности, а не за партии, независимо дали национални или общи. Тази картина не е много изненадваща в контекста на националния политически разговор, както и заради натрупаното разочарование от партиите през последните години.Проблемите пред Съюза се множат, като отношението на европейците, в това число и на българите, е един от съществените сред тях. Растящият евроскептицизъм, както и завръщащата се консервативна идеология изведоха на преден план много крайни формации, които трупат точки с всеки изминал ден. Само можем да предполагаме как ще изглежда следващият европарламент, но отсега е ясно, че той ще бъде различен – по-малко социален от сега. Ще доминира нова реторика, клеймяща евробюрократите, социалната държава, интеграционните политики, старите култури и мъртвите богове. И още кой знае какво, ако се вземат предвид всекидневно появяващите се, хаотични и взаимно противоречащи си искания на различните бунтуващи се групи.Според АФИС фактът, че у нас имащите доверие в ЕС все още са повече от евроскептиците, може би е добра възможност за осмисляне на нашето бъдеще. Общественото мнение на този етап го очертава по следния начин: про-европейско, но регионализиращо се, с изразена подкрепа на ярки личности, а не на непознати, безлични и послушни еврочиновници.При всички положения май месец ни подготвя изненади, а следващите месеци ще ни дадат допълнителни жокери каква точно Европа биха подкрепили българските граждани.", "date": "2018.12.16", "title": "Изпращаме 2018-а като еврооптимисти, сочи проучване на АФИС"}
{"url": "https://www.novinite.bg/articles/168626/Vavejda-se-vremenna-organizaciya-na-dvijenieto-kraj-zala-Arena-Armeec", "text": "Въвежда се временна организация на движението за провеждане на спектакъл \"За сватбите\" в зала \"Арена Армеец”, съобщиха от пресцентъра на Столична община.От 19.00 до 22.00 часа се забранява движението и се разрешава паркирането на пътни превозни средства в крайна дясна лента на двете пътни платна на бул. \"Асен Йорданов” между бул. \"Шипченски проход” и \"Площад на авиацията”, без да се засягат спирките на масов градски транспорт.", "date": "2018.12.16", "title": "Въвежда се временна организация на движението край зала \"Арена Армеец\""}
{"url": "https://www.novinite.bg/articles/168647/Iva-Davidova-s-vpechatlyavasht-dvoen-yubilej", "text": "Впечатляващ двоен юбилей отпразнува в Перник народната певица Ива Давидова. 30-годишнина и 15 години на професионална сцена, както и появата на третия й самостоятелен албум „Послушайте, патриоти“, отбеляза талантливата изпълнителка на стилно парти сред отбрани гости.На 10 декември в ресторанта на хотел „Струма“ рожденичката събра целия елит на Перник, приятели, роднини и колеги, а събитието бе типично като за слънчевата Ива – с благотворителна цел. Вместо цветя, сумите за тях бяха дарени за Ради от Перник, който има спешна нужда от лечение. Бяха събрани общо 2330 лв., като част от тях (300 лв.) беше от импровизиран търг за първата бройка от новия музикален диск на Ива Давидова, директно донесен от завода.На рождения ден на Ива Давидова за първи път в историята бе съчетана народна песен с лазерно шоу. Това стана към песента „Слънце“, с която преди 15 години започва кариерата на талантливата певица. Рожденичката поднесе няколко свои музикални изпълнения заедно с музикантите от Берковската Духова Музика, танцьорите от Ансамбъл „Здрави“ и четниците от клуб „Чакър войвода“. „Благодаря на политическия, обществен и бизнес елит на гр. Перник, които ме уважиха и подкрепиха! Благодаря на колегите и съмишленици, на моите продуценти, които направиха професионално, изискано и с обич празника ми!, каза Ива Давидова.На събитието присъстваха кметът на Перник Вяра Церовска, областния управител Ирена Соколова, шефът на полицията Димитър Попов, много регионални кметове, колеги и приятели. Гост-изпълнителите Илия Луков, Квартет „Славей“, Дафина Димитрова, Вили Рай, Дует „Пирин“ и Галя Асенова поздравиха Ива и гостите й с тематични песни, на които се извиха дълги хора.", "date": "2018.12.16", "title": "Ива Давидова с впечатляващ двоен юбилей"}
{"url": "https://www.novinite.bg/articles/168637/Prezidentat-Radev-se-sreshtna-s-balgarskata-obshtnost-v-Aman", "text": "В днешния динамичен и глобален свят свързаността се измерва с контактите между хората, а нашите сънародници, живеещи в Йордания, и йорданците, завършили български университети, са живата връзка между двете страни.Това заяви държавният глава Румен Радев на среща в Аман с представители на българската общност в Йордания, съобщиха от прессекретариата на президентството. Президентът подчерта, че откриването на посолство на Кралство Йордания в България ще укрепи още повече отношенията между двете приятелски държави и ще насърчи диалога между хората и бизнеса.Работим за задълбочаване на диалога между България и Йордания на най-високо ниво, защото от това зависи да се развиват всички останали сфери от взаимен интерес, заяви президентът. Той изрази надежда, че тази визита ще даде прагматични резултати с оглед на икономическия форум, организиран в рамките на посещението в Аман, с участието на представители на 30 български компании и институциите, насърчаващи  връзките между бизнеса.„Както България, така и ЕС отчитат големите усилия на Хашемитското кралство да гради сигурност, мир и стабилност в региона. Вие носите на плещите си голям морален товар“, заяви още президентът и допълни, че страната ни подкрепя мирните и конструктивни инициативи на Йордания за стабилизиране на региона. По думите на българския държавен глава, благодарение на балансираната си политика страната се е оформила като остров на стабилност в Близкия Изток.Президентът посочи, че концентрацията на голям брой бежанци в Йордания натоварва образователната, социалната система и финансите на държавата. „В лицето на България имате верен приятел и страната ни прави всичко според възможностите си да помага, а по линия на ЕС и ООН подкрепя мирните инициативи на Кралството“, каза Румен Радев.В срещата участваха представители на Клуба на завършилите в България йордански граждани, представители на българската общност в Йорданския университет, наши сънародници, които живеят и работят в Йордания. Те поискаха да бъде създадено неделно училище в Аман за децата на българската общност, както и да бъде улеснено придобиването на българско гражданство за децата от смесени семейства и за хората, които са работили в България. Президентът покани повече йордански младежи да следват в българските висши училища.", "date": "2018.12.16", "title": "Президентът Радев се срещна с българската общност в Аман"}
