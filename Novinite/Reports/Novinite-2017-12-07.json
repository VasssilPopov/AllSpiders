{"url": "http://www.novinite.bg/articles/153953/Manolova-vnasya-konstitucionna-jalba-sreshtu-moratoriuma-za-lekarstvata", "text": "Омбудсманът Мая Манолова обяви, че ще изготви конституционна жалба срещу мораториума за новите лекарства.По силата му онкоболни пациенти няма да могат да опитат алтернативно лечение, когато избраното от държавата не дава резултат.Манолова уточни, че колкото и скъпа да е алтернативата, тя е спасителна в ограничен брой случаи. Конституцията забранява ограничаването на човешкото право на живот.\"Става дума за 20 милиона, с които те убиват надеждата за живот, защото за някои болести това са единствените лекарства. Прякото нарушение на Конституцията е, че за този пациент няма да има безплатна медицинска помощ, независимо че той е здравно осигурен. Тоест оставя се без шанс за живот, това са скъпи лекарства. Не всеки може да си го позволи”, заяви Манолова в „Здравей, България”.", "date": "2017.12.07", "title": "Манолова внася конституционна жалба срещу мораториума за лекарствата"}
{"url": "http://www.novinite.bg/articles/153945/Razbiha-s-bradvi-i-obraha-magazin-za-tehnika-v-Botevgrad", "text": "Крадци потрошиха с брадви една от витрините на магазин на голяма верига за бяла, черна и офис техника в Ботевград и го обраха, предаде dir.bg.Сигналът за грабежа е подаден в полицията в Ботевград в 2.45 часа тази нощ от служители на охранителната фирма на магазина. На място веднага са изпратени екипи на полицията, които са извършили оглед. Крадците са нахлули в магазина, след като са потрошили с брадви една от бронираните витрини. От записите на охранителните камери се вижда как 7 маскирани и въоръжени мъже изнасят с касетки телефони, таблети и друга по-дребна техника, като правят няколко курса от магазина до автомобила им, съобщи местният сайт \"Балканец\". Обирът е извършен в рамките на 2 минути. Охранителната система се е задействала, но докато пристигнат служителите на фирмата, крадците са избягали. Според криминалисти, обирът е извършен от гастролираща в Софийска област група. Това не е първият обир в магазина, който в момента не работи. През април 2016 г. той отново бе разбит и бяха откраднати над 30 лаптопа.  ", "date": "2017.12.07", "title": "Разбиха с брадви и обраха магазин за техника в Ботевград"}
{"url": "http://www.novinite.bg/articles/153970/Prokuraturata-predade-na-sad-pet-lica-za-grabej-na-35-000-lv", "text": "Софийска градска прокуратура (СГП) внесе в Софийски градски съд (СГС) обвинителен акт срещу пет лица за извършения на 23 март 2016 г. грабеж от служител на дружество, извършващо дейност по инкасо. Грабежът е в особено големи размери и е извършен след предварителен сговор между лицата - Красимир Б., Николай К., Георги И., Кирил М. и Борислав А. На двама от съучастниците - Красимир Б. и Николай К., е повдигнато обвинение за съизвършителство помежду им, а останалите трима са били помагачи. На 23 март 2016 г. около 11.50 ч. служител на ЗБК \"Балкан\" АД тръгнал от офиса на акционерното дружество, като носел в чанта сумата от 35 000 лв., която следвало да внесе в банка. На улицата, на около 20 м от сградата, пострадалият бил нападнат от двама от обвиняемите. Единият от тях му нанесъл силен удар по главата и го повалил на земята. Другият опрял нож до врата на пострадалия и го заплашил, след което издърпал чантата му. Извършителите напуснали местопроизшествието и на предварително уговорено място се срещнали с другите трима помагачи, за да си поделят сумата. Със своя дял от плячката единият извършител си закупил лек автомобил, а другият - велосипед. След задържане на извършителите част от противозаконно отнетата сума е открита у тях. Предстои Софийски градски съд (СГС) да насрочи разглеждането на делото.", "date": "2017.12.07", "title": "Прокуратурата предаде на съд пет лица за грабеж на 35 000 лв."}
{"url": "http://www.novinite.bg/articles/153940/Erdogan-Tramp-prevrashta-Jerusalim-v-ognen-prasten", "text": "Турският президент Реджеп Ердоган осъди решението на американския си колега Доналд Тръмп да признае Йерусалим за столица на Израел, заявявайки, че ще превърне района в \"огнен пръстен\".„Тръмп, какво искаш да направиш? Какъв подход е този? Политическите лидери се опитват да създават мир, а не хаос“, каза Ердоган в Анкара.Той обвини Тръмп, че се опитва да бъде в ролята на дразнител и че действието му \"напълно пренебрегва\" резолюцията на ООН от 1980 г. относно статута на оспорвания град.Турция ще проведе среща на високо равнище на лидерите на Организацията за ислямско сътрудничество (ОИК) в Истанбул, за да обсъди решението на Вашингтон.Лидерът на южната ни съседка каза още, че ще говори по въпроса и с папа Франциск. „Задължение е не само на мюсюлманите, но и на цялото човечество да се съпротивлява срещу този ход“, заяви Ердоган, пише БГНЕС.Припомняме, че в сряда американският президент постави край на продължилата близо 7 десетилетия неутралност на САЩ относно статута на оспорвания град. Това предизвика почти единодушно дипломатическо осъждане от страните по света и страх от пораждане на нови кръвопролития в Близкия изток.", "date": "2017.12.07", "title": "Ердоган: Тръмп превръща Йерусалим в огнен пръстен"}
{"url": "http://www.novinite.bg/articles/153946/Bitkojnat-poludya-poskapna-s-okolo-2000-dolara-za-den", "text": "Криптовалутата биткойн отбеляза нов исторически връх, след като стигна стойност от над 14 600 долара за един биткойн, като само за един ден поскъпна с около 2000 долара.В началото на седмицата дигиталната валута премина психологическата граница от 10 000 долара.Възвръщаемостта от началото на годината на най-използваната дигитална валута в света е над 1 300 процента.Вчера ASX, основният борсов оператор в Австралия, обяви, че ще започне да използва блокчейн - технологията, върху която е базиран биткойн, за да обработва транзакциите.", "date": "2017.12.07", "title": "Биткойнът полудя - поскъпна с около 2000 долара за ден"}
{"url": "http://www.novinite.bg/articles/153951/KNDR-plashi-Vojnata-na-Korejskiya-poluostrov-e-neizbejna", "text": "Съвместните военни учения на САЩ и Южна Корея, както и неотдавнашните заявления на американски правителствени служители показват, че Вашингтон се подготвя за удар срещу Северна Корея.Това се изтъква в съобщение на официозната новинарска агенция на КНДР, позовавайки се на изказване от севернокорейското външно министерство.Севернокорейските дипломати са подчертали, че \"войнствените изявления на американски политици и ученията, насочени срещу КНДР, предизвикват тревога\".От външното ведомство на КНДР изтъкват още, че изявленията на американските официални представители са предупреждение за това, че КНДР трябва да се подготвя за война на Корейския полуостров.Според севернокорейските дипломати днес имало само един открит въпрос: кога започва войната. От Пхенян увериха, че не желаели въоръжена конфронтация, но няма да бягат от нея.Съвместните американско-южнокорейски учения под наслов \"Бдителен ас\" започнаха на 4 декември и ще продължат до утре (8 декември). Тези съвмести маневри са най-големите в историята.Ученията на САЩ и Южна Корея се провеждат на фона на ракетните изпитания на Северна Корея, последното от които беше проведено в края на ноември. ", "date": "2017.12.07", "title": "КНДР плаши: Войната на Корейския полуостров е неизбежна"}
{"url": "http://www.novinite.bg/articles/153956/Sblasaci-mejdu-izraelskite-sili-i-palestincite-v-Jerusalim-Gaza-i-na-Zapadniya-bryag", "text": "Израелски войници влязоха в сблъсъци с протестиращи палестинци след решението на американския лидер Доналд Тръмп да обяви Йерусалим за столица на Израел, пишат \"Аарец\" и \"Таймс оф Израел\".В Ивицата Газа и на Западния бряг палестинците организираха протести след едностранното решение на САЩ. Израелските власти бяха принудени да разположат допълнителни сили на Западния бряг.Според разпространяваната информация двама души са ранени на границатас Газа, след като израелски войници влезли в стълкновение с протестиращи палестинци.Демонстрации се провеждат също в градовете Хеброн и Тулкарм на Западния бряг.Израелската армия разкри, че ще изпрати допълнителни сили на Западния бряг в отговор на протестите.Съобщава се за сблъсъци между израелската полиция и палестински демонстранти в центъра на Йерусалим.Палестинците обявиха обща стачка на Западния бряг и в Източен Йерусалим.", "date": "2017.12.07", "title": "Сблъсъци между израелските сили и палестинците в Йерусалим, Газа и на Западния бряг"}
{"url": "http://www.novinite.bg/articles/153957/Garciya-otryaza-Erdogan-za-reviziya-na-Lozanskiya-dogovor", "text": "Гръцкият президент Прокопис Павлопулос отхвърли ревизия на международния договор, определящ границите между Гърция и Турция.\"Лозанският договор определя територията и суверенитета на Гърция и Европейския съюз и този договор за нас не може да бъде обект на предоговаряне. Няма никакви пропуски, няма нужда да бъде преразглеждан или да бъде актуализиран\", настоял Павлопулос по време на срещата си с турския президент Реджеп Тайип Ердоган, който е на двудневно посещение в съседната страна.Ердоган беше цитиран по-рано в интервю за гръцки вестник, в което предложил ревизия на Лозанския договор от 1923 г., който установи границите на съвременна Турция. Пред Павлопулос Ердоган коментирал, че имало някои детайли в Лозанския договор, които не били ясни.Посещението на Ердоган е първото на турски държавен глава в Гърция от 65 години. Джелал Баяр е бил последният турски президент, който е бил на официално посещение в Гърция през ноември 1952 г.Ердоган, който за последно посети Гърция като премиер през 2010 г., беше поканен от Павлопулос. Ердоган също така ще се срещне с гръцкия премиер Алексис Ципрас и с етнически турци в Западна Тракия.Турският президент се очаква да обсъди бъдещото сътрудничество в области като борбата срещу тероризма, търговията, транспорта, енергетиката, туризма, културата, Кипър, миграцията. Също така ще бъдат засегнати въпроси, засягащи малцинствата в двете страни, отношенията на Турция с ЕС.Екстрадицията на турските войници, избягали в Гърция след неуспешния преврат в Турция на 15 юли през 2016 г., също ще бъде обект на обсъждане.", "date": "2017.12.07", "title": "Гърция отряза Ердоган за ревизия на Лозанския договор"}
{"url": "http://www.novinite.bg/articles/153937/Jerusalim-razdelya-i-obedinyava-arabite-Evropa-i-OON-protiv-reshenieto-na-Tramp", "text": "Арабите и мюсюлманите в Близкия изток осъдиха признаването на Йерусалим като израелска столица определяйки решението като създаване на нестабилност в региона, палестинците заявиха, че Вашингтон изоставя водещата си роля на мирен посредник, съобщават световните медии.Европейският съюз и Организацията на обединените нации също изразиха тревога от решението Тръмп да премести посолството на САЩ в Израел в Йерусалим и отражението му върху всякакви шансове за съживяване на израелско-палестинския мирен процес.Основните съюзници на САЩ излязоха срещу изявлението на Тръмп и разрива с десетилетната политика на САЩ и широката международна политика за града. Генералният секретар на ООН Антонио Гутериш заяви, че това е \"момент на голямо безпокойство\". Първият дипломат на ЕС Федерика Могерини изрази \"сериозната загриженост\"Великобритания заяви, че този ход няма да помогне на мирните усилия, а в крайна сметка Йерусалим трябва да бъде споделен от Израел и бъдеща палестинска държава. Британският премиер Тереза ​​Май каза, че не е съгласна с решението на САЩ, което \"не е полезно по отношение на перспективите за мир в региона\".Германия заяви, че статутът на Йерусалим може да бъде разрешен само въз основа на решение за две държави. Германският канцлер Ангела Меркел и френският президент Емануел Макрон заявиха, че техните страни не подкрепят този ход. Франция отхвърли \"едностранното\" решение като призова за спокойствие в региона. Статутът на Йерусалим като свещен град на трите монотеистични религии следва да бъде договорен чрез израелско-палестински преговори за мир, които да доведат до споразумение относно окончателния статут на палестинските територии, съобщи пресцентъра на Министерството на външните работи на Република България.Саудитска Арабия осъди решението на САЩ. В изявление, монархията в Персийския залив съобщи, че президентът Тръмп е \"безотговорен\". \"Американското решение представлява значителна загуба в усилията за налагане на мирен процес и е нарушение на исторически неутралната американска позиция по отношение на Йерусалим\", коментира Саудитска арабия.Малайзийският премиер Наймиб Разак призова мюсюлманите навсякъде \"да обяснят, че силно се противопоставят\" на този ход на САЩ.Осем от 15-те нации, които понастоящем са членове на Съвета за сигурност на ООН, призоваха да се проведе спешна среща.Палестинският президент Махмуд Абас каза, че градът е \"вечната столица на палестинската държава\". Хамас предупреди, че решението на Тръмп \"ще отвори вратата на ада\".Йерусалим и всичко случващо се е важно, защото съобщението на Тръмп поставя САЩ в противоречие с останалата част от международната общностза статута на Йерусалим.Също така палестинците твърдят, че Източен Йерусалим е столица на бъдеща държава и според израелско-палестинските мирни споразумения от 1993 г. окончателният му статут трябва да бъде обсъден в последните етапи на мирните преговори.Израелският суверенитет над Ерусалим никога не е бил признат в международен мащаб и досега всички държави са поддържали посолствата си в Тел Авив.В Йерусалим има места, свещени за трите основни монотеистични религии - юдаизъм, ислям и християнство.Източен Йерусалим, който включва Стария град, е придобит от Израел след Шестдневната война от 1967 г., но не е международно признат като част от Израел.Йордания отхвърли решението на САЩ да признае Ерусалим за столица на Израел, защото укрепва израелската окупация на източния сектор на спорния град.Външният министър Айман Сафади заявява, че решението \"осуети\" мирните усилия, добавяйки, че статутът на Ерусалим трябва да бъде \"решен в преките преговори\" между палестинците и израелците. \"Йордания отхвърля решението и всички негови последици и ще продължи да работи за независима палестинска държава с източен Йерусалим като своя столица\", добави Сафади.Хашемитската династия на краля на Йордания е покровител на мюсюлманските светилища в Йерусалим, което прави Йордания чувствителна към всякакви промени.Мощното ислямистко движение на Йордания, най-голямата политическа партия в страната и опозиционна група, заяви, че ще организира няколко големи митинги в страната през следващите няколко дни и след петъчните молитви.Обединените арабски емирства отхвърлиха решението на САЩ, съобщават от държавната им информационна агенция WAM.\"Министерството изрази дълбока загриженост относно последиците от това решение за стабилността на региона, тъй като то задушава емоциите на арабския и мюсюлманския народ поради статута на Йерусалим в съзнанието на арабите и мюсюлманите\", се казва в изявление на министерство на външните работи на страната. Турският президент Ердоган заяви, че с решението си САЩ напълно не се съобразяват с резолюцията на ООН от 1980 г.  Решението ще хвърли региона в \"огнен обръч\", допълва той от летището в Анкара, преди да замине за Гърция на официално посещение.Ирак настоява правителството на САЩ да се откаже от решението да признае Ерусалим за столица на Израел, за да избегне подхранването на тероризма, заяви иракското правителство.\"Ние предупреждаваме за опасните последици от това решение за стабилността на региона и света\", се казва в съобщение на правителството.\"Администрацията на САЩ трябва да се откаже от това решение, за да спре всяка опасна ескалация, която би спомогнала за екстремизма и ще създаде благоприятни условия за тероризма\", допълват те.", "date": "2017.12.07", "title": "Йерусалим разделя и обединява - арабите, Европа и ООН против решението на Тръмп"}
{"url": "http://www.novinite.bg/articles/153960/V-tezi-darjavi-sledvashtata-godina-NE-e-2018", "text": "Коя година ще настъпи след по-малко от месец? Този въпрос не е толкова лесен, колкото звучи.Повечето държави в света ползват Григорианския календар, според който ще настъпи 2018 г. Някои страни обаче следват друг вид летоброене.В Тайланд например ще посрещнат 2561 г. според будисткия лунен календар, в който хронологията започва от момента, когато Буда е осъществил нирвана.В Етиопия ще настъпи 2011 г. - там календарът е с няколко години назад от Григорианския и има 13 месеца.В Израел ще отпразнуват настъпването на 5778 г. според еврейския календар.В Пакистан ще дойде 1439 година според ислямския календар.В Иран пък ще настъпи 1396 г. по летоброенето на персийския календар. Него следва и Афганистан.В Индия ще посрещнат 1939 г. според националния индийски календар, приет не толкова отдавна (1957 г.) и базиран на древна хронология. Някои малцинства и племена в страната обаче следват други, собствени календари.В Китай, Камбоджа, Монголия, Виетнам използват китайския календар и там ще дойде 4716 година. В Северна Корея ще дойде 107 година. Годините се отброяват от рождената на комунистическия лидер Ким Ир-сен.", "date": "2017.12.07", "title": "В тези държави следващата година НЕ е 2018"}
{"url": "http://www.novinite.bg/articles/153961/Katalunski-marsh-v-Bryuksel-za-sabujdane-na-Evropa", "text": "Хиляди каталунци се събраха в Брюксел, за да изразят подкрепата си за сваления лидер на Каталуния Карлес Пучдемон, съобщава АФП.Те призовават ЕС да подкрепи стремежа им за независимост на богатия регион от Испания.Демонстрантите скандираха \"Събуди се Европа\" и развяваха знамето на Каталуния. Протестът се проведе в парк до централата на ЕС, а след това участниците предприеха марш в белгийската столица.\"Не можем да изоставим президента си, който е в изгнание тук\", каза 59-годишният протестиращ Антони Ленас. \"Ние сме тук, за да продължим нашата борба за независимост и за да поискаме свобода за политическите затворници\", добави Ленас.Белгийската полиция е на крак, но според АФП на този етап протестът е мирен.Организаторите очакват около 20 000 души да участват в днешния марш.Пучдемон и други четирима бивши каталунски министри се преместиха в Брюксел през ноември, след като Мадрид свали регионалното правителство заради едностранното обявяване на Каталуния за независима държава.Протестиращите пристигнаха с автобуси и кемпери с испански регистрационни номера и се събраха в Юбелпарк преди да започне маршът в 11,30 часа местно време. Маршът включва протест пред сградите на Европейската комисия, Европейския съвет и на Европейския парламент.ЕС категорично подкрепя испанското правителство в казуса с Каталуния,заявявайки, че това е вътрешен въпрос на Испания.", "date": "2017.12.07", "title": "Каталунски марш в Брюксел за „събуждане на Европа”"}
{"url": "http://www.novinite.bg/articles/153962/Svetovnata-banka-dava-do-200-mln-evro-za-integraciya-na-Zapadnite-Balkani", "text": "Само от нас зависи да покажем, че страните от нашия регион не носят проблеми на ЕС, а просперитет, каза премиерът Бойко Борисов по време на форум в София в подкрепа на регионалната интеграция на Западните Балкани.Световната банка е готова да финансира със 150-200 млн. долара търговията и транспорта, с които да помогне на страните в региона за бързо преминаване през границите на хора и стоки, каза главният изпълнителен директор на Световната банка Кристалина Георгиева по време на срещата. Така ще постигнем ефекта, който има на ГКПП Капитан Андреево между България и Турция, посочи тя. Това ще стимулира икономически връзки, ще създаде повече работни места и по-високо качество на живота на хората, подчерта Георгиева. Страните от Западните Балкани имат огромен потенциал за интеграция и с поемане на председателството на СЕ България има възможност този потенциал да бъде реализиран, каза Георгиева. Днес имаме конкретната задача да погледнем сериозно на транспортните връзки и на потенциала на IT сектора в региона. Искаме да видим улесняване на движението на стоки и хора, ивъвеждане на интелигентни технологии - да превърнем физическите опашки във виртуални, а границите да се обслужват от КПП-та с едно гише, заяви още Кристалина Георгиева.Тайната на успеха на страните от региона е, че трябва да бъдем като пръстите на ръцете - всеки пръст ни е важен, няма значение кой колко е голям, каза Бойко Борисов. Историята има кой да я коментира, ние хубаво от войните не сме видели. Всичко лошо в България се случи по време на кризата в бивша Югославия. Тогава се създаде и контрабандата и организираната престъпност. Целият регион понесе огромни щети от тази война, каза Борисов. Днес всички стоим на една маса и имаме рядък шанс за успех, подчерта той. Европейската комисия ще ни разбере ако ние сме единни. Европа си има достатъчно проблеми в Съюза и с Брекзит, за да си генерира още един проблем. Ние трябва да отидем пред тях мъдри, умни и с инфраструктура - пътна и технологична, каза още Борисов. Политически вече почти сме си научили уроците и знаем, че това е пътят. Сега хората искат да видят каква е ползата за тях. Затова днес ЕС и Световната банка ни дават хибриден инструмент - с европейски фондове, кредити и вътрешни средства да осъществим проекти, които ще ни свързват, каза премиерът.Наскоро имах разговор с министъра на външните работи на Австрия и председател на спечелилата парламентарните избори Австрийска народна партия Себастиан Курц, каза Борисов. Имаме редкия шанс да го въвлечем и заедно с Австрия, която поема председателството на Съвета на ЕС след България, да работим по един план на тема \"Западни Балкани\", допълни той. На форума в НДК участват косовският президент Хашим Тачи, президентът на Черна Гора Филип Вуянович, министър-председателите на Албания Еди Рама, на Република Македония - Зоран Заев, и на Сърбия Ана Бърнабич, както и заместник министър-председателят и министър на външната търговия и икономически отношения на Босна и Херцеговина Мирко Шарович. Във форума участва и комисарят за европейската политика за съседство и преговори за разширяване Йоханес Хан.Всички участници в срещата изразиха оптимизъм от възможностите за ускоряване на интеграцията от страните в Западните Балкани и желания за развитие на транспортните коридори.", "date": "2017.12.07", "title": "Световната банка дава до 200 млн. евро за интеграция на Западните Балкани"}
{"url": "http://www.novinite.bg/articles/153947/Avstraliya-uzakoni-ednopolovite-brakove", "text": "\r\nПарламентът на  одобри закона за легализиране на , предаде Асошиейтед прес. Само 4-ма депутати в 150-местната долна камара гласуваха против законопроекта, който променя дефиницията на брака от \"съюз между мъж и жена\" на \"съюз между двама души\".\r\nГорната камара - Сенатът, одобри документа миналата седмица с мнозинство 43 срещу 12. Очаква се генерал-губернаторът да го подпише след броени дни, а законът ще влезе в сила след около месец, когато ще сключат бракове най-нетърпеливите еднополови двойки.\r\n\r\nДо промяната се стигна след бурни и остри публични дебати в страната. Правителството намери изход, като проведе широко социологическо допитване, което, макар и силно критикувано, показа, че голямо мнозинство от хората подкрепят промяната.\r\nВсички предложени към законопроекта поправки, отнасящи се до свобода на словото и религията за противниците на гей браковете, бяха отхвърлени от парламента.\r\n", "date": "2017.12.07", "title": "Австралия узакони еднополовите бракове"}
{"url": "http://www.novinite.bg/articles/153955/Mitnichari-zadarjaha-shofori-na-avtobus-za-kontrabanda-na-anaboli", "text": "Контрабандни анаболни стероиди са установени при проверка на ГКПП - Лесово. Задържани са двамата водачи на автобуса, с който били превозвани стимулиращите препарати.В хода на гранична проверка на автобус \"Темса\" с българска регистрация, пристигнал в късните часове на 5 декември за влизане в страната през ГКПП - Лесово, гранични полицаи преценили необходимостта от извършване на щателна митническа проверка на превозното средство.При последвалите действия в автобуса били установени различни количества препарати - общо 174 шишенца с различна вместимост, 267 опаковки с по 100 таблетки и 33 опаковки с по 50 таблетки. На място са били извикани експерти за изясняване вида им.Двама жители на Разград, 30-годишния А.А., шофирал автобуса, и И.И., са задържани и конвоирани до ГПУ - Елхово. Превозното средство също е било задържано, пътниците са били прехвърлени на друг автобус.За случая е уведомена прокуратурата, работата продължава в рамките на образуваното по описа на митническите власти досъдебно производство.", "date": "2017.12.07", "title": "Митничари задържаха шофьори на автобус за контрабанда на анаболи"}
{"url": "http://www.novinite.bg/articles/153966/Zaplashvat-sas-zatvor-detroniranata-Mis-Turciya", "text": "Турската прокуратура иска максималната присъда от 1 година затвор за бивша кралица на красотата, която бе лишена от короната си заради пост в социална медия, предаде БТА.Според държавното обвинение постът на 18-годишната Ътър Есен е оскърбителен за жертвите от миналогодишния опит за преврат.Анадолската агенция съобщи днес, че истанбулски прокурори са обвинили красавицата в „публично оскърбяване на част от обществото\" със забележка, публикувана в Twitter по време на честванията на годишнината от преврата.Есен, която ден след конкурса през септември бе лишена от титлата „Мис Турция” 2017, след като туитът излезе наяве, отрича да е имала намерение да нанесе обида.Публикацията предизвика гневни реакции в социалните медии.Съдът трябва да приеме обвинителния акт, преди да бъде насрочен съдебният процес. ", "date": "2017.12.07", "title": "Заплашват със затвор детронираната „Мис Турция”"}
{"url": "http://www.novinite.bg/articles/153963/Cvetan-Cvetanov-se-sreshtna-vav-Vashington-s-predsedatelya-na-makedonskiya-parlament", "text": "\r\nПредседателят на Парламентарната група на  и заместник-председател на партията  проведе работна среща с председателя на македонския парламент Арбен Джафери. Двамата разговаряха по време на политическите консултации извън официалната част на 10-та Интерпарламентарна конференция по въпросите на сигурността, която се провежда във Вашингтон.\r\nПо време на срещата Цветанов запозна Джафери с парламентарната проекция на предстоящото европейско председателство на България. Заместник-председателят на  специално изтъкна важността, която страната ни отдава на държавите от Западните Балкани европейската перспектива пред тях.\r\n\r\nДопълнително Цветанов информира за предстоящата ратификация от българския парламент на Договора за приятелство с Македония. От своя страна  увери, че подобна процедура е задействана и от македонска страна. В тази връзка той заяви, че пред двете държави се открива светло бъдеще, бъдеще на две приятелски държави.\r\n\"Нашите деца ще живеят като приятели и ние ще се гордеем с това!\", заяви Джафери.\r\nВ хода на разговора двамата държавници обсъдиха различни регионални инициативи, като изказаха високо мнение за развиването на различни инфраструктурни проекти. И двамата се обединиха около мнението, че развитието на съвместни икономически и културни проекти е от взаимен интерес на всички народи от региона.\r\n", "date": "2017.12.07", "title": "Цветан Цветанов се срещна във Вашингтон с председателя на македонския парламент"}
{"url": "http://www.novinite.bg/articles/153967/Bryuksel-dade-na-sad-Chehiya-Ungariya-i-Polsha-zaradi-migrantite", "text": "Европейската комисия завежда съдебно дело срещу Чехия, Унгария и Полша заради това, че не са приели определения им дял от мигранти и бежанци съгласно плана, одобрен от Брюксел и 28-те страни членки, съобщава \"Асошиейтед прес\".Страните членки на ЕС постигнаха съгласие през септември 2015 г. за преместването на 160 хил. мигранти и бежанци от Италия и Гърция, след като страните изпитаха трудности след пристигането на стотици хиляди мигранти тогава.Но Чехия, Унгария и Полша не приютиха почти никакви мигранти в продължение на две години. Европейската комисия се опита да получи доводи за причините за това, но не получи задоволителни обяснения.От Европейската комисия коментираха, че трите държави \"остават в нарушение на техните правни задължения\" и \"не са дали никакви индикации, че ще допринесат за изпълнението на решението за преместване на мигрантите\".Делата са заведени в Съда на Европейския съюз в Люксембург.", "date": "2017.12.07", "title": "Брюксел даде на съд Чехия, Унгария и Полша заради мигрантите"}
{"url": "http://www.novinite.bg/articles/153969/V-Germaniya-prodavat-besilki-za-mamcheto-Merkel", "text": "Прокуратурата в германския град Кемниц потвърди, че са се отказали от разследване на социален клуб, който е продавал миниатюрни бесилки с прикачени бележки към тях, на които пишело \"Запазено за Ангела \"Мамчето\" Меркел\" и \"Запазено за Зигмар \"глупака\" Габриел\", съобщава \"Дойче веле.Меркел е канцлер на Германия, а Габриел е вицеканцлер и действащ външен министър.Бесилките за първи път са били забелязани през октомври 2015 г. на демонстрация в Дрезден, организирана от антиислямското движение ПЕГИДА, макар че разследващите са се съсредоточили върху обвиненията, че \"патриотичен\" социален клуб в град Нидердорф, малък град близо до Кемниц, искал да прави и продава реплики на бесилките за 15 евро.От прокуратурата уточниха, че бесилките не представлявали \"призив за извършване на престъпление\", тъй като те са били само за продажба в клуба и са се предлагали на малък брой хора.Нещо повече, бесилките не трябвало да се разбират буквално, а само като \"символично желание за политическата смърт на назованите политици\", уточняват германските прокурори, като добавят, че думите \"мамче\" и \"глупак\" показвали, че смъртните заплахи не били сериозни и че следователно бесилките трябвало да се разглеждат като изкуство.Берлинският адвокат Кристиян Шерц е вбесен от формулировките на прокуратурата, определяйки ги като провал на върховенството на закона в провинция Саксония, където се намират Кемниц и Нидердорф.", "date": "2017.12.07", "title": "В Германия продават бесилки за \"мамчето\" Меркел"}
{"url": "http://www.novinite.bg/articles/153971/Izraelski-grad-pochita-amerikanskiya-lider-s-park-Donald-Tramp", "text": "Северният израелски град Кирят Ям ще открие нов парк, който ще бъде именуван \"Доналд Тръмп\" в чест на решението му да признае Йерусалим за столица на Израел. Това заяви кметът на града Давид Евен Цур, цитиран от \"Таймс оф Израел\".\"Президентът на САЩ направи смела и безпрецедентна постъпка, която никой от предшествениците му не посмя да направи и ние трябва да го почетем за това\", се отбелязва в съобщение на кмета, в което се допълва, че е взето решение за създаването на парк \"Доналд Тръмп\".Цур добави, че разглеждат възможността да поканят Тръмп за откриването на парка през април 2018 г.", "date": "2017.12.07", "title": "Израелски град почита американския лидер с парк „Доналд Тръмп”"}
{"url": "http://www.novinite.bg/articles/153938/V-Bansko-otbelyazvat-108-godini-ot-rojdenieto-na-Nikola-Vapcarov", "text": "\r\nЛитературна вечер за 108-годишнината от рождението на  ще има в къщата музей на поета днес от 17.00 ч. \"За него - живота. . . \" е насловът на вечерта, организирана от , съобщават от екипа.\r\nВ музея ще бъде подредена камерна изложба с най-ценните дарения, постъпили през последните години - тетрадката \"Сампа\" с преписи на седем Вапцарови творби, правени в затворническата килия, архив и книги на Иван Пейчев и Младен Исаев, снимка на Йонко и и с капитан Борис Цанков на царската моторница в , портрет на поета от проф. Иван Димов и други. На дарителите ще бъдат връчени благодарствени грамоти.\r\n\r\nНа събитието ще бъде представена книгата на литературния критик и историк Петко Тотев \"Бих влезнал във взривна ракета. . . \", а стихове от и за  ще изпълнят неговата племенница - режисьорката Мая Вапцарова, Георги Константинов, Петър Анастасов и други поети. \r\n", "date": "2017.12.07", "title": "В Банско отбелязват 108 години от рождението на Никола Вапцаров"}
{"url": "http://www.novinite.bg/articles/153935/Ochakva-ni-predimno-slanchevo-vreme", "text": "Очаква ни предимно слънчево време, а привечер и вятърът ще отслабне. Затоплянето ще продължи и максималните температури ще са между 8 и 13градуса, а минималните температури ще са предимно между минус 1 и 4 градуса.И по Черноморието ще е предимно слънчево. Ще духа до умерен вятър от запад-северозапад, който привечер отслабва, а максималните температури ще са между 10 и 12 градуса. Вълнението на морето ще е около 2 бала.Над планините ще е предимно слънчево и ще духа умерен и силен северозападен вятър. Максималната температура на височина 1200 метра ще е около 6 градуса, а на 2000 метра около минус 1 градуса.В петък времето ще е предимно слънчево, като сутринта в много райони ще е тихо, а на отделни места в котловините и низините ще има условия за мъгла.В събота облачността ще се увеличи и през нощта срещу неделя от запад ще започнат валежи от дъжд.В неделя ще бъде облачно, с валежи и на много места в Северна и Западна България дъждът ще премине в сняг.", "date": "2017.12.07", "title": "Очаква ни предимно слънчево време"}
{"url": "http://www.novinite.bg/articles/153968/Martin-Shulc-iska-sazdavane-na-Saedineni-shtati-na-Evropa-do-2025-g", "text": "Лидерът на германските социалдемократи Мартин Шулц иска да превърне ЕС в Съединените щати на Европа до 2025 г. с общ конституционен договор, съобщава ДПА. Членовете на ЕС, които не са съгласни с тази федерална конституция, автоматично ще трябва да напуснат ЕС, коментира Шулц на конгреса на партията СПД в Берлин.На конгреса на партията, Шулц коментира, че СПД трябва да влезе в разговорите с консервативния блок с ясна мисъл, да види какви политики страната може да прокара и да постави на масата всички възможности за правителството, обяснява Шулц и допълва, че \"съдържанието е важно, а не формата\". \"Нашата държава трябва да стане по-силна, нашата държава трябва да се подобри. За това е необходим СПД\", обяви той.\"Искам да има Европейски конституционен договор, който да създава Съединените щати на Европа. Най-накрая ще имаме смелостта да придвижим Европа напред\", обясни той пред 600 делегати на партията си в Берлин.Идеята за Съединените щати на Европа е предлагана от социалдемократите за пръв път през 1925 г., а сега за първи път Шулц набелязва конкретна дата, в която трябва да се постигне тази цел: \"100 години след като социалдемократите първо поискаха такова действие\".Делегатите на СПД трябва да решат в следобедните часове относно преговорите и да преизберат Шулц отново за председател на СПД. \"Аз знам, че има разочаровани и ядосани хора, не мога да върна часовника, но като партиен лидер искам да изпълня ролята си, за да направя нещата по-добри\", обясни Шулц.", "date": "2017.12.07", "title": "Мартин Шулц иска създаване на Съединени щати на Европа до 2025 г."}
{"url": "http://www.novinite.bg/articles/153944/Dvama-mladeji-zaginaha-pri-tejak-incident-kraj-Lovech", "text": "18-годишно момче и 19-годишно момиче загинаха при тежък инцидент край ловешкото село Баховица.Сигнал за инцидента е получен около 5.40 ч.По първоначална информация водачът на лек автомобил, пътуващ в посока към града, е загубил контрол над управлението, в резултат на което колата напуснала платното за движение и се ударила в крайпътно дърво.Двамата младежи починали на място, а 27-годишен мъж е настанен в болница в тежко състояние.", "date": "2017.12.07", "title": "Двама младежи загинаха при тежък инцидент край Ловеч"}
{"url": "http://www.novinite.bg/articles/153931/Zapochva-izplashtaneto-na-pensii", "text": "Националният осигурителен институт информира, че изплащането на пенсиите за месеца ще започне от днес и ще приключи на 20 декември (сряда).Заедно с пенсиите ще бъде изплатена и еднократна допълнителна сума в размер на 40,00 лв. на всички пенсионери, на които пенсията или сборът от пенсиите заедно с добавките и компенсациите към тях за месец декември 2017 г. е в размер до 321,00 лв. включително, съобщиха от НОИ.Изплащането на сумите чрез пощенските станции ще бъдe извършено съобразно изготвен график, който ще бъде предварително обявен във всяка една от тях.Преводите на декемврийските пенсии по сметките на пенсионерите, които получават парите си по банков път, ще бъдат извършени на 7 декември 2017 г.", "date": "2017.12.07", "title": "Започва изплащането на пенсии"}
{"url": "http://www.novinite.bg/articles/153941/Ogranichavat-dvijenieto-v-Sofiya-za-montiraneto-na-kolednata-ukrasa", "text": "Столична община въвежда промяна в организацията на движението в столицата във връзка с монтирането на коледната украса.От 00.30 до 4.30 часа на 8 декември се забранява влизането на пътни превозни средства в двете посоки по бул. \"Патриарх Евтимий\", между улиците \"Граф Игнатиев\" и \"Георги Сава Раковски\".От 00.30 часа до 4.30 часа на 9 и 10 декември се забранява влизането на пътни превозни средства в двете посоки по булевард \"Патриарх Евтимий\", между улица \"Проф. Фритьоф Нансен\" и булевард \"Витоша\".От Столична община информираха и че се въвежда организация на движението днес във връзка с провеждането на държавно мероприятие.Забраняват се престоят и паркирането на пътни превозни средства до 14 часа на улица \"Шипка\", между улиците \"Кракра\" и \"Сан Стефано\", в обхвата на хотел \"Кристал палас\". От 14.00 до 20.30 часа днес се забранява престоят и паркирането на пътни превозни средства и на улица \"Николай Хайтов\", между улиците \"Атанас Далчев\" и \"Самоков\".", "date": "2017.12.07", "title": "Ограничават движението в София за монтирането на коледната украса"}
{"url": "http://www.novinite.bg/articles/153965/Majka-izostavi-bebeto-si-dade-go-na-jena-na-ulicata", "text": "Майка изостави бебето си в Перник. Пред сградата на банка на пернишкия площад, жената спряла учителка, като я помолила да подържи за малко пеленачето. Веднага след това майката побягнала. Недоумяващата какво се е случило учителка занесла бебето в близкото училище ОУ \"Св. Иван Рилски\". На място са извикани екипи на полицията и социалната служба. ", "date": "2017.12.07", "title": "Майка изостави бебето си: даде го на жена на улицата"}
{"url": "http://www.novinite.bg/articles/153939/Maskirani-i-vaorajeni-mladeji-nahluha-v-stolichna-gimnaziya", "text": "Маскирани и въоръжени с метални пръти и бухалки младежи са нахлули в сградата на Професионалната гимназия по механоелектротехника в София., съобщава БНР.Инцидентът е станал в късният следобед вчера. Нападателите са издирвали вероятно някои от учениците, смятат очевидци.Охраната и учителите са повикали полиция, но докато служителите на МВР пристигнат на място, маскираните са успели да избягат.По случая се води разследване. МВР издирва нападателите. Няма пострадали при инцидента.", "date": "2017.12.07", "title": "Маскирани и въоръжени младежи нахлуха в столична гимназия"}
{"url": "http://www.novinite.bg/articles/153936/Lideri-na-sedem-balkanski-strani-na-forum-v-NDK", "text": "Министър-председателят Бойко Борисов и главният изпълнителен директор на Световната банка откриват днес форум, който поставя началото на инициатива в подкрепа на регионалната интеграция на Западните Балкани.На конференция в Националния дворец на културата по покана на българския премиер ще бъдат косовският президент Хашим Тачи, президентът на Черна Гора Филип Вуканович, министър-председателите на Албания Еди Рама, на Република Македония Зоран Заев, и на Сърбия Ана Бърнабич, както и заместник министър-председателят и министър на външната търговия и икономически отношения на Босна и Херцеговина Мирко Шарович. Във форума ще участва и комисарят за европейската политика за съседство и преговори за разширяване Йоханес Хан.Във фокуса на дебатите между лидерите на Западните Балкани ще бъдат възможностите за засилване на европейската интеграция в региона и реализацията на общи инфраструктурни проекти, какъвто е един от приоритетите на Българското председателство на Съвета на Европейския съюз.", "date": "2017.12.07", "title": "Лидери на седем балкански страни на форум в НДК"}
{"url": "http://www.novinite.bg/articles/153942/Sled-dva-dni-podpisvame-za-rouminga-sas-Sarbiya", "text": "Развитието на инфраструктурните проекти между България и Сърбия ще спомогне за свързаността на целия регион.Това заяви министър-председателят Бойко Борисов на среща със сръбския премиер Ана Бърнабич. Тя е в България по повод работната среща на лидерите от страните от Западните Балкани.По време на срещата двамата премиери дадоха приоритет на договореното изграждане на газопреносната връзка между България и Сърбия. Те оцениха високо и напредъка по проектите от взаимен интерес, като изграждането на магистрала Ниш - София и електрификацията на железопътната линия Ниш – българска граница. Икономическата полза от реализацията на проектите за модернизацията на шлюзовете на Железни врата и на пристанището в Бръчко на р. Сава ще бъде от огромно значение не само за двете страни, но и за гражданите и бизнеса в цяла Европа. Борисов и Бърнабич оцениха високо доброто двустранно сътрудничество, като българският премиер подчерта, че само след два дни предстои подписване на Меморандум между двете държави за намаляване на тарифите за роуминг.В хода на разговора българският премиер заяви още, че страната ни ще продължи да подкрепя евроинтеграционния прогрес на Сърбия по време на предстоящото председателство на Съвета на ЕС.", "date": "2017.12.07", "title": "След два дни подписваме за роуминга със Сърбия"}
{"url": "http://www.novinite.bg/articles/153959/Evakuaciya-v-rajona-na-bul-Balgariya-v-Sofiya", "text": "Авария при строежа на метрото наложи хората от подлеза на бул. \"България\" и \"Академик Гешов\" в София да бъдат евакуирани, научи NOVA.Напукала се е витрина и полицията е отцепила района, докато тече обезопасяване.Част от подлеза ще остане затворена и оттам няма да може да се минава.На мястото има поне дузина полицейски екипа, екипи на Гражданска защита, на Контрол на автомобилния транспорт и аварийно-спасителни екипи.", "date": "2017.12.07", "title": "Евакуация в района на бул. \"България\" в София"}
{"url": "http://www.novinite.bg/articles/153950/Parlamentat-odobri-merki-za-namalyavane-na-administrativnata-tejest", "text": "Народното събрание прие на първо четене промени в три закона с цел намаляване на административната тежест върху гражданите и бизнеса.Без дебати и с абсолютно единодушие депутатите направиха промени в закона за оръжията, боеприпасите, взривните вещества и пиротехническите изделия, в който отпада изискването за получаване на разрешение да се предоставят документи, които могат да се набавят и по служебен път. В закона за измерванията се отменя уведомителният режим за дейността на лица, които произвеждат или внасят предварително опаковани продукти, тъй като те могат лесно да бъдат установени. В закона за техническите изисквания към продуктите, депутатите дадоха възможност бизнесът да не предоставя съдебно удостоверение за актуалното състояние и удостоверение за вписване в търговският регистър. Предвижда се отпадането на изискването за предоставяне на трудови договори на персонала.Окончателно депутатите гласуваха и регламента за търговията на някои стоки, които биха могли да бъдат използвани с цел прилагане на смъртно наказание, изтезания и други форми на жестоко, нечовешко или унизително отнасяне или наказание.Затвор до шест години и глоба до 20 хиляди лева гласува парламента за лица, които извършват добив на подземни богатства без предоставена концесия, приеха депутатите с промените на второ четене на Наказателния кодекс.От ДПС възразиха срещу промяната като заявиха, че с това решение парламентът обрича съществуването на над 4 500 българи.", "date": "2017.12.07", "title": "Парламентът одобри мерки за намаляване на административната тежест"}
{"url": "http://www.novinite.bg/articles/153949/KZP-Vnimavajte-s-internet-targovcite-koito-se-poyavyavat-za-kratko", "text": "Най-рисково, включително и по празниците, е пазаруването от търговци, които се появяват за кратко в интернет пространството, предупреди председателят на Комисията за защита на потребителите (КЗП) Димитър Маргаритов по Bulgaria ON AIR.„От края на ноември до Нова година е най-активният период на пазаруване и рисковете за потребителите са по-големи. Има приповдигнатост, еуфория и по-лесно могат да бъдат измамени от недобросъвестни търговци. Потребителите да бъдат подозрителни в добрия смисъл на думата, особено когато забелязват нови онлайн магазини. По никакъв начин не искам да кажа, че не трябва да възникват такива. Но обръщаме внимание, че е лесно и бързо да проверите, ако се съмнявате, че може да има проблем“, каза Маргаритов и препоръча потребителите да имат предвид отзивите на други клиенти, но да не им се доверяват безпрекословно.Той посочи, че с предстоящи законодателни промени на европейско ниво скоро КЗП ще има възможност да сваля съдържание от електронни магазини на некоректни търговци. „Това са нови постановки, залегнали в Регламент, одобрен преди две седмици от Европейския парламент. Предстои да бъде имплементиран в националните законодателства на държавите-членки в следващите най-много две години“, обясни председателят. Маргаритов добави, че когато тези промени са факт, КЗП ще има възможност при установяване на административно нарушение или нелоялна търговска практика да блокира съдържанието до отстраняване на несъответствията. На този етап това този резултат се постига във взаимодействие с ГДБОП.„Въпреки традиционния скептицизъм на българина, че намаленията не са реални, че някой използва момента, за да продаде залежала стока или отправи нереална оферта, се оказа, че доста хора се втурнаха да пазаруват по време на „Черния петък. Видяхме големите опашки пред търговските центрове, виждаме и статистиката на онлайн магазините, която показва значително активизиране на потребителите в точно този момент“, коментира Маргаритов и добави, че извършените над 200 проверки във връзка с кампанията при около 30 случая са установени нарушения.Маргаритов изрази наблюденията си, българският потребител все повече се интересува и става все по-взискателен и към себе си, и към търговците. „Покрай „Черния петък“ в социалните мрежи имаше коментари как хората следят динамиката на цените в определен период от време и все по-трудно биха могли да бъдат излъгани с нещо, което е увеличено вчера и е намалено днес“, посочи той.Председателят на КЗП потвърди, че текат засилени проверки в туристическите обекти в зимните курорти. С падането на снега съвместно с Държавната агенция по метрологичен и технически надзор ще бъдат проверени информационната обезпеченост на ски пистите и техническата изправност на съоръженията.", "date": "2017.12.07", "title": "КЗП: Внимавайте с интернет търговците, които се появяват за кратко"}
{"url": "http://www.novinite.bg/articles/153943/Borisov-predstavi-prioritetite-za-svarzanostta-na-Zapadnite-Balkani", "text": "Премиерът Бойко Борисов е представил приоритетните проекти за свързаността на държавите от Западните Балкани по време на разговор с главния изпълнителен директор на Световната банка Кристалина Георгиева, съобщиха от от пресслужбата на правителството.Срещата се е състояла в Министерския съвет. Министър-председателят е заявил, че за изграждането на важните транспортни, енергийни и дигитални проекти в региона е необходима финансова помощ. Борисов е допълнил, че реализацията на всички начертани проекти за свързаност ще стимулират още повече бизнеса и туризма в страните от региона.По време на разговора Кристалина Георгиева е заявила, че инициативата на българския министър-председател за свързаността на държавите от Западните Балкани се цени високо от всички лидери. \"Всички политици от региона са единодушни за ползите от Вашата инициатива и обещават да осигурят всичко необходимо на територията на държавите си\", е казала Георгиева.\"Ще продължим да работим активно за строителството на пътища и контролно-пропускателни пунктове, за да могат гражданите да пътуват лесно от една държава в друга\", е казал още премиерът Борисов. В разговора е било подчертано, че това е ключов фактор за стимулиране на инвестициите в тази част на Европа и подобряване на връзките със съседните държави-членки на ЕС.", "date": "2017.12.07", "title": "Борисов представи приоритетите за свързаността на Западните Балкани"}
{"url": "http://www.novinite.bg/articles/153964/Puskat-noshten-transport-za-Studentskiya-praznik-v-Sofiya", "text": "\r\nАвтобусите от линиите 94 и 280 ще се движат през нощта на 8-ми срещу 9-ти декември по повод Студентския празник. Колите ще се движат през 75 минути, съобщиха от Центъра за градска мобилност.\r\n \r\n  ", "date": "2017.12.07", "title": "Пускат нощен транспорт за Студентския празник в София"}
{"url": "http://www.novinite.bg/articles/153948/I-DPS-iskat-promeni-v-zdraveopazvaneto", "text": "ДПС също смята, че трябва да има дебат за здравната система. Иначе имат резерви към идеите на левицата.Хасан Адемов обясни, че сега болниците са регистрирани като търговски дружества, защото извършват търговска дейност. Според него, за да се пререгистрират по друг закон първо трябва да обявят фалит по търговския закон, защото голяма част от тях имат дългове. Някой трябва да плати тези задължения, подчерта Адемов.Проблемът не е в това, че има повече болници, смята той. Пазарът е този, който трябва да реши този проблем, а не НС, каза още Адемов. Затова ДПС иска демонополизация на НЗОК, която била часа от проблема.Всяка болница има право да сключи договор с касата. Според него е нужен консенсус за здравеопазването. За реекспорта на медикаменти той поясни, че няма забрана, когато е легален. По думите му въпросът е как държавата защитава интересите си в сферата. Криминализирането на незаконния износ може да е част от решението, според него.И от \"Воля\" са загрижени за здравеопазването. Трябва да се вземат спешни мерки, обяви на брифинг Пламен Христов. Още в началото на това НС партията предложила план за действие в сектора.От партията на Марешки също искат премахване на монопола на НЗОК. \"Воля\" иска единен регистър на заболяванията у нас. На база на него щяла да се осъществява здравната политика. Депутатите от \"Воля\" изразиха задоволството си от акцията на прокуратурата срещу нелегалния износ на хапчета.Пламен Христов иска наказания за нарушителите. Партията призовава за широк дебат за демонополизация на касата. В разговора трябвало да се включат пациентските и съсловни организации.", "date": "2017.12.07", "title": "И ДПС искат промени в здравеопазването"}
{"url": "http://www.novinite.bg/articles/153934/Ogranichavat-dvijenieto-po-magistrala-Trakiya", "text": "Временно ограничават движението по автомагистрала „Тракия”. Заради ремонт се затваря платното в посока София между 190-и и 195-и километър.Движението ще се осъществява двупосочно в платното за Бургас. Очаква се ремонтът да продължи до 21 декември. ", "date": "2017.12.07", "title": "Ограничават движението по магистрала \"Тракия\""}
{"url": "http://www.novinite.bg/articles/153952/MVR-prilaga-narachnik-za-prevenciya-na-antisemitizma", "text": "Днес заместник-министър Красимир Ципов се срещна и разговаря с Кристина Финч, ръководител на отдел в Бюрото на Организацията за сигурност и сътрудничество в Европа-ОССЕ за демократични институции и права на човека.В рамките на диалога беше обсъдено практическото приложение за България на наръчника на ОССЕ - \"Разбиране и превенция на антисемитските престъпления от омраза и отговор на нуждите по отношение на сигурността на еврейските общности\". Наръчникът е част от мерките в тригодишен проект на ОССЕ, с цел превенция и противодействие на антисемитизма като заплаха за сигурността.Заместник-министър Ципов подчерта, че България е толерантна страна и има дългогодишни традиции, свързани с мирното съвместно съществуване на различни общности. Всички български институции, и специално МВР, подкрепят инициативата за практическо прилагане на наръчника в България.Правоохранителните органи са бдителни към всякакви прояви на дискриминация и антисемитизъм. Ципов посочи, че взаимодействието с еврейската общност при планирането на мерки за сигурност е на много добро равнище. Провеждат се и редица обучения за повишаване на квалификацията на служителите за превенция и противодействие на престъпления от омраза.България е една от първите държави-членки на ЕС, която се ангажира в процеса на адаптиране и практическо прилагане на наръчника, заяви г-жа Финч. Тя сподели, че на основата на резултатите от проучвателната мисия на ОССЕ ще бъде изготвен адаптиран наръчник, който ще подпомогне дейността на правоохранителните органи в България.По време на разговорите беше изразено и взаимно съгласие за задълбочаване на установеното високо ниво на взаимодействие между ОССЕ и МВР.", "date": "2017.12.07", "title": "МВР прилага наръчник за превенция на антисемитизма"}
{"url": "http://www.novinite.bg/articles/153958/Parlamentat-glasuva-za-vavejdaneto-na-novi-dva-vida-platejni-uslugi", "text": "Да бъдат въведени нови два вида платежни услуги - услуги по иницииране на плащане и услуги по предоставяне на информация за сметка, предвижда приетият на първо четене от парламента Закон за платежните услуги и платежните системи. Това налага съответно и въвеждане на нов вид доставчици на платежни услуги - доставчик на услуги по предоставяне на информация за сметка, като за него се предвижда регистрационен режим, и доставчик на услуги по иницииране на плащане, за който се изисква лицензиране като платежна институция. С проектозакона се въвеждат изисквания към процедурите за наблюдение, обработка и проследяване на свързаните със сигурността инциденти и жалби на клиенти, осигуряващи и механизъм на докладване на инциденти, процедурите за записване, наблюдение, проследяване и ограничаване на достъпа до чувствителни данни за плащанията. Сред мерките за осигуряване на непрекъсваемост на дейността са ефективните планове за извънредни ситуации и процедури за редовни тестове и преглед на адекватността и ефективността на тези планове. Създадена е уредба за докладване на инциденти, съгласно която доставчик на платежни услуги, лицензиран от БНБ, при възникнал значим операционен или свързан със сигурността инцидент уведомява незабавно Централната банка. Когато инцидентът засяга или може да засегне финансовите интереси на ползвателите на платежни услуги, доставчикът е задължен да ги уведоми незабавно в т.ч. и за всички мерки, които предприема.", "date": "2017.12.07", "title": "Парламентът гласува за въвеждането на нови два вида платежни услуги"}
{"url": "http://www.novinite.bg/articles/153972/Zashto-incidentite-v-planinata-zachestyavat", "text": "Издирването с хеликоптер от Планинската спасителна служба (ПСС) струва 3000 лв. на час, а застраховката, в която и да е компания, излиза до 40 лв. Тази година е имало пет излитания с хеликоптер със 100-процентов успех. Спасителите обясниха, че застраховка за такава постижима сума може да си направи всеки, както и да инсталира на телефона си приложението на ПСС, чрез което бързо могат да бъдат намерени точните координати на бедстващия. През 2017 г. са осъществени най-много спасителни акции в планината от 2011 г. насам. Тази година планинските спасители са оказали помощ на близо 2600 човека. Най-често акциите са транспортни - планинарите оказват първа помощ и придвижват пострадалия към медицински лица. Във втория случай става въпрос за търсене на изчезнали или изгубени в планината. Това са и акциите, които отнемат най-много ресурси на службата. В тях влизат и въздушните издирвания с хеликоптер.\"България става все по-известна като туристическа дестинация. Все повече хора идват в държавата, така че логично е колкото повече хора идват, процентът на възможността за пострадали да се увеличава. Една голяма част идват тук, за да не спазват правилата и да не карат по ски пистите, а се спускат по улеите. Когато влязат в улея неконтролирано и се загубят, паднат и ги затрупа снега, ние вдигаме цялата си структура да можем да отидем и да ги спасяваме. А тези случаи стават все повече и повече\", обясни председателят на Българския Червен кръст (БЧК) Христо Григоров.Според спасителите основната причина за инциденти и наранявания в планините са две -  подценяване на условията и надценяване на собствените възможности. За 2017 г. починалите души в планината са 8.Планинарите от Спасителната служба призовават желаещите да практикуват зимни спортове или да се разхождат в планината да си направят застраховка и да пестят батерията на телефоните си, за да им послужат при нужда.", "date": "2017.12.07", "title": "Защо инцидентите в планината зачестяват"}
{"url": "http://www.novinite.bg/articles/153933/KEVR-reshava-za-poskapvaneto-na-vodata", "text": "Поскъпването на водата от Нова година е във фокуса на днешното заседание на Комисията за енергийно и водно регулиране.Оттам решават дали водата в 14 града на страната да поскъпне и с колко.Прогнозите са за увеличение между 9 и 20%. Междувременно недоволни граждани и общински съветници организират протест срещу новите цени.", "date": "2017.12.07", "title": "КЕВР решава за поскъпването на водата"}
{"url": "http://www.novinite.bg/articles/153932/Maya-Manolova-Balgarite-sa-hodeshti-robi-na-Toplofikaciya", "text": "Тя се ангажира да помогне на хората в Перник да получат обезщетения за дните, в които не са имали парно и топла вода.", "date": "2017.12.07", "title": "Мая Манолова: Българите са ходещи роби на \"Топлофикация\""}
{"url": "http://www.novinite.bg/articles/153954/S-kolko-moje-da-poskapne-vodata-v-otdelnite-gradove", "text": "Комисията за енергийно и водно регулиране (КЕВР) обсъжда увеличение на цената на водата в редица градове в страната.В четвъртък експертите ще разискват направените вече разчети. Окончателното решение предстои да бъде взето.А ето и какви са планираните нови тарифи за отделните градове:София - 9,5%, до 2,36 лв./куб.м Смолян - 4,5%, до 2,35 лв./ куб.мПловдив - 2,9%, до 2,20 лв./ куб.мВарна - 2,7%, до 3,00 лв./ куб.мСилистра - 6,5%, до 3,29 лв./куб.мКърджали - 2,8%, до 2,43 лв./куб.мРусе - 6,2%, до 2,78 лв./куб.мПерник - 5,8%, до 2,29 лв./куб.мМонтана - 6,4%, до 2,89 лв./куб.мШумен - 3%, до 3,32 лв./куб.мСливен - 2,5%, до 2,50 лв./куб.мБургас - 8,7%, до 2,77 лв./куб.мЯмбол - 20%, до 2,786 лв./куб.мВраца - 13%, до 3,09 лв./куб.м", "date": "2017.12.07", "title": "С колко може да поскъпне водата в отделните градове"}
