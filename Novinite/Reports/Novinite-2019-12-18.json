{"url": "https://www.novinite.bg/articles/183747/Fiat-i-Pejo-se-slyaha-i-obrazuvaha-chetvartiya-po-golemina-avtomobilen-koncern", "text": "Fiat Chrysler Automobiles и PSA Peugeot обявиха, че бордовете им са подписали обвързваща сделка за сливане на двата автомобилни производителя, създавайки четвъртата по големина автомобилна компания в света, съобщава АФП, предаде БГНЕС.Първоначалното споразумение за сливането е на стойност 50 милиарда долара.„Fiat Chrysler Automobiles и Peugeot SA (Groupe PSA) подписаха днес обвързващо споразумение за сливане, което предвижда 50/50 сливане на техните предприятия за създаване на четвъртия по големина световен производител на оригинално автомобилно оборудване и третия по приходи с 8,7 милиона продажби годишно”, се казва в съобщението , добавяйки, че няма да има затваряне на заводи.Компаниите заявиха, че сливането ще даде възможност на новата компания „успешно да се възползва от възможностите, представени в новата ера на устойчивата мобилност”.Групата ще включва марките Fiat, Jeep, Dodge, Ram, Chrysler, Alfa Romeo, Maserati, Peugeot, DS, Opel и Vauxhall, позволявайки й да обслужва масови и премиум пазари за леки автомобили, както и тези за камиони и лекотоварни автомобили.Fiat и PSA обявиха планове за сливане в края на октомври със споразумение за създаване на четвъртата по големина автомобилна група в света след Volkswagen, Renault-Nissan-Mitsubishi и Toyota.Сливанията са един от начините производителите на автомобили да поделят скъпи инвестиции в нови технологии – задължително условие в бързо променящата се индустрия, насочена към хибридни, електрически и автономни превозни средства.", "date": "2019.12.18", "title": "Фиат и Пежо се сляха и образуваха четвъртия по-големина автомобилен концерн"}
{"url": "https://www.novinite.bg/articles/183746/Oficialno-Stadionat-na-Ludogorec-e-s-novo-ime", "text": "Общинският съвет в Разград одобри искането на ПФК\"Лудогорец\" за преименуване на стадиона от \"Лудогорец арена\" на \"Хювефарма арена\".Решението бе взето на днешната сесия единодушно, с 31 гласа \"за\".Преди това бе изслушан изпълнителният директор на ПФК \"Лудогорец\" Ангел Петричев, който обясни, че преименуването на стадиона е свързано с желанието на собствениците да разширят подкрепата си за клуба.ПФК\"Лудогорец\" си поставя високи цели и промяната на името е важна стъпка за по-нататъшното ни развитие. Много скоро се планира старт на строителството на сектор А на стадиона, а следващото бято ще се играят мачове от евротурнирите в Разград.\", допълни той.За да стане факт новото име, ще бъде изменен договора за концесия за строителство с предмет \"Реконструкция и модернизация на стадион \"Лудогорец арена\", неговото управление и поддържане след въвеждането му в експлоатация на риск на концесионера\"В докладната записка е посочено също, че преименуването на стадиона ще доведе до взаимни ползи както за концесионера, така и за концедента и ще окаже положително влияние върху бизнеса в града.", "date": "2019.12.18", "title": "Официално! Стадионът на Лудогорец е с ново име"}
{"url": "https://www.novinite.bg/articles/183735/Ucheni-razbuliha-tajnata-na-statuite-kolosi-na-Velikdenskite-ostrovi", "text": "Група археолози от Съединените щати, Нова Зеландия и Чили откриха, че древните полинезийци са инсталирали каменните колоси на Великденските острови, защото са вярвали, че те помагат за запазването на плодородието на земята. Прессъобщение за откритието е публикувано на сайта за наука Phys.org, съобщи РИА Новости.Експертите изследвали две монолитни статуи, поставени близо до вулкана Рано Рараку в източната част на остров Моаи. Според водещия изследването Джоана Ван Тилбург, изследователите открили научни доказателства, че целта на издигането на идолите е да се увеличи производителността на почвата на острова.Химически анализ на почвата в близост до Рано Рараку разкри висока концентрация на елементи като фосфор и калций, които са важни за висок добив и богата реколта. Това от своя страна позволи на учените да заключат, че подножието на вулкана е служело като източник за местните жители не само на камък, но и на торове за плодородната земя. Проучването показа, че в древни времена в тази област действително са отглеждани редица култури.„Нашите разкопки разшириха разбирането ни за тази местна цивилизация: това, което първоначално изглежда очевидно, никога не е точно това, което изглежда“, заключи Ван Тилбург.Великденският остров е едно от най-мистериозните места на Земята, където преди около две хилядолетия е съществувала причудливата цивилизация на полинезийците Рапануи, оставила след себе си многобройните гигантски идоли.Тази цивилизация всъщност изчезва преди европейците да пристигнат там. Причините за това са две – изчерпването на ресурсите в резултат на хищното унищожаване на гори и животни от полинезийците и войните между различните племена.", "date": "2019.12.18", "title": "Учени разбулиха тайната на статуите-колоси на Великденските острови"}
{"url": "https://www.novinite.bg/articles/183738/Geshev-poloji-kletva-kato-glaven-prokuror-i-obyavi-Znam-che-ne-sam-bezgreshen", "text": "На церемония в Съдебната палата новоизбраният главен прокурор Иван Гешев положи клетва. От днес, 18 декември, ще започне мандатът на Гешев.„Вчера, на 17 декември, приключи моят мандат като главен прокурор, за мен бе огромна чест и предизвикателство”, заяви в словото си в официалната зала на Съдебната палата Сотир Цацаров.„Г-н Гешев, аз нямах лесен мандат. Няма да имате и вие. Лесен мандат в съдебната власт имат само хората, които не правят нищо”, заяви Цацаров и отбеляза, че първото предизвикателство пред него ще са започналите вече дебати по конституционни промени.„Напълно съм убеден, че каквито и дискусии да се водят по този въпрос, прокуратурата ще остане в системата на съдебната власт”, каза още Цацаров и посъветва приемника си: „Г-н Гешев, пазете прокуратурата”.“Заклевам се в името на народа да прилагам точно Конституцията и законите на България, да изпълнявам задълженията си по съвест и вътрешно убеждение, да бъда безпристрастен, обективен и справедлив. Да допринасям за издигане престижа на професията, да пазя служебната тайна., като винаги помня, че за всичко отговарям пред закона”, закле се Иван Гешев.В началото на първото си слово като обвинител номер едно на републиката Иван Гешев благодари на прокурорите и следователите, които са го подкрепили.“Показахме какво можем когато сме единни имаме обща цел. Ще се справя с това, което предстои, а предстои променяйки се и стъпвайки на традициите си да отговрим на очакванията на бълагрските граждани, на хората, които ни плащат заплатите за повече справедливост”, каза Гешев.Според него в институциите трябва да се вижда партньорство, а не враг и „трябва сами да решаваме собствените си проблеми, а не да прехвърляме отговорността на някой друг”.“Ние знаем, че не сме безгрешни, но трябва да защитаваме всеки един от нас и прокуратурата от политически и всякакви други атаки. Знам, че ще е трудно и тежко в този мандат, но никога не е било лесно. Цената си заслужава, защото цената е по-добра правова държава. Може да вървим бавно, но никога не вървим назад. Да помним думите на Апостола на свободата Васил Левски: „Дела трябват, а не думи”! Благодаря ви”, завърши словото си Гешев.Официалната церемония по встъпване в длъжност се проведе в присъствието на председателя на Народното събрание Цвета Караянчева, министърът на правосъдието Данаил Кирилов, и на вътрешните работи Младен Маринов, на членовете на Висшия съдебен съвет.", "date": "2019.12.18", "title": "Гешев положи клетва като главен прокурор и обяви: Знам, че не съм безгрешен"}
{"url": "https://www.novinite.bg/articles/183736/Dnes-shte-bade-slanchevo-no-na-mesta-se-stelyat-magli", "text": "Времето днес ще бъде предимно слънчево. Привечер, от запад, ще се появи разкъсана средна и висока облачност. Ще духа слаб южен вятър. Максималните температури ще бъдат от 8-10 градуса в местата с по-трайна мъгла, до 17-19 градуса - на места в Предбалкана.Преди обяд по Черноморието видимостта ще бъде намалена, но след обяд ще се подобри и ще бъде предимно слънчево. Максималните температури на въздуха ще бъдат 12-14 градуса. Температурата на морската вода ще бъде 12-13 градуса. Вълнението на морето ще бъде 1-2 бала.Над планините ще бъде предимно слънчево. Ще духа умерен, по високите и открити части - до силен, югозападен вятър. Привечер от запад ще се появи разкъсана средна и висока облачност. Максималната температура на височина 1200 м ще е около 16 градуса, на 2000 м - около 11 градуса.", "date": "2019.12.18", "title": "Днес ще бъде слънчево, но на места се стелят мъгли"}
{"url": "https://www.novinite.bg/articles/183743/Balgariya-poluchi-domakinstvoto-na-Zlatnata-liga-po-volejbol-pri-damite", "text": "България получи домакинството на финалите на Златната лига по волейбол при жените. Белгия ще бъде домакин на спора за титлата при мъжете. Това бе оповестено официално от Европейската конфедерация по волейбол – ЦЕВ. Финалната четворка при жените в България е на 20-21 юни.Домакинът плюс победителите от трите групи, или най-добрият втори (ако България е първенец) се класират за финалната четворка, която ще се играе в два полуфинални мача и финал. Първите два от финалната фаза на Златната лига се класират за тъй наречения Чалъндж турнир, първенецът, от който получава промоция за Лигата на нациите през 2021 година.", "date": "2019.12.18", "title": "България получи домакинството на Златната лига по волейбол при дамите"}
{"url": "https://www.novinite.bg/articles/183742/Za-1-sedmica-Spipaha-286-piyani-i-69-drogirani-zad-volana-otneha-knijkite-na-676-vodachi", "text": "Специализираната операция, която е част от календара на Европейската мрежа на службите на Пътна полиция – TISPOL, се проведе от 9 до 15 декември. Акцията бе насочена към недопускане на управление след употреба на алкохол и наркотични вещества на шофьори на моторни превозни средства. В хода й са проверени общо 29 784  водачи, установени са  355 нарушения. 286 от тях са на шофьори, употребили алкохол и 69 – на водачи, управлявали МПС след употреба на наркотични вещества и/или техните аналози.По време на проверките пътните полицаи са извършвали контрол и за наличието на задължителна застраховка „Гражданска отговорност” на автомобилистите. Установени са  408 нарушения.Връчени са 4 490 електронни фиша на водачи и 279 фиша на пътници. Отнети са 676 свидетелства за управления на МПС на шофьори, неплатили наложени глоби. В хода на проверките са установени още 23 случая на притежаване на наркотични вещества и техните аналози, 3-ма нелегални мигранти, установени са 10 издирвани лица.", "date": "2019.12.18", "title": "За 1 седмица: Спипаха 286 пияни и 69 дрогирани зад волана, отнеха книжките на 676 водачи"}
{"url": "https://www.novinite.bg/articles/183745/Nad-160-hilyadi-mladeji-ne-rabotyat-i-ne-uchat", "text": "Над 160 000 младежи не работят и не учат в нашата страна. Това обяви зам.-председателят на Българската стопанска камара Димитър Бранков при представяне на резултатите от проведеното онлайн допитване до членовете на камарата относно състоянието на бизнес средата и предприятията през изтичащата година, както и очакванията им за следващата година, информира БГНЕС.„“, посочи Бранков и добави, че през тази година 73% посочват този проблем, през 2018 г. това са 81%, а през 2017 – 56%.„“, допълни картината председателят на камарата Радосвет Радев.Въпреки това тазгодишното изследване, проведено в периода от 10 ноември до 10 декември сред 792 мениджъри на фирми, показва, че се подобрява оценката на фирмите за бизнес климата, спрямо миналата година.„“, коментира  Радев.От думите му става ясно още, че бизнесът отчита намаляване на престъпността, корупцията и регулаторната тежест, но според тях, пък се влошава достъпът до банкови кредити  и достъпът до правосъдие в сравнение с 2018 г.Проучването засяга и предложенията на държавата.„“, посочи Радев и уточни, че колебанието е предизвикано от липсата на добра информираност, както и от призиви на други държави да запазят националната си валута.Той обяви още, че почти половината от анкетираните отчитат ръст в обемите на продажбите/оборотите и на производство през настоящата година, но около 40% остават на нивата от предходната година. Всеки пети декларира спад по тези показатели. Достъпът до външни пазари остава сравнително непроменен спрямо 2018 г. По отношение на работните места, през тази година има слабо увеличение от 19% през 2018 г. на 21 % през тази. 55% от участвалите в допитването посочват, че са увеличи заплатите на своите служители, този процент миналата година е бил 39%.„.“, отчете Радев и добави, че като цяло задлъжнялостта намалява по отношение на кредити и лизинги, задължения към контрагенти, към държавата за осигуровки и за заплати.Радосвет Радев каза още, че най-високо е доверието на бизнеса в президента  с 54% и омбудсман с 39%, а най-ниско то е в Народното събрание – 85%, съдебната власт – 79%, МС – 69%,  НАП – 54%, КЗК – 50%, БАБХ – 48%, общинска администрация – 46%, КЕВР- 39%.Зам.-председателят на БСК Станислав Попдончев обяви, че 63% от анкетираните не одобряват промените в Наредба Н-18, която касае касовите апарати, както и че 47% възнамеряват да се откажат от използването на касов апарат след 31.01.2020 г., което означава, че ще спрат да приемат плащания в брой.„“, коментира Попдончев.Радосвет Радев каза, че не се очаква 2020  г. да бъде много по-различна от настоящата, но бизнесът е песимистично настроен и 63% от него очакват ръст в цените на суровините, 75% увеличение на енергийните цени, а 65% инфлация и 57% от допитаните очакват увеличение на фискалната тежест.По думите на Радев българската икономика не се е повлияла Брекзит, от фалита на „Томас Кук“ и санкциите на САЩ срещу Китай.Той отчете още, че течът на данни от НАП също не е оказал влияние върху работата на бизнеса, но той е изгубил още повече доверие в институцията.В заключение Радев заяви, че догодина БСК ще отбележи 40 години от основаването си и добави, че през 2020 г. ще работят върху подобряване на образа на бизнес в очите на обществото.", "date": "2019.12.18", "title": "Над 160 хиляди младежи не работят и не учат"}
{"url": "https://www.novinite.bg/articles/183744/Marihuana-za-nad-1-mln-leva-nameriha-pri-specakciya-kraj-Ruse-arestuvaha-7-dushi", "text": "Спецоперация по противодействие на производството и разпространението на наркотици е стартирала вчера. Действията са осъществени от служители на Сектор \"Противодействие на криминалната престъпност\" и Специализирано тактическо звено за бързи действия при ОДМВР Русе, под ръководството на Окръжна прокуратура град Русе. В рамките на акцията криминалистите проверили стопански двор на територията на село Новград, община Бяла.На място, в момент на  събиране на зелена тревиста маса и приготвянето й за транспортиране, са задържани 7 жители на София област. По време на процесуално – следствените действия, в две халета и административна постройка, са открити 1743 саксии, цялостно изградена система за поливане, отопление и вентилация, както и над 140 килограма суха тревна маса, която при извършен полеви тест реагирала на марихуана. Иззети са и три автомобила  - \"Рено\", \"Мерцедес\" и БМВ, ползвани от задържаните, единият от които пригоден за транспортиране на бидони с наркотика. Намерени и иззети са и множество документи, сочещи към фирми, свързани с покупки на части от оборудването, мобилни телефони, компютърни конфигурации, таблети, системи за видеонаблюдение и радиовръзка между лицата.В хода на операцията, със съдействие на криминалисти на ГДНП, СДВР и ОДМВР – София, са задържани и двамата собственици на имота,  извършени са претърсвания на обитаваните от тях адреси, иззети са автомобил \"Мерцедес\" и моблни апарати.С постановление на Окръжна прокуратура Русе осем от задържаните остават в ареста за срок до 72 часа. Работата по документирането и доказването на престъпната дейност продължава в рамките на образуваното досъдебно производство, под прякото наблюдение на прокуратурата. ", "date": "2019.12.18", "title": "Марихуана за над 1 млн. лева намериха при спецакция край Русе, арестуваха 7 души"}
{"url": "https://www.novinite.bg/articles/183741/Svetoslav-kojto-ubi-rejndjarkata-Desi-i-ya-napaha-v-rakla-be-opisan-ot-jenite-v-jivota-mu-kato-lajec-i-kavgadjiya", "text": "Бившите жени на рейнджъра Светослав Каменов, който е обвинен в жестокото убийство на 40-годишната Десислава Стоянова, буквално го закопаха пред съда.Припомняме, че според прокуратурата, убийството, което разтърси цялата страна в началото на декември миналата година, е извършено с особена жестокост – двамата се скарали за ремонт на автомобил, после подсъдимият нанесъл удар в областта на лицето на жертвата и започнал да я души с ръце. Десислава изпаднала в безпомощно състояние, а Каменов поставил тялото ѝ в ракла и завил с отвертка болтовете към нея, за да възпрепятства свободното отваряне.Днес пред съда бяха разпитани три негови близки жени – сестра му Милена Доева, бившата му съпруга Надя Каменова и софиянката Вера Костова, с която Каменов е имал интимна връзка. Те го описаха като сприхав, избухлив и агресивен лъжец, насилник и кавгаджия. И трите единодушно заявиха, че поведението на рейнджъра се е променило коренно след трите мисии, на които е бил изпратен в Близкия изток – Каменов е присъствал и на кървавия атентат срещу българската база \"Индия“ в иракския град Кербала през 2003 г., където загинаха 5 български военнослужещи, а 27 бяха ранени, пише пловдив24. Сам Светослав разказвал, че е събирал вътрешностите на колегите си в базата.Сестрата на подсъдимия Милена разказа, че брат ѝ е бил уволнен от армията, тъй като катастрофирал с автомобил и се оказало, че е шофирал след употреба на алкохол. \"Много се промени след края на мисиите, а още повече след освобождаването му от длъжност – започна да пие повече, стана сприхав и започна да прави скандали. Затова баща ни го заведе на психиатър в МБАЛ \"Сопот“, където му изписаха антидепресанти, за да може да контролира тези пристъпи“, разказа Милена пред съда.След нея беше разпитана столичанката Вера Костова, с която Каменов е имал интимна връзка. Двамата се запознали в интернет сайт и отношенията им първоначално били добри. Костова също потвърди, че подсъдимият е имал проблеми след мисиите и уволнението – не можел да спи добре, говорил на сън и дори понякога посягал да се отбранява в съня си.По думите ѝ Каменов бил много ревнив – постоянно ѝ звънял и питал къде е бившият и мъж, дори заплашвал, че ще го убие. Ревността му често преминавала и в физическо насилие – в един случай скубал косата и дърпал ушите на Костова, а в друг я оставил навън при -20 градуса.Двамата се разделили, защото Каменов инсценирал обир в дома на Костова в София – казал ѝ, че двата телевизора са откраднати, а по-късно признал, че ги е заложил срещу 1000 лева. Делото продължава с изслушване на експертизи.", "date": "2019.12.18", "title": "Светослав, който уби рейнджърката Деси и я напъха в ракла, бе описан от жените в живота му като лъжец и кавгаджия"}
{"url": "https://www.novinite.bg/articles/183748/Finalno-Minimalnata-rabotna-zaplata-se-vdiga-s-50-leva-ot-1-yanuari", "text": "Минималната работна заплата ще нарасне до 610 лв. от 1 януари 2020 г. Размерът й ще се повиши е 50 лева или с 8,9% в сравнение с настоящата година, реши правителството.За повишаването на минималната работна заплата на 610 лв. способстват икономическото развитие, устойчивите темпове на ръст на БВП, увеличаване броя на заетите и отчетеното повишаване на средната работна заплата за страната.Предлаганият нов размер на минималната работна заплата от 610 лв. ще има благоприятно въздействие върху вътрешното търсене, заетостта и жизненото равнище на най-нискодоходната част от работната сила.От 1 януари минималната работна часова заплата ще бъде 3,66 лв.", "date": "2019.12.18", "title": "Финално! Минималната работна заплата се вдига с 50 лева от 1 януари"}
{"url": "https://www.novinite.bg/articles/183739/169-socialno-slabi-deca-poluchiha-podaraci-ot-TEC-Ej-I-Es-Galabovo", "text": "Общо 169 деца от социално слаби семейства в Гълъбово бяха подпомогнати от инициативата „Дървото на ангелите“, организирана от ТЕЦ „ЕЙ И ЕС Гълъбово“. За десета поредна година в навечерието на коледните празници компанията и нейните служители подариха на малчуганите топли дрехи и обувки. Изпълнителният директор на „ЕЙ И ЕС България“ Иван Цанков и представители на ръководството на ТЕЦ „ЕЙ И ЕС Гълъбово“ връчиха подаръци на децата на 18-ти декември в Младежкия център в Гълъбово.„За мен е огромно удоволствие и гордост, че вече за десета поредна година служителите на ТЕЦ „ЕЙ И ЕС Гълъбово“ показват своята съпричастност към нуждите на децата и даряват средства за финансиране на кампанията. Вярвам, че благодарение на средствата, които всеки наш служител е отделил за закупуване на обувки и дрехи, нуждаещите се деца в Гълъбово ще имат една по-топла Коледа. Грижата за общностите, в които работим, е сред приоритетите на нашата програма за корпоративна социална отговорност.“, отбеляза Иван Цанков.Инициативата „Дървото на ангелите“ се финансира със средства на служителите на компанията и има за цел да подпомогне децата от семейства с ниски доходи, като им осигури необходимите за зимата якета и ботуши. С помощта на общината в Гълъбово, „ЕЙ И ЕС България“ събира данни за нуждаещите се деца във възрастовата група от 1 до 7 клас и след консултация с учителите им определя нуждите на всяко дете. След като бъде събрана информацията за необходимите бройки якета и ботуши, служителите на компанията набират средствата чрез участие в благотворителна томбола.Корпоративната програма за социална отговорност на „ЕЙ И ЕС България“ за последните години надхвърля 14 милиона лева. С отделените средства се реализират различни програми и проекти с фокус върху три основни приоритета – образование, здравеопазване и инфраструктура. ЕЙ И ЕС присъства от 2001 г. в България и е най-големият инвеститор в енергийния сектор за последните 30 години с вложения, надхвърлящи 3,2 млрд. лева. ЕЙ И ЕС България е собственик на най-новата и модерна топлоелектрическа централа в Югоизточна Европа – ТЕЦ „ЕЙ И ЕС Гълъбово”, на Съоръжението за депониране на отпадъци от експлоатацията на централата край село Обручище, както и е мажоритарен собственик на ЕЙ И ЕС Гео Енерджи, която оперира най-големия в страната ветроенергиен парк – „Свети Никола”, край Каварна.За да научите повече, посетете  . Последвайте ЕЙ И ЕС България във Facebook: @AESBG и Youtube: AES Bulgaria.Корпорацията ЕЙ И ЕС (NYSE:AES) е световна енергийна компания, която е включена в списъка Fortune 500. Ние осигуряваме достъпна и устойчива енергия в 14 страни чрез разнообразен портфейл от разпределителни компании, както и чрез топлоелектрически централи и проекти за възобновяеми енергийни източници. Нашите служители са отдадени на идеята да постигат високи оперативни резултати и да отговарят на променящите се нужди от енергия в света.За да научите повече, посетете  . Последвайте ЕЙ И ЕС в Twitter тук: @TheAESCorp. ", "date": "2019.12.18", "title": "169 социално слаби деца получиха подаръци от ТЕЦ „Ей И Ес Гълъбово“"}
{"url": "https://www.novinite.bg/articles/183740/Obedinenite-patrioti-nastoyavat-za-po-tejki-nakazaniya-za-napadenie-nad-medici", "text": "Народните представители от НФСБ и ВМРО в групата на „Обединени патриоти“ внесоха в деловодството на Народното събрание предложения за промени в Наказателния кодекс, с които се увеличава минималният размер на наказанието „лишаване от свобода“ в случаите на квалифициран състав на лека, средна и тежка телесна повреда, когато същата е причинена на медицински специалист при или по повод на изпълнение на службата или функцията.подчерта мотивите на вносителите зам.-председателят на Народното събрание и лидер на НФСБ Валери Симеонов, и представи пред медиите поредица от примери:На 22 март пациент наби личната си лекарка в 18 ДКЦ в София. До насилието се стигнало, след като тя се опитала да обясни на мъжа, че няма право да му даде направление за бъбречна трансплантация, защото няма такива правомощия.Преди няколко месеца медик от УМБАЛ „Св. Пантелеймон“ е бил нападнат и заплашван от сина на пациентка. Младежът се нахвърлил върху доктора, започнал да го ругае и да му крещи: „Ще видиш какво ще ти се случи, ще ти откъсна главата, жив оттук няма да излезеш“.През август пациентка е била приета в белодробна болница във Велико Търново, но самоволно напуснала, за да отиде на сватба, след което се върнала във влошено здравословно състояние. Близките се възмутили, че лечението продължава, те очаквали пациентката им да бъде излекувана веднага. Стигнало се до саморазправа с двама лекари и четири медицински сестри.На 13 ноември 50-годишният фелдшер Красимир Куманов бе нападнат в село Каменар от сина на пациентка.На 29 ноември станахме свидетели на непровокирана с нищо агресия срещу медицински специалисти. Пациент атакува брутално лекарите и сестрите от Клиниката по хирургия на УМБАЛ „Св. Анна“ в София. Пострадалите медици – освен физически травми, получиха и сериозен психически шок, посочиха вносителите.Пореден опит над нападение над лекари бе регистриран на 3 декември. Мъж във видимо нетрезво състояние е заплашвал медици от ДКЦ 1 в Бургас с газов пистолет.Промените предвиждат увеличаване на минималния размер на наказанието „лишаване от свобода“ за тежка телесна повреда на седем години, вместо досегашните пет. За средна телесна повреда – на пет години, вместо досегашните три. За лека телесна повреда – на две години, вместо досегашната една. При леката телесна повреда без разстройство на здравето се завишава максималният размер на наказанието от три на пет години лишаване от свобода, посочи Христиан Митев, народен представител от НФСБ и зам.-председател на Правната комисия в Парламента.", "date": "2019.12.18", "title": "Обединените патриоти настояват за по-тежки наказания за нападение над медици"}
{"url": "https://www.novinite.bg/articles/183734/Bashtata-na-ubitoto-v-katastrofa-ot-Lyutvi-Mestan-bebe-sashto-e-obvinen-za-incidenta", "text": "Бащата на убитото при катастрофа с участието на лидера на ДОСТ Лютви Местан дете също е с обвинение за трагичния инцидент. Освен бившия лидер на ДПС пред съда се изправя и бащата на 6-месечната Еджрин, която загина при катастрофа в началото на април тази година. При челния сблъсък Юсеин Ахмед шофирал автомобила, в който се оказа невръстната му дъщеря.След приключване на съдебно-техническата експертиза обвинителите в Кърджали са преценили, че освен Местан и бащата може да носи отговорност за съпричиняване на смъртта на детето. Обвинението срещу него е за съпричиняване. Той е на свобода срещу гаранция от 2000 лв.", "date": "2019.12.18", "title": "Бащата на убитото в катастрофа от Лютви Местан бебе също е обвинен за инцидента"}
{"url": "https://www.novinite.bg/articles/183737/Bezplatni-buferni-parkingi-v-stolicata", "text": "Столична община въвежда днес безплатни буферни паркинги за всички, които оставят колата си и използват градския транспорт в града. Мярката се предприема във връзка с прогноза за 18 декември за превишения на стойностите на фините прахови частици над две от станциите на Изпълнителната Агенция по околна среда над 150 мкг/куб.м.Безплатните паркинги са разположени по линиите на метрото на бул.\"Цариградско шосе\", бул.\"Черни връх\", бул.\"Ломско шосе\", бул.\"Александър Малинов\" и на бул.\"Драган Цанков\", предаде БГНЕС.От общинската администрация призовават гражданите, които имат възможност, да не използват личните си автомобили, а тези, които се отопляват на твърдо гориво – да преминат на алтернативно отопление.Продължава и миенето на столични булеварди с автоцистерна.Екипи на Столичен инспекторат извършват и проверки за източници на замърсяване от строителни, търговски, промишлени обекти и по сигнали на граждани.На сайта  всички граждани могат да следят в реално време измерваните стойности на фините прахови частици, както и прогнозите за следващите дни. На специално мобилно приложение SofiAir, което може да се свали и използва на телефони с Android и iOS операционни системи, гражданите могат да получат информация за предприетите мерки при повишена концентрация на фини прахови частици.", "date": "2019.12.18", "title": "Безплатни буферни паркинги в столицата"}
{"url": "https://www.novinite.bg/articles/183733/Djoshua-se-gotvi-za-boj-s-Kobrata-no-predi-tova-misli-kak-da-pomogne-na-Fyuri", "text": "Антъни Джошуа изне­надващо предложи на Тайсън Фюри да трени­рат заедно. Фюри има ре­ванш с Дионтей Уайлдър, който държи единствения шампионски пояс извън тези на Джошуа в свръхтежка категория.Антъни пък има да защитава тит­лата си на Международ­ната боксова федерация срещу Кубрат Пулев. Ма­чът почти е договорен, като ще бъде през март в Лондон.„Готов съм да помогна на Тайсън да стане шам­пион. Защото смятам, че ще е много по-добре да направим обединителния мач с него. И то във Велико­британия. Това ще бъде върхът и за двамата\", обясни решението си Джошуа, цитиран от \"24 часа\".До месец трябва да ста­не ясно кой промоутър ще спечели наддаването за мача на Кобрата с Джошуа. Битката ще е между Еди Хърн и Боб Аръм. Аръм се закани, че българинът ще прекрати карие­рата  на  англичанина, след като го нокаутира.Плановете на Джошуа поне за момента е да ми­не през двете си задъл­жителни защити на тит­лите - срещу Кубрат Пу­лев и Олександър Усик, след което да търси обе­динение на титлите.", "date": "2019.12.18", "title": "Джошуа се готви за бой с Кобрата, но преди това мисли как да помогне на Фюри"}
{"url": "https://www.novinite.bg/articles/183749/Doklad-sochi-Demografskata-kriza-se-zadalbochava-topim-se-s-50-000-dushi-godishno", "text": "Правителството прие отчет за изпълнението на Националната стратегия за демографско развитие на населението в България (2012 - 2030 г.).Отчетът за 2018 г. за изпълнение на Актуализираната Национална стратегия за демографско развитие на населението в Република България (2012 - 2030 г.) следва изчерпателната рамка за предприемане на комплексни действия и мерки в отговор на демографските предизвикателства, заложена в стратегията.Предприетите от правителството и отговорните институции комплексни мерки са разпределени в 12 стратегически направления. Поставя се акцент не само върху осигуряване на възможности за подобряване на раждаемостта, намаляване на смъртността и разумно управление на миграциите, но и върху развитието на качеството на човешките ресурси, подобряване на образователния и здравен статус, повишаване на квалификацията, уменията и мобилността на хората на пазара на труда.Отчетът подобрява ефективността и координацията на отговорните за провеждането на демографската политика в страната институции при условията на прозрачност.По данни на НСИ към 31 декември 2018 г. населението на България е 7 000 039 души, което представлява 1.4% от населението на Европейския съюз. В сравнение с 2017 г. населението на страната намалява с 49 995 души, или с 0.7%.Като най-положителна демографска тенденция може да се отбележи значителното намаляване на детската смъртност през последните години.През 2018 г. в страната са починали 358 деца на възраст до една година, а коефициентът на детска смъртност е 5.8%о. Това е най-ниската регистрирана в страната стойност. През 2001 г. коефициентът на детска смъртност е бил 14.4%о, през 2005 г. - 10.4%о, а през 2017 г. - 6.4%о.По отношение на стандарта и качеството на живот на населението се наблюдават позитивни промени. През 2018 г. годишният общ доход средно на лице от домакинство е 6 013 лв. и нараства с 7.6% спрямо 2017 година. За периода 2009 - 2018 г. общият доход средно на лице от домакинство се увеличава 1.6 пъти. Реалните доходи на домакинствата нарастват с 7.3% през 2018 г. в сравнение с 2017 г., като най-висок е индексът на реалните доходи спрямо 2011 г. - 13 8.1%.През 2018 г. в страната са регистрирани 62 576 родени деца, като от тях 62 197 (99.4%) са живородени. В сравнение с предходната година броят на живородените намалява с 1 758 деца, или с 2.7%. Средната възраст на жените при раждане на първо дете се увеличава от 27.1 години през 2017 г. на 27.2 години през 2018 г.Тоталният коефициент на плодовитост за 2018 г. се задържа на нива около 1.5. През 2018 г. средният брой живородени деца от една жена е 1.56, какъвто е и за 2017 г.Спрямо предходната година броят на умрелите лица намалява с 1 265, или с 1.2%. Общият брой на умрелите лица през 2018 г. е 108 526 души, а коефициентът на обща смъртност - 15.4%о.Най-значимата демографска тенденция в развитието на населението е процесът на застаряване. В края на 2018 г. лицата на 65 и повече навършени години са 1 493 119, или 21.3% от населението на страната. В сравнение с 2017 г. делът на населението в тази възрастова група нараства с 0.3 процентни пункта, а спрямо 2001 г. с 4.4 процентни пункта. Процесът на застаряване е по-силно изразен сред жените, отколкото сред мъжете.Относителният дял на жените на възраст над 65 години е 24.8%, а на мъжете - 17.7%. Тази разлика се дължи на по-високата смъртност сред мъжете и като следствие от нея - на по-ниската средна продължителност на живота при тях. Застаряването на населението води до повишаване на неговата средна възраст, която от 40.4 години през 2001 г. и достига 43.8 години в края на 2018 година.", "date": "2019.12.18", "title": "Доклад сочи: Демографската криза се задълбочава, топим се с 50 000 души годишно"}
