{"url": "https://www.novinite.bg/articles/183595/Programata-Dare-to-Scale-na-Endeavor-shte-prerasne-v-ustojchiva-platforma", "text": "Предприемаческата организация и партньорите й от Пощенска банка, ScaleFocus и ИАНМСП отчетоха успешно пилотно издание и висока удовлетвореност сред участниците Програмата за растеж Dare to Scale, създадена от българския офис на глобалната мрежа в подкрепа на предприемачи с голям потенциал, ще продължи и през следващите години, за да насърчи растежа на още повече нови местни бизнеси. Това стана ясно по време на заключителното събитие (Demo Day) от пилотното издание на програмата на 12 декември в София Тех Парк, на което основателите на десетте компании, които участваха в програмата през тази година, представиха проектите и идеите си пред утвърдени бизнес лидери в страната.Dare to Scale се реализира с основен партньор Пощенска банка и с подкрепата на ScaleFocus и Изпълнителната агенция за насърчаване на малките и средните предприятия (ИАНМСП). Програмата за растеж е първата по рода си в България, насочена към бизнеси, които вече са преминали през фазата на стартиране и са в началото на по-мащабното си разрастване. Целта е да се помогне на предприемачите да изградят познания и умения, необходими за разширяването на бизнеса им още преди да са предприели тази стъпка.В пилотното издание на Dare to Scale участваха основателите на 10 български компании, подбрани сред общо 35 кандидатствали, отговарящи на определени критерии, най-важното от които  ̶  дейността да е с потенциал за глобален растеж, без значение от сектора или локацията (виж повече за компаниите в програмата и условията). В продължение на 4 месеца, между септември и декември, участниците в програмата преминаха през 8 специализирани обучения и индивидуални менторски сесии, водени от утвърдени мениджъри и предприемачи от мрежата на, сред които създателите на Телерик  ̶  Васил Терзиев и Светозар Георгиев, съоснователят на BGmenu - Владимир Давчев, сайт мениджърът на Uber  ̶  Александър Попов, и други. С предприемачите от 10-те компании в програмата бяха ангажирани повече от 20 бизнес лидери и с тях бяха проведени общо 75 часа менторски сесии. Организаторите на Dare to Scale отчетоха висока степен на удовлетвореност (над 90%) сред участниците в пилотното издание.    Заключителният Demo Day беше кулминацията от програмата Dare to Scale. Участниците получиха възможността да представят своите бизнеси в рамките на 5 минути пред 5-членно жури, съставено от утвърдени имена, сред които:●            Росен Плевнелиев, президент на България (2012-2017)●            Димитър Шумаров, изпълнителен директор и главен финансов директор на Пощенска банка●            Виктор Билянски, съосновател и главен технически директор на ScaleFocus●            Бойко Таков, изпълнителен директор на ИАНМСП●            Сабина Гьошева, съосновател на BY FAR и предприемачНа представянето на десетте компании присъстваха също бизнес лидери, ментори и инвеститори от мрежата на Endeavor Bulgaria. Всяка компания беше оценена от журито на база на потенциал за разрастване на бизнеса, стратегия за растеж и презентационни умения, при което бяха отличени три компании с най-много точки:Призьорите получиха награди  ̶  допълнителни часове индивидуални менторски сесии с бизнес лидери от мрежата на, медийно представяне във водещи бизнес медии, както и специални преференции от Пощенска банка. Компанията, класирана на първо място, получи и покана да се присъедини към годишната сбирка на - събитие, което събира на едно място селектираните предприемачи, менторите и борда на директорите на българския офис на предприемаческата мрежа.Ето и част от коментарите и оценките на участниците в заключителния Demo Day на пилотното издание на програмата за растеж Dare to Scale:           Росен Плевнелиев, президент на България (2012-2017):„Гледаме напред. Тези млади хора имат желание и амбиции да направят нещо и трябва да бъдат подкрепени.“Димитър Шумаров, изпълнителен директор и главен финансов директор на Пощенска банка:„Високо оценяваме резултатите от първата програма за растеж у нас Dare to Scale 2019 на Endeavor Bulgaria, която активно подкрепихме като основен партньор. Очаквам тя да продължи да се развива и да се налага като еталон за успех, като модел за израстване на перспективните scale up компании у нас. Поздравления на всички финалисти в първото ѝ издание – вярвам, че участието в Dare to Scale ще има висока добавена стойност за техния бизнес и за разгръщането на плановете им. Ние в Пощенска банка устойчиво насърчаваме предприемачеството и инвестираме целенасочено в екосистемата, защото вярваме, че това е начинът всички участници на пазара да растат и да бъдат конкурентни. Щастливи сме, че с партньорството на Endeavor Bulgaria и с know how на глобалната предприемаческа мрежа Endeavor, можем да допринесем българският бизнес да стане още по-конкурентен и печеливш.“Виктор Билянски, съосновател и главен технически директор на ScaleFocus:„Изключително сме щастливи, че имаме възможност да подкрепяме Endeavor и предприемаческата екосистема в България. Надяваме се, че и други успешни компании ще споделят своите знания и постижения, за да може България да се превърне в едно страхотно място за правене на бизнес и развитие на младите хора.“Бойко Таков, изпълнителен директор на ИАНМСП:„Благодаря, че Агенцията за малки и средни предприятия е част от програмата. Имаме още какво да надграждаме. Радваме се, че всички участници са млади и амбициозни хора с хубави идеи, които можем да подкрепим.“Сабина Гьошева, съосновател на BY FAR и предприемач:„Радвам се от резултата, който участниците показаха днес! Най-важното качество, за да успееш в днешно време, е никога да не се отказваш и да не се притесняваш да мислиш глобално. Единственото истинско препятствие, което ще има да превъзмогне всеки един участник, е да пребори себе си. Endeavor с програмата Dare to Scale точно това цели, развиване не само на междуличностните умения, но и разгръщане на предприемаческия борбен дух. Пожелавам на участниците да гледат в перспективата и да продължават да вярват в себе си!“Ирина Енчева, мениджър предприемачески подбор и растеж на Endeavor Bulgaria:„Днес участниците се справиха впечатляващо с представянето на бизнесите и амбициите си пред общността на Endeavor. Ключов елемент от проекта е, че благодарение на Dare to Scale, всеки от тях разшири значително мрежата си от бизнес контакти и вече виждаме ефекта, който това има върху тяхното израстване като лидери. Това е изключително важно при създаването на подкрепящи се микро-общности и е възможно благодарение на отдадеността на всички ментори, партньори и членове на борда на Endeavor, които с готовност споделяха от своя опит и време с участниците. Това ни дава силна увереност в добавената стойност на програмата и ни зарежда с амбиция да я продължим и надградим през следващата година.“За EndeavorEndeavor избира и подпомага предприемачи с големи идеи и бизнеси, които имат потенциал да се разраснат бързо в международен мащаб. Организацията има офиси в над 35 пазара, а българският офис е едва 3-ти в Европа. Предприемачите, част от Endeavor са тези, които могат да бъдат ключов фактор за дългосрочен икономически растеж, създаване на работни места и иновации. Те имат потенциал да променят страните си и света. Endeavor предоставя на селектираните предприемачи достъп до пазари, капитал и талант в мрежата си от над 4000 ментори и инвеститори на световно ниво. Предприемачите от мрежата на Endeavor са създали над 3 млн. работни места и само за 2018 г. са генерирали приходи от над 20 млрд. долара. Фокусът на Endeavor е върху компании, които вече са успешни в това, което правят, но имат нужда от допълнителна експертиза, контакти, капитал и ресурси, за да предприемат следващата стъпка в своето развитие.За Endeavor BulgariaEndeavor Bulgaria започва своята дейност през юли 2015 г. с цел да разшири присъствието на организацията в Европа. България е едва третата страна в Европа с местен офис след Гърция и Испания. Организацията е подкрепяна от борд на директорите, който се състои от тринадесет доказани предприемачи и бизнес лидери, които вярват в мисията на Endeavor да подсили местната предприемаческа екосистема, като осигури на български предприемачи достъп в глобалната мрежа до пазари, капитал и програми, кадри и обучения. До момента 26 предприемача от 16 компании са преминали успешно селекционния процес и са станали част от мрежата. От тях, към момента офисът активно подпомага 13 предприемача от 9 компании, които са създали над 500 работни места и са генерирали приходи от над 75 млн. лв. за изминалата година.", "date": "2019.12.13", "title": "Програмата Dare to Scale на Endeavor ще прерасне в устойчива платформа"}
{"url": "https://www.novinite.bg/articles/183584/Katastrofa-v-Montana-vze-jivota-na-vazrasten-maj", "text": "Млад шофьор помете възрастен мъж на тротоар в Монтана. Жертвата издъхнал на място. Инцидентът станал към 11 ч. в петък. Водачът има книжка от 6 месеца. Хора от Монтана разказват, че на улицата, на която станал фаталният инцидент, често се кара с несъобразена скорост. Това не е първото произшествие, което случва там.", "date": "2019.12.13", "title": "Катастрофа в Монтана взе живота на възрастен мъж"}
{"url": "https://www.novinite.bg/articles/183589/Vazduhat-v-Plovdiv-dnes-ubiva-sochat-dannite-na-chastnite-stancii", "text": "Близо десет пъти над нормата на фини прахови частици във въздуха в Пловдив отчитат частните станции на Airinfo. bg. 500 µg/m3 отчетоха по обяд при норма от 50 µg/m3.От два до три пъти по-високи са стойностите от нормата на прах в кварталите „Шекер махала” , „Захарна фабрика” и бул. „Руски”. Към 12 часа двете станции в Пловдив – в квартал „Каменица” и тази в ЖР „Тракия” отчитаха съответно - допустимо и лошо състояние на въздуха. ", "date": "2019.12.13", "title": "Въздухът в Пловдив днес убива, сочат данните на частните станции"}
{"url": "https://www.novinite.bg/articles/183571/Iztochiha-yazovir-Conevo-vav-Varnensko", "text": "Рекордно ниско е нивото на язовир Цонево. Живеещи в района споделиха, че повече от 30 години  не се е случвало старият мост на река Луда Камчия да се показва толкова много. Причината за това е драстично спадналия обем на язовир “Цонево”.Предполагат, че намалелият наполовина обем на язовира се дължи на електроцентралата, която изпомпва водата към реката. Според някои от мненията той е изпуснат заради ремонт жп моста. Според специалисти от Басейнова дирекция “Черноморски район”, по-малкият обем вода е нормален за този период, а искане за изпускане не е постъпвало.Максималният обем на язовира е 329 млн. м³. В БДЧР не е постъпвало уведомление по чл. 140 от ЗВ за източване на язовира с цел извършване на ремонт.По данни на Община Дългопол от 2018 г. язовир “Цонево” е седмият по големина в страната с дължина 28 километра. Той е построен през 1974 година. Тогава е потопен и мостът, свързващ двата бряга на река Луда Камчия. Старото му име на язовира е “Георги Трайков”.В южната му част се намира скалният феномен Чудните скали. Язовир “Цонево” се експлоатира от “Напоителни системи” ЕАД. Водите му се използват за напояване, промишлено водоснабдяване и производство на електрическа енергия, но не и за питейно-битови цели.", "date": "2019.12.13", "title": "Източиха язовир Цонево във Варненско"}
{"url": "https://www.novinite.bg/articles/183579/Nad-10-pojara-za-poslednite-24-chasa-v-stranata", "text": "Над 10 пожара в жилищни сгради са гасили огнеборци в страната за последните 24 часа, съобщават от полицията.В четвъртък малко след 18 часа се е запалил аспиратор в кухнята на къща, на ул. „Николай Коперник“ в Пловдив.  На място са изпратени два екипа, които загасили пожара за броени минути. При инцидента е пострадала 76-годишна жена, на която е оказана първа помощ и е транспортирана до болница. Причината за пожара е късо съединение.Сигнал за пожар в покривна конструкция на 5-етажна жилищна кооперация на столичната ул. „Иван Денкоглу“ е вдигнал на крак столичните пожарникари тази нощ. На мястото на произшествието били насочени 8 пожарни автомобили и две автомеханични стълби.От сградата са евакуирани 13 обитатели. Причината за инцидента е в процес на установяване. При инцидента е унищожена около 100 квадрата покривна конструкция.", "date": "2019.12.13", "title": "Над 10 пожара за последните 24 часа в страната"}
{"url": "https://www.novinite.bg/articles/183580/Dve-deca-postradali-v-razlichni-katastrofi-sa-prieti-v-bolnica-Sv-Anna", "text": "Момче на 14 години бе блъснато снощи от автомобил на Национална служба за охрана на столичния бул. Драган Цанков. То е прието в болница „Света Анна“. Пред БНР д-р Славчо Близнаков, изпълнителен директор на болницата, уточни, че пострадалото дете е със съчетана травма – черепно-мозъчна травма, има тежка лицево-челюстна травма, контузия на бял дроб и счупена предмишница. Продължават диагностичните изследвания. „Има гръдна и коремна травма, които трябва да бъдат проследени, защото може да доведат до усложнения, което се надяваме да не се случи“, допълни той в предаването „Преди всички“ на програма „Хоризонт“. Д-р Близнаков уточни, че в болницата е настанено и 14-годишно момиче, което е пострадало при друга катастрофа: „Има черепно-мозъчна травма, мозъчна контузия, няма пряка опасност за живота“. НСО потвърди готовността водачът да поеме отговорността за снощната катастрофа, при която техен автомобил блъсна 14-годишно момче на столичния бул. \"Драган Цанков\". Детето е в тежко, но стабилно състояние, съобщиха по-рано от болница \"Света Анна\". Пред \"Хоризонт\" говорителят на НСО Веселин Нинов заяви: “Ние не бягаме от отговорност. Водачът на нашия автомобил е бил сам. Той е високоподготвен професионалист. Същото важи и за всички водачи на Националната служба за охрана – те минават през солидна подготовка, опитен е. За съжаление никой не е застрахован от подобни тежки инциденти. Моля да имате предвид, че е в процес досъдебно производство и сме ограничени във възможностите си да предоставим определен сорт информация. Ние вече заявихме и отново потвърждаваме готовност всички необходими действия при установено виновно поведение на нашия водач, да бъдат предприети“. Междувременно от пресцентъра на Националната служба за охрана заявиха пред БНР, че тиражирана информация, че две деца са пострадали при инцидента с автомобил на службата снощи, не отговаря на истината. Пострадало е само едно дете. НСО потвърждава готовността водачът да поеме отговорност и уверява, че ще бъдат понесени всички произтичащи от закона последствия, ако се докаже вина. От НСО отново изразяват дълбокото си съжаление за случая и искрено се надяват, че пострадалото дете ще се възстанови бързо.", "date": "2019.12.13", "title": "Две деца, пострадали в различни катастрофи, са приети в болница „Св. Анна“"}
{"url": "https://www.novinite.bg/articles/183590/Avramova-Cenata-na-vodata-shte-ostane-socialno-ponosima", "text": "\r\nЦената на водата ще остане социално поносима и през новата година, въпреки водната криза в различни общини на страната. Това увери в парламента регионалният министър Петя Аврамова, цитирана от .\r\n\r\n\r\n\r\n\r\n\r\n", "date": "2019.12.13", "title": "Аврамова: Цената на водата ще остане социално поносима"}
{"url": "https://www.novinite.bg/articles/183592/Sadat-reshi-TEC-Brikel-nyama-da-poluchi-razreshenie-da-gori-otpadaci-pone-zasega", "text": "Съдът в Стара Загора реши, че компетентните органи неправилно са разрешили на ТЕЦ „Брикел“ да не прави анализ как изгарянето на разнообразен коктейл от отпадъци ще се отрази върху здравето на хората и природата. Решението на Административния съд дойде на фона на нарастващо обществено недоволство към увеличаващия се брой на централи на въглища, които започват да въвеждат по-изгодното за тях гориво от биомаса, RDF и/или нефтошисти, без каквито и да е инвестиции в екологичност. Малко известно е, че за да изгарят отпадъци, централите всъщност получават пари и не плащат допълнителни разходи за квоти, каквито се налагат за въглищата. Това обаче не отразява здравната цена, която живеещите наблизо плащат. Решението подлежи на обжалване и предстои да разберем дали регионалната инспекция или централата ще предприемат такава стъпка. Възмущението на хората достигна своя пик, когато в медиите изтече споразумение между община Гълъбово и ТЕЦ „Брикел“, предвиждащо изгаряне на 500 000 тона отпадъци. Последваха проверки на място, но те не бяха по-скоро формални, тъй като не отразиха мащаба на проблема, свързан с изгарянето на отпадъци по различни схеми - например замаскирайки процеса като „експеримент“. И то на фона на редовните превишения на алармените прагове за серен диоксид в Гълъбово. “Въглища или отпадъци е избор без бъдеще. Въпреки че решението на съда е в наша полза, крайно време е да имаме план за преход отвъд въглищата, включващ подобряването на енергийната ефективност, въвеждане на модерни решения за съхранение на енергията и производството ѝ от възобновяеми източници, а не да се залъгваме с фалшиви алтернативи като изгаряне. Така само губим ценно време, в което можем да работим по съществуващи практични алтернативи.”, коментира Меглена Антонова от Грийнпийс-България. Бъдещето на общините, зависими от въглищата като Гълъбово, остава нерешено. Жителите им трябва да се справят сами, поединично, с предизвикателствата на една загиваща икономика от средата на ХХ век. Те са изправени пред задълбочаващо се замърсяване от още по-разнообразни източници заради замяната на въглищата с отпадъци. Тази порочна практика е възможна заради леките процедури за получаване на разрешителни за по-малки количества, тъй като при изгаряне на до 100 тона отпадъци на денонощие се прави преценка дали да се извърши оценка за въздействието върху околната среда. В случая с ТЕЦ Брикел собствениците бяха разделили биомасата от RDF с довода, че след като са под 100 тона, оценка не е нужна. Съдът обаче реши, че биомасата също е вид отпадък. Друга често срещана стратегия е поетапното увеличаване на изгаряните обеми — „Топлофикация - Сливен“, например, първоначално започна с изгаряне на 38,4 тона и след това премина на 70,8 тона на денонощие. По подобен начин действат почти всички централи, свързани с бизнесмена Христо Ковачки, които една по една започват да изгарят отпадъци. Те твърдят, че това е по-благоприятно за околната среда, защото в отпадъците има по-малко сяра, а мълчат за другите вредни замърсители, като тежки метали, диоксини и фурани. Нито едно от тези твърдения обаче не е доказано до момента, защото точното съдържание на горивото от отпадъци не е ясно, а централите и институциите отказват да предоставят тази информация.", "date": "2019.12.13", "title": "Съдът реши: ТЕЦ „Брикел“ няма да получи разрешение да гори отпадъци, поне засега"}
{"url": "https://www.novinite.bg/articles/183574/Kakvo-e-sastoyanieto-na-deteto-blasnato-ot-kola-na-NSO", "text": "14-годишното момче, което беше ударено от кола на НСО, е стабилизирано. То е в съзнание, контактно е и диша самостоятелно. Това съобщиха на брифинг в Окръжна болница \"Света Анна\", където е настанено детето.Инцидентът е станал в 19.55 ч. в четвъртък на светофар на столичния булевард „Драган Цанков”. От Националната служба за охрана потвърдиха за инцидента и, че колата е тяхна. Момчето е било хоспитализирано в 20.20 ч., 10 минути след като пристига в Спешното отделение. По-тежка е лицево-челюстната травма – детето е с избити зъби и счупен нос. Подлежи на оперативна интервенция. Има счупена предмишница, която също ще бъде оперирана. Детето има гръдна и коремна травма, които в момента са за наблюдение, защото могат да доведат до усложнения. ", "date": "2019.12.13", "title": "Какво е състоянието на детето, блъснато от кола на НСО?"}
{"url": "https://www.novinite.bg/articles/183599/Prokuraturata-Neno-Dimov-i-Petya-Avramova-sashto-nosyat-otgovornost-za-vodnata-kriza", "text": "Регионалният министър и министърът на околната среда също носят отговорност за водната криза в Перник. Това е изводът на прокуратурата в Перник. С бездействието си министрите не са положили достатъчно грижи за стопанисването на имуществото.В резултат на това са настъпили вреди за човешкото здраве, а и материални щети. Това се казва в становището на прокурор Красимира Минчева. Копие от преписката е изпратено до Специализираната прокуратура.", "date": "2019.12.13", "title": "Прокуратурата:  Нено Димов и Петя Аврамова също носят отговорност за водната криза"}
{"url": "https://www.novinite.bg/articles/183577/Miyat-bulevardite-v-Sofiya-s-cel-podobryavane-kachestvoto-na-vazduha", "text": "\r\nВъв връзка с повишението на температурите кметът на София Йорданка Фандъкова възложи да започне миене на булеварди, съобщиха от пресцентъра на Столична община. Миенето на пътната инфраструктура се изпълнява при подходящо време и е част от мерките за подобряване качеството на въздуха.\r\n\r\n\r\n\r\n\r\n\r\n\r\n", "date": "2019.12.13", "title": "Мият булевардите в София с цел подобряване качеството на въздуха"}
{"url": "https://www.novinite.bg/articles/183594/NSO-Vodachat-shte-poeme-otgovornost-za-incidenta-pri-kojto-postrada-dete", "text": "Момче на 14 години беше блъснато снощи от автомобил на Национална служба за охрана на столичния бул. Драган Цанков. То е прието в болница „Света Анна“.Вътрешният министър Младен Маринов обясни, че няма данни в автомобила на НСО да е имало охранявано лице:“Знаете, че разследването вече се води от Военна прокуратура, защото те са компетентни по отношение на служителите от НСО. Информацията, която имаме е, че автомобилът се е придвижил самостоятелно. По данни на колегите не е имало охранявано лице в автомобила“.Премиерът Бойко Борисов също коментира инцидента с автомобил на НСО:\"Те по-навреме, по-коректно и бързо да информират обществеността какво е станало. Пази Боже да има такъв инцидент, адски неприятно е, но трябва коректно да се каже. Ако сравните двете прессъобщения, когато Цвета Караянчева катастрофира и вчерашната катастрофа, даже нещо повече, опитаха се през жълти, лъжливи, фалшиви сайтове бих казал, без да се извинявам, да кажат, че гавазите на Борисов са предизвикали катастрофата, така че упрекът ми е, че не навреме и некоректно информират обществеността\".Пред БНР д-р Славчо Близнаков, изпълнителен директор на болницата, уточни, че пострадалото дете е със съчетана травма – черепно-мозъчна травма, има тежка лицево-челюстна травма, контузия на бял дроб и счупена предмишница. Продължават диагностичните изследвания.„Има гръдна и коремна травма, които трябва да бъдат проследени, защото може да доведат до усложнения, което се надяваме да не се случи“, допълни той в предаването „Преди всички“ на програма „Хоризонт“.Д-р Близнаков уточни, че в болницата е настанено и 14-годишно момиче, което е пострадало при друга катастрофа: „Има черепно-мозъчна травма, мозъчна контузия, няма пряка опасност за живота“.НСО потвърди готовността водачът да поеме отговорността за снощната катастрофа, при която техен автомобил блъсна 14-годишно момче на столичния бул. \"Драган Цанков\".Детето е в тежко, но стабилно състояниеДетето е в тежко, но стабилно състояние, съобщиха по-рано от болница \"Света Анна\". Пред \"Хоризонт\" говорителят на НСО Веселин Нинов заяви:“Ние не бягаме от отговорност. Водачът на нашия автомобил е бил сам. Той е високоподготвен професионалист. Същото важи и за всички водачи на Националната служба за охрана – те минават през солидна подготовка, опитен е. За съжаление никой не е застрахован от подобни тежки инциденти. Моля да имате предвид, че е в процес досъдебно производство и сме ограничени във възможностите си да предоставим определен сорт информация. Ние вече заявихме и отново потвърждаваме готовност всички необходими действия при установено виновно поведение на нашия водач, да бъдат предприети“.Междувременно от пресцентъра на Националната служба за охрана заявиха пред БНР, че тиражирана информация, че две деца са пострадали при инцидента с автомобил на службата снощи, не отговаря на истината.Пострадало е само едно дете. НСО потвърждава готовността водачът да поеме отговорност и уверява, че ще бъдат понесени всички произтичащи от закона последствия, ако се докаже вина.От НСО отново изразяват дълбокото си съжаление за случая и искрено се надяват, че пострадалото дете ще се възстанови бързо.Автомобилът не е специален режим на движениеВ предаването \"Хоризонт за вас\" Веселин Нинов, говорител на НСО, каза:\"Досъдебната фаза е в самото си начало, води я Военно-окръжната прокуратура, те са компетентният орган, който трябва да се събере и да анализира фактите, след което ще излезе с постановление… Ние сме една от двете страни в пътния инцидент и когато едната страна си позволи да споделя информация, която е тема на проучване от други компетентни органи, ще поставим другата страна в неравностойно положение. Второ, веднага влизам в хипотеза на нарушение на закона… Водачът е бил сам, автомобилът не е специален режим на движение, рейсът е бил рутинен, дежурството е било рутинно, водачът е правоспособен, има достатъчно опит… Всички участници в инцидента са с отрицателни проби за алкохол... Има достатъчно свидетели на случая... От самото начало представители на ръководството на службата бяха на мястото на инцидента, после бяха и в болницата. Следим тясно развитието в състоянието на пострадалото момче, държим връзка и с родителите му, надяваме се най-скоро време да успеем лично да поднесем извинения\".", "date": "2019.12.13", "title": "НСО: Водачът ще поеме отговорност за инцидента, при който пострада дете"}
{"url": "https://www.novinite.bg/articles/183570/Dneven-horoskop-za-petak-13-dekemvri-2019-g", "text": "Много неща ще се случат във вашия свят днес. Вероятно е време да започнете нови връзки, да се свържете с нови хора или по някакъв друг начин да промените гледната си точка.Ако отчаяно искате да постигнете нещо голямо днес, трябва да загърбите всичко останало и да се фокусирате върху това, с което се занимавате. Дори да го направите, ще бъде изключително трудно да имате напредък.Днес имате желанието да кажете на целия свят какво мислите и чувствате. Но изглежда, че никой не е готов да ви чуе. Може да се наложи да изчакате няколко дни, за да го направите.Вижте повече на:  ", "date": "2019.12.13", "title": "Дневен хороскоп за петък, 13 декември 2019 г."}
{"url": "https://www.novinite.bg/articles/183600/Pomoshti-za-otoplenie-shte-ima-za-252-000-lica-i-semejstva", "text": "\r\n252 615 лица и семейства от 303 195 кандидати ще получат целева помощ за отопление през този зимен сезон от Агенция социално подпомагане.\r\n\r\n\r\n\r\n\r\n\r\n\r\n\r\n", "date": "2019.12.13", "title": "Помощи за отопление ще има за 252 000 лица и семейства"}
{"url": "https://www.novinite.bg/articles/183586/Katastrofa-Kola-letya-s-200-km-ch-po-AM-Trakiya", "text": "Кола „летя” с около 200 км/ч по автомагистрала „Тракия“ в посока София и катастрофира, съобщиха от полицията, цитирани от „Фокус”. От там смятат, че причината за инцидента е високата скорост. Колата е смачкана.При катастрофата са пострадали трима души, които са контактни. По първоначална информация те не са сериозно пострадали.Сигналът за пътното произшествие е подаден в 10.10 часа.", "date": "2019.12.13", "title": "Катастрофа: Кола „летя” с 200 км/ч по АМ ”Тракия”"}
{"url": "https://www.novinite.bg/articles/183591/Izvanzemniyat-mladok-Luka-Donchich-izumi-v-NBA-s-brutalen-rekord", "text": "Лука Дончич продължи наказателната си акция в НБА, като тази нощ съсипа и Детройт с 8-ия си трипъл-дабъл за сезона. Младокът  завърши с 41 точки, 12 борби и 11 асистенции при победата на Маверикс със 122:111, като мачът се игра в Мексико Сити.  Словенецът стана първият, който прави повече от един трипъл-дабъл с поне 40 точки преди да е навършил 21 години и освен това удължи серията си от поредни срещи с поне 20 точки, 5 овладени топки и 5 паса на 20 мача. Преди мача Дончич показа, че говори отличен испански от годините си в Реал Мадрид, а след това отборът му не остави шансове на съперника, подобрявайки баланса си до 17-8. Сет Къри избухна с 30 точки от пейката, а Кристапс Порзингис добави още 20. Тексасци доминираха най-вече в борбата с 52-34, което бе и в основата на поредния им триумф. В другите два мача от  деня Сан Антонио падна у дома от Кливланд със 109:117 след продължение след 30 точки и 17 борби за Кевин Лав, а Денвър се справи с Портланд след 114:99.", "date": "2019.12.13", "title": "Извънземният младок Лука Дончич изуми в НБА с брутален рекорд"}
{"url": "https://www.novinite.bg/articles/183582/Izkustven-intelekt-dovarshva-Desetata-simfoniya-na-Betoven", "text": "Няколко ноти, изписани в бележника му, са всичко, което германският композитор Лудвиг ван Бетовен е оставил от Десетата си симфония преди смъртта си през 1827 година. Сега екип от музиколози и програмисти се движат в посока завършване на версия на произведението, използвайки изкуствен интелект, преди 250-годишнината от рождението му догодина, съобщи АФП. \"Напредъкът е впечатляващ, макар компютърът все още има какво да научи\", казва Кристине Зигерт, ръководител на архивите в Бетовен Хаус в родния град на композитора Бон. Зигерт каза, че е \"убедена\", че Бетовен щеше да одобри действията им, тъй като и той по негово време е бил новатор, имайки предвид композициите му на вид орган, който възпроизвежда звуците на вятъра и ударните инструменти.Зигерт е убедена, че работата няма да засегне наследството му, защото никога няма да се счита за част от неговото творчество. Крайният резултат от проекта ще бъде изпълнен от пълен оркестър на 28 април догодина в Бон, център на празненства за композитора, който е очертал романтичната ера на класическата музика. Бетовен, най-известната музикална фигура на Германия, е толкова обичан в родината си, че задължението да се подготви годишнината беше записано в споразумението на управляващата коалиция през 2013 година. Годината на празненствата започва на 16 декември - смята се, че това е датата на 249-ия му рожден ден - с откриването на дома му в Бон като музей след мащабен ремонт.", "date": "2019.12.13", "title": "Изкуствен интелект довършва Десетата симфония на Бетовен"}
{"url": "https://www.novinite.bg/articles/183572/Strahat-ot-Petak-13-ti-sueverie-ili-bolest", "text": "Петък 13-ти - комбинацията в календара, която парализира от страх мнозина по цял свят. Страхът на някои хора е толкова силен, че дори не стават от леглото. Други отказват да летят със самолет, да пътуват въобще, трети отлагат покупката на жилище. Ресторанти и увеселителни заведения остават полупразни. Изчислено е, че на този ден само в САЩ бизнесът губи между 800 и 900 млн. долара, тъй като много хора просто не отиват на работа.За суеверните фаталната дата е истинско изпитание. Страхът от петък 13-ти дори си има име и собствено научно название - параскевидекатриафобия. Терминът е събирателно от декатриафобията (страх от числото 13) и параскевифобията (страх от петък).Последните проучвания обаче показват, че хората стават все по-малко суеверни по отношение на „нещастния” петък 13-ти. Според едни нарочената за зловеща комбинация е свързана с Библията - Исус Христос е бил разпнат в петък (Разпети петък), а Юда Искариотски, който се смята, че е предал Исус, е 13-ят апостол.Според други суеверието започва на 13 октомври, петък, през далечната 1307 г. Тогава френският крал Филип IV издава заповедта за унищожаването на Ордена на тамплиерите, на който са приписвани всякакви смъртни грехове, включително и магьосничество.Въпреки различните интерпретации обаче е факт, че и до днес мнозина потръпват, когато 13-ят ден от месеца съвпадне с петък.", "date": "2019.12.13", "title": "Страхът от Петък 13-ти - суеверие или болест?"}
{"url": "https://www.novinite.bg/articles/183581/Samo-v-Novinitebg-Vnukat-na-Dogan-stana-na-1-godinka-pokazaha-go-s-majka-mu-Pamela", "text": "Внукът на Ахмед Доган - Адмир, навърши 1 годинка днес. Детето е рожба на сина на Сокола - Демир и неговата възлюбена - Памела Жейнова. Чернокосата красавица е дъщеря на футболния мениджър - Николай Жейнов.Novinite.bg забеляза, че майката на Памела - Десислава, е постнала точно в полунощ честитка за Адмир на профиала си във Фейса. тя е написала следното:Към пожеланията си бабата на Адмир е добавила снимка, на която Памела е в компанията на детето. И този път обаче лицето на мъника, който явно е проходил, не се вижда изцяло.До момента ликът на внука на Доган не е показван публично. Не е ясно дали това е решение на снахата на Сокола – Памела и сина му Демир или пък е изискване лично на почетния председател на ДПС и собственик на ТЕЦ „Варна“.", "date": "2019.12.13", "title": "Само в Novinite.bg! Внукът на Доган стана на 1 годинка, показаха го с майка му - Памела"}
{"url": "https://www.novinite.bg/articles/183575/Ayaks-Man-Yunajted-Arsenal-Sevilya-i-Inter-debnat-Ludogorec-v-Liga-Evropa-naprolet", "text": "Лудогорец снощи завърши 1:1 срещу унгарския шампион Ференцварош, което бе достатъчно з акласиране в елиминационната фаза на Лига Европа. Лукоки изведе \"орлите\" напред в средата на първата част, а гостите изравниха дълбоко в продълженията на мача.Българският представител ще има много тежък противник на 1/16-финалите в Лига Европа. Разградчани завършиха на 2-ро място в група \"Н\" на турнира. Това означава, че в следващата фаза \"орлите\" ще срещнат някого от победителите в потоците си или отбор, който идва от Шампионска лига.Сред най-страховитите имена са тези на Аякс, Севиля, Манчестър Юнайтед, Арсенал, Интер и Порто.Жребият ще се тегли в понеделник от 14.00 часа наше време в Нион. Мачовете ще се играят на 20 и 27 февруари.Севиля ", "date": "2019.12.13", "title": "Аякс, Ман Юнайтед, Арсенал, Севиля и Интер дебнат Лудогорец в Лига Европа напролет"}
{"url": "https://www.novinite.bg/articles/183603/Ot-nedelya-vliza-v-sila-noviyat-Grafik-za-dvijenie-na-vlakovete", "text": "От неделя, 15 декември, влиза в сила новият График за движение на влаковете на \"БДЖ-Пътнически превози\" ЕООД. В повечето региони на страната се запазва досега действащият график за движение, а за подобряване на обслужването са оптимизирани връзките на влаковете в основни гари и е увеличен броя на пътническите композиции по някои направления, съобщават от пресслужбата на превозвача.При изготвянето на новата транспортна схема тя всяка година се съгласува с областните и общинските администрации по места. Това се прави с цел подобряване на транспортното обслужване на населението, затова и голяма част от направените промени в разписанието на влаковете са съобразени с постъпили предложения от тяхна страна. Друга част от промените са свързани с обосновани искания на редовни клиенти, а трети - с повишаване рентабилността на превозите и ефективното използване на наличния подвижен състав, се посочва в съобщението.През следващата година ще бъде увеличен обемът на превозите, заложен в сключения договор с държавата за извършване на обществени превозни услуги. Превозът на пътници ще се извършва с общо 579 влака, от които - 14 международни бързи влака (като 2 от тях ще се движат само през летния сезон), 77 бързи влака (4, от които ще се движат само в определени дни от седмицата), 135 пътнически влака и 353 крайградски пътнически влака, някои от които ще се движат само в определени дни от седмицата или определени периоди от годината.С въвеждането на новия График за движение на влаковете ще бъде увеличен броя на пътническите композиции по някои направления, както и ще бъдат значително подобрени връзките на влаковете в някои от основните възелни гари, като времето за изчакване в гарите е значително намалено.Бързият влак \"Чайка\" София-Бургас-София, който пътува през Подбалканската железопътна линия, вече ще се движи всеки ден, като ще изминава разстоянието между столицата и морският град за по-малко от шест часа.Движението на влаковете в участъците с най-голям брой пътници в работните дни ще се осъществява на чести интервали и през 2020 г., основно по направленията София-Перник-София, София-Лакатник-София, Пловдив-Асеновград-Пловдив.С влизането в сила на новото разписание се запазва ежедневното движение на директния международен влак от Истанбул за София, както и международната връзка София- Крайова, която се осъществява със сутрешния влак София-Видин и обедния Видин-София.През летния сезон (от юни до октомври), се планира да се запази движението на сезонния влак Солун-София-Солун. Влакът заминава от София в петък и пристига в Солун в събота сутрин, а в обратната посока тръгва от Солун в неделя вечер и пристига в София в понеделник сутрин.За пътуващите по направлението София-Букурещ директните вагони отново ще се движат само през лятото, а през останалото време ще се налага пътниците да се прекачват на гара Русе на и от мотриса, която ще се движи по маршрута Букурещ-Русе-Букурещ.За подобряване обслужването на клиентите и създаване на възможност за удобни връзки с влакове в други направления, международните влакове София-Букурещ-София и София-Истанбул ще заминават от началните си гари с два часа по-рано от досегашното си разписание.По направлението София-Белград придвижването с директния влак от София ще се осъществява също само през летния сезон.При разработването на новото разписание, транспортната схема и периодите на движение на влаковете са съобразени в максимална степен с обемите и структурата на превозите, както и с техническите възможности и капацитета на подвижния състав.Подробна информация за новия График за движение на влаковете клиентите на \"БДЖ-Пътнически превози\" ЕООД могат да получат от служителите на гишета \"ИНформация\" и билетните каси във всички железопътни бюра и гари в страната, на националния информационен телефон 0700 10а200 или от електронния пътеводител на официалната интернет страница на дружеството: www.bdz.bg.", "date": "2019.12.13", "title": "От неделя влиза в сила новият График за движение на влаковете"}
{"url": "https://www.novinite.bg/articles/183597/10-sabitiya-sluchili-se-na-13-i-v-koito-nyama-nishto-fatalno", "text": "„Фаталната“ дата Петък 13-и поражда страхове сред суеверните, но на нея са се случили и редица важни събития, пише . Ето някои от тях:1. Отбелязва се патронният празник на Свети Мънго, покровител и предполагаем основател на шотландския град Глазгоу, починал на тази дата през 614 г.2. На тази дата през януари 888 г. умира франкският император Карл Дебели.3. На 13 януари 1128 г. папа Хонорий II издава декрет, с който обявява рицарите тамплиери за божия армия.4. На тази дата през 1404 г. владетелят на Англия крал Хенри IV подписва закон, с който забранява на алхимиците да превръщат базови метали в злато.5. На 13 януари 1610 г. Галилео Галилей открива Калисто - четвъртия спътник на Юпитер.6. На тази дата през 1854 г. Антъни Фаас от Филаделфия патентова акордеона.7. На 13 януари 1929 г. на 80-годишна възраст умира прочутият шериф Уайът Ърп.8. На тази дата през 1942 г. Хенри Форд патентова първия в света пластмасов автомобил, известен като Соевия автомобил.9. На същата дата за първи път е използвана катапултираща седалка от германски летец-изпитател.10. 13 януари е рожденият ден на Гуменото пате. Този факт е записан в календар на телевизионното шоу \"Улица Сезам\" от 1973 г. На същата дата в САЩ се отбелязва и Денят на популярната гумена играчка.", "date": "2019.12.13", "title": "10 събития, случили се на 13-и, в които няма нищо фатално"}
{"url": "https://www.novinite.bg/articles/183583/Borisov-NSO-informiraha-obshtestvenostta-nekorektno", "text": "\"НСО по-навреме, по-коректно и по-бързо да информират обществеността. Всеки от нас кара кола, знае, че може да се случи. Пази Боже да има такива инциденти, адски неприятно е, но трябва коректно да се каже колата на коя институция е, имало ли е или е нямало пътник  в нея. Ако сравните двете прессъобщения  - когато Цвета Караянчева катастрофира и от вчерашната катастрофа. Нещо повече, опитаха се през жълти сайтове да кажат, че гавазите на Борисов са предизвикали катастрофа. Упрекът ми е, че не навреме и некоректно информираха обществеността.\" Това заяви пред журналисти в Брюксел премиерът Бойко Борисов по повод инцидента с кола на НСО, при който пострада 14-годишно дете.Министър-председателят коментира и случая с еродепутата Ангел Джамбазки, който беше хванат да шофира с алкохол в кръвта. \"Мога да кажа, че това, което МВР е трябвало да направи, което повелява законът, е било в пълен обем. Спрели са го, санкционирали са го, взели са му проба с дрегер, включително и във Военно-медицинска академия. Той ще понесе всичките си последствия. Нито някой го е прикрил, нито някой го е спрял. Това е един морален акт. Който ме познава, знае, че аз капка алкохол не пия. И съм голям противник на този, който си позволи да пие и да седне да кара. Думата разочарован е много малка. Харесвах го като политик. Както се казва: \"Власите на края на Дунава се давят\". С един подобен инцидент си нанасяш такава щета, че не знам как можеш да се възстановиш\", заяви Борисов.„Вече поздравихме Борис Джонсън. Ясно е до толкова и е хубаво, защото знаем до 31 януари какво трябва да се случи. Следващата година ще бъде времето, в което ще се отрегулират отношенията ни с Великобритания. Това е една добра новина”, каза още Борисов.„Инвеститорският интерес е голям. Идва от Китай, Кореа, САЩ, Русия, От много места. В момента тече процедура и не бих искал да се изказвам по темата. Най-големите фирми в света проявяват голям интерес. Много общо трябва да се говорят нещата и  да запознаем българската общественост какво е „Зелен пакт” или зелена сделка, какво е въглероден неутралитет до 2050 година. В превод, понеже никой не иска да назове нещата с истинските им имена, означава нулеви емисии до 2050 година\", заяви той.\"За това ние много се борихме ядрената енергия да влезе в този микс. Сред постиженията на върха е, че всяка една държава сама определя енергийния си микс. Вчера надълго разговаряхме с Урсула фон дер Лайен. След това тя ми прати свои експерт в нашия офис и ги запознахме колко енергия произвеждаме. Какви са ни плановете за следващите 5-10-15 години. Това е тема, която изисква национален консенсус\", смята премиерът Борисов.\"Зелената сделка ще стане факт. Ние, понеже винаги сме поставяли здравето и чистотата на въздуха в своите програми, трябва да кажем какво е бъдещето на въглищата. Имаме период от 30 години и ние трябва да кажем какво ще се случи след тях. Плавно и бавно това сме го договорили\", обяви той.", "date": "2019.12.13", "title": "Борисов: НСО информираха обществеността некоректно"}
{"url": "https://www.novinite.bg/articles/183587/Ninova-Kolkoto-po-silno-ni-atakuvat-tolkova-poveche-vyarvam-che-sme-na-prav-pat", "text": "По покана на партийната организация в Полски Тръмбеш, председателят на БСП Корнелия Нинова участва в отбелязването на 100-годишнината от основаването на организацията. Тя поздрави членовете на БСП с успеха на местните избори и им пожела здраве и сили да продължават все така. “Вие сте една от най-силните ни организации. А избраният за пети мандат Георги Чакъров - емблематичен кмет за БСП. Хората ви вярват, защото работите за тяхното добруване“, заяви Нинова. “Нека почитаме всички преди нас, които са дали сили, енергия, а някои и живота си за каузата”, каза още тя. По думите й тези 100 години партията е имала и успехи, и трудни моменти. Била е изправяна пред изпитания. Според Нинова това, което я е поставяло винаги на верния път, е мъдростта и честността на членовете и симпатизантите. “Така е и днес, когато постоянно сме атакувани от провокации и стоим пред предизвикателства. Знайте, че вие сте силата на партията. Вие и никой друг може да чертае бъдещето й”, подчерта лидерът на левицата. Тя продължи, че през последния месец БСП е обвинявана в най-грозното нещо в политиката - задкулисни договорки с ГЕРБ. “Всичките ни усилия в последните три години да посочим пагубното управление на Борисов и да дадем алтернатива се пренебрегват с лъжи и манипулации. Били сме се договорили с Борисов за субсидията. Защо ни били подкрепили? Ами питайте ги тях защо са си променили позицията, защо питате нас? Нашата е ясна и официална от самото начало: един лев държавна субсидия и финансиране от бизнеса означава икономически интереси да диктуват политиката”, обясни Нинова. Тя припомни, че от левицата са се обърнали към европейските институции и са получили подкрепа. “Внесохме официално предложение и толкоз. Постоянно се внушава, че партията е разцепена. Нека първо да видим кой е партията. Аз не съм, Националния съвет не е, вие сте партията. Вие разцепени ли сте?”, попита Нинова и получи отговор от присъстващите “не”. “Спорим в Националния съвет. За какво? Да сте чули да спорим за плоския данък или за преизчисляване на пенсиите - не. Спорим кой да води бащина дружина. Е и краят на този спор се вижда. Вие ще го решите съвсем скоро. Всеки от вас ще гласува за избор на председател и който и да е, той ще води партията. Колкото по- силни стават атаките към нас, толкова повече вярвам, че сме на прав път. Важно е да не губите вяра и да бъдете смели”, каза още председателят на БСП. Нинова се срещна и с кметове на населени места и общински съветници от левицата, с които обсъдиха подготовката за зимния сезон и проблемите в малките населени места. Най- младият сред тях бе новоизбраният кмет на с. Павел - 25-годишната Ирена Трендафилова.", "date": "2019.12.13", "title": "Нинова: Колкото по-силно ни атакуват, толкова повече вярвам че сме на прав път"}
{"url": "https://www.novinite.bg/articles/183573/Incident-s-avtobus-s-deca-kraj-Yambol", "text": "Инцидент с ученически автобус, пълен с деца, стана в петък сутрин край Ямбол, на разклона за Тенево. Скъсала се е кормилната щанга, но шофьорът е успял да овладее автобуса.При инцидента няма пострадали.", "date": "2019.12.13", "title": "Инцидент с автобус с деца край Ямбол"}
{"url": "https://www.novinite.bg/articles/183598/Pamporovo-otkri-ski-sezona", "text": "Хиляди скиори и сноубордисти се спуснаха по пистите в Пампорово в първия ден на скисезона. Лифтовете в курорта возят днес безплатно за откриването, а от 14 до 20 декември дневната лифткарта е на промоционална цена от 43 лева.Днес са отворени три писти и работят пет лифта в скизоната, предаде БТА.Откритият през лятото Конгресен център в хотел \"Перелик\" разгръща през зимния сезон богат културен календар, информират от дружеството. Всяка събота в залите на центъра ще има концерти, представления, театрални постановки и други събития. Към конгресния комплекс от този скисезон се добавя модерен СПА център с площ от 2000 квадрата.Приключилият летен сезон е изключително силен след въвеждането на 30 нови летни продукта и отварянето на Конгресния център, отчитат от \"Пампорово\" АД.Съдейки по осезаемия ръст при ранните записвания, заетостта на хотелите през зимата се очертава добра, уточняват от дружеството.Основни клиенти за Пампорово и през този скисезон ще бъдат българските и балканските туристи. Традиционно силни за курорта остават ирландският и британският пазар, които запазват едни и същи нива през последните години. Няма промяна и в записванията на руските туристи.От \"Пампорово\" предупреждават любителите на зимните спортове да следят всекидневно информацията за състоянието на скизоната и актуалните условия за каране на ски, тъй като според метеорологичните прогнози предстои затопляне на времето в следващите дни", "date": "2019.12.13", "title": "Пампорово откри ски сезона"}
{"url": "https://www.novinite.bg/articles/183588/Ot-VMRO-se-nadyavat-che-nyama-da-se-stigne-do-zamestvaneto-na-Djambazki-s-drug-v-EP", "text": "Надявам се да не се стигне до заместването на евродепутата Ангел Джамбазки с друг в ЕП, коментира в кулоарите на парламентът депутатът Юлиан Ангелов от ВМРО, част от \"Обединени патриоти\". Той обясни, че за деянието на Джамбазки, който беше заловен да шофира с алкохол в кръвта, има предвидено друго наказание, а не отзоваване, и затова не вижда смисъл в подобно предложение. Премиерът Бойко Борисов изрази от Брюксел остро недоволство от поведението на българския евродепутат. Той се е извинил, признал си е грешката, не е оказвал натиск, което му прави чест, за разлика от други политици, които сме виждали в други отношения с полицията - ДПС, които вдигаха скандали, защити го Ангелов. И подчерта, че Ангел Джамбазки е постъпил както е редно. Информацията я има навсякъде, не виждам кое е прикрито, добави той.", "date": "2019.12.13", "title": "От ВМРО се надяват, че няма да се стигне до заместването на Джамбазки с друг в ЕП"}
{"url": "https://www.novinite.bg/articles/183578/Mareshki-Ne-piya-ne-pusha-ne-sam-gej-a-droga-ne-sam-vijdal-nikoga", "text": "Не употребявам алкохол, не пуша цигари, не употребявам наркотици, не съм хомосексуалист и не участвам в корупционни схеми”. Това обяви  лидерът на партия „Воля” Веселин Марешки в отговор на въпрос карал ли е някога след употреба на алкохол. „Считам, че ако един политик е напрегнат, трябва да влиза във форма със спорт, а не да се отдава на алкохол, на наркотици и на други такива неща, които го правят зависим. Алкохол не докосвам, цигари съм пушил като студент по дискотеките, а сега вече не докосвам и цигари. Наркотици даже не съм виждал на живо”, уточни Марешки пред БТВ.На въпроса защо „Воля” е подкрепила кандидатурата на Сотир Цацаров за шеф на КПКОНПИ, след като единствени имаха свой кандидат – Симеон Найденов, лидерът на партията отговори: „Ние не гласуваме с никого, а така, както считаме, че е добре за България. Има много добри юристи в България, но все пак г-н Цацаров е бил един мандат главен прокурор – това му дава много силна изява в медиите, много по-разпознаваем”. Той уточни, че Симеон Найденов също е добър юрист, но проблемът бил, че е неразпознаваем.Марешки обяви още, че е разочарован от президента Румен Радев, който навремето подкрепяше. На практика президентската институция и мандатът на празидента са провал заради зависимостта на Радев от БСП. Той като човек е много хубав и ако беше излязъл като независим кандидат, евала, като кандидат на БСП той няма шанс да направи нищо”, обясни лидерът на „Воля”.", "date": "2019.12.13", "title": "Марешки: Не пия, не пуша, не съм гей, а дрога не съм виждал никога"}
{"url": "https://www.novinite.bg/articles/183593/Radev-otvarna-na-Bojko-Ne-sam-gubil-letatelna-mashina-letec-ili-tehnika", "text": "\"В авиацията отговорност носи командирът и в своята командирска практика нямам нито един загубен самолет, вертолет, нито един загинал летец или техника. Не само като командир на Военновъздушните сили, а в цялата си командирска практика – командир на звено, командир на ескадрила, командир на авиобаза.\" Това заяви държавният глава Румен Радев пред журналисти днес по повод твърденията на министър-председателя, че вследствие на неговата работа като \"шеф\" на ВВС са падали самолети и хеликоптери.Румен Радев подчерта, че не само не е губил хора и техника, а заедно с подчинените си е успял да трансформира подготовката във Военновъздушните сили от закостенял в прогресивен съвременен модел на обучение. \"Това е постигнато не защото съм опростявал подготовката, напротив, винаги съм поставял много високи цели, много високи амбиции, но заедно със своите подчинени сме премисляли всичко, готвили сме се и сме го правили така, че да постигнем успех и да няма загуби\", добави президентът.Като командир на Военновъздушните сили съм показал, че с минимално средства може да се постигне голям ефект, когато хората служат не на някой друг, а единствено на България, посочи още Румен Радев.В отговор на въпрос държавният глава заяви, че днес в президентската институция е било внесено предложението на Висшия съдебен съвет за освобождаване от длъжност на главния прокурор и предстои описаната в Конституцията процедура по издаване на указ.", "date": "2019.12.13", "title": "Радев отвърна на Бойко: Не съм губил летателна машина, летец или техника"}
{"url": "https://www.novinite.bg/articles/183601/VOLYa-vnese-zakonoproekt-za-otlagane-na-ZSU-do-kraya-na-2020", "text": "ПГ на „ВОЛЯ – Българските Родолюбци“ внесе законопроект за отлагане на Закона за социалните услуги до 31 декември 2020 г. „Ще настояваме разглеждането да стане до коледната ваканция, за да може законът да не влиза в сила от 1 януари 2020.“, коментира депутатът Елена Пешева. Според нея в рамките на следващата година трябва да се изслушат всички притеснения на родители, на църквата, на организации за семейството и децата, за да се направят адекватни поправки в този толкова важен документ.", "date": "2019.12.13", "title": "ВОЛЯ внесе законопроект за отлагане на ЗСУ до края на 2020"}
{"url": "https://www.novinite.bg/articles/183576/US-Senatat-prizna-armenskiya-genocid-Turciya-podskochi", "text": "Американският Сенат одобри резолюция, която признава масовите убийства на арменци в Османската империя преди век за геноцид, предаде Асошиейтед прес.Резолюцията бе блокирана три пъти по искане на Белия дом, но вчера бе одобрена единодушно от сенаторите. Тя бе внесена за гласуване в Сената от демократа Робърт Менендес от щата Ню Джърси и републиканеца Тед Крус от щата Тексас. Текстът й гласи, че геноцид на арменци е имало и че за него е отговорна Турция.\"Казвам на моите приятели и колеги, че геноцидът си е геноцид\". Сенаторите трябва да имат смелостта да го заявят ясно и точно без колебание, заяви Менендес.Менендес и Крус три пъти се опитаха да прокарат резолюцията в Сената с помощта на процедурни маневри, с които да избегнат дълги обсъждания, но всеки път някой от сенаторите републиканци заявяваше, че Белият дом не одобрява инициативата.Камарата на представителите одобри през октомври идентична резолюция, която бе възприета от мнозина като начин да се изрази недоволството на САЩ от турската инвазия в Северна Сирия. Турция в продължение на години лобираше САЩ да не признават убийствата на арменци за геноцид, а турският президент Реджеп Тайип Ердоган заяви, че няма да признае приетата от Конгреса резолюция.Неправителствени организации приветстваха приетата резолюция и заявиха, че тя е трябвало да бъде приета много по-рано. \"Президентът не успя да намери хора, с които да наложи ветото на Ердоган\", заяви Арам Хампарян, изпълнителен директор на Националния комитет на арменците в Америка.Дългогодишното противопоставяне на Турция срещу резолюцията бе \"най-дългото вето над американско\" политическо решение от чужда страна, изтъкна Хампарян.Арменският геноцид е признат от около 30 страни по света и от общността на историците. Предполага се, че между 1,2 и 1,5 милиона арменци са били убити по времето на Първата световна война от войските на Османската империя, която тогава е съюзник на Германия и Австро-Унгария, отбелязва Франс прес, цитирана от БТА.Турция обаче отказва тогавашните събития да бъдат определяни като геноцид. Турското правителство осъди приетата от Сената в САЩ  резолюция за арменския геноцид. Приетата от Сената на САЩ резолюция за признаване на геноцид срещу арменците в Османската империя застрашава бъдещите двустранни отношения между Анкара и Вашингтон. Това заяви ръководителят на Дирекцията по комуникации в турското президентство Фахреттин Алтун, предаде ТАСС.\"Поведението на някои членове на Конгреса на САЩ вреди на турско-американските отношения. Одобреният от комисията по външни работи към Сената пакет от санкции и приетата в Сената арменска резолюция застрашават бъдещето на нашите двустранни отношения\", написа той в Twitter.", "date": "2019.12.13", "title": "US Сенатът призна арменския геноцид, Турция подскочи"}
{"url": "https://www.novinite.bg/articles/183585/Nad-24-mln-balgari-planuvat-zimna-pochivka", "text": "Над 2,4 милиона българи обмислят туристическо пътуване или почивка у нас тази зима – за предстоящите празници или за зимния сезон въобще, показват данните на „Галъп интернешънъл“. Българските зимни курорти са по-предпочитани от чуждестранните. Условията за туризъм в зимните курорти у нас като цяло се подобряват, според мнението на българите. СПА или културно-исторически туризъм е избиран по-често пред ски и зимни спортове. Планиращите пътуване тази зима са преценили, че ще са им нужни около 1000 лв. Който ще пътува у нас по Коледа и Нова година, е заделил за това средно 5 дни. Пътуването в чужбина за празниците се очаква да бъде средно 9 дни. Проучването е проведено по телефона сред 1000 българи в навечерието на зимния туристически сезон. Използвана е специална панелна методика, която обезпечава максимална представителност на данните. Изследването е част от редовната програма на „Галъп интернешънъл“ и Националния борд по туризъм, която периодично изследва нагласите у нас по темите, свързани с туризма.", "date": "2019.12.13", "title": "Над 2,4 млн. българи плануват зимна почивка"}
{"url": "https://www.novinite.bg/articles/183596/VMRO-kam-Skopie-Bratya-ot-Makedoniya-ne-prekalyavajte", "text": "\r\nВМРО излезе с официална позиция по повод изказване на премиера на Северна Македония Зоран Заев, че България ще трябва да \"преодолее въпроса с македонския език\".\r\n\r\n\r\n\r\n\r\n\r\n\r\n", "date": "2019.12.13", "title": "ВМРО към Скопие: Братя от Македония, не прекалявайте!"}
{"url": "https://www.novinite.bg/articles/183569/Dnes-vremeto-nad-stranata-shte-se-zadarji-oblachno", "text": "Днес времето над страната ще се задържи облачно, в равнините и низините мъгливо. На отделни места ще има слаби превалявания от дъжд. През деня облачността, главно над югозападните и на места в източните райони, временно ще се разкъса. Ще е почти тихо, в Източна България ще духа слаб до умерен вятър от юг-югоизток. Максималните температури ще са предимно между 8° и 13°. Над планините ще има значителна облачност, която през деня временно ще се разкъса и намалее. Преди обяд на отделни места по високите части на планините ще превали слаб сняг. Ще духа умерен, временно до силен югозападен вятър. Максимална температура на височина 1200 метра около 4°, на 2000 метра – около минус 1°.Над Черноморието ще има значителна облачност, със слаби превалявания от дъжд. по-късно през деня облачността ще се временно ще се разкъса. Ще духа слаб до умерен вятър от юг-югозапад. Максимални температури на въздуха 12°-14°, близка до температурата на морската вода. Вълнението на морето ще бъде 2-3 бала.", "date": "2019.12.13", "title": "Днес времето над страната ще се задържи облачно"}
{"url": "https://www.novinite.bg/articles/183602/Tervel-Pulev-s-3-kg-po-tejak-ot-Uebstar-gotov-e-da-go-razkasa-SNIMKI", "text": "Днес в един от моловете в Пловдив се състоя кантарът преди боксовата гала утре вечер, в която боят под прожекторите е Тервел Пулев срещу Дешон Уебстър.Репортер на Novinite.bg предаде на живо лайв от събитието във Фейсбук страницата на медията. Оказа се, че Тервел е с над 3 килограма по тежък от американския си опонент.Двамата се гледаха страшно очи в очи, но после дружески се поздравиха.От 10-те двойки съперници само в един случай се стигна до блъскане глава в глава, но агентът Ивайло Гоцев бързо се намеси и до грозни сцени не се стигна.Тервел Пулев и Дешон Уебстър пък демонстрираха уважение един към друг и нямаше люти закани. Интересно бе, че Тервел бе избрал да се качи на сцената по розови боксерки.В пловдивския мол на събитието присъстваха над 300 зрители, които бурно аплодираха Малката кобра, гледайки случващото наредени както до подиума, така и 3 етажа по-нагоре в МОЛ-а.Другият боксьор, който събуди страстите, бе легендарният Коко Семерджиев. Коко Тайсъна ще има за опонент по-млад сънародник.Стана ясно, че началото на състезанието се измества с час по-рано и ще започне в 18,00 часа, а срещата между Пулев и Уебстър ще бъде с начало 22:30 часа и ще се бият 4 рунда по 3 минути. Преди това привържениците на бокса ще видят още 9 атрактивни мача, сред които и между жени, които ще излязат първи на професионалния ринг.Ще има и няколко женски битки, което със сигурност ще нажежи до червено зала Колодрума утре вечер.Както обикновено - Тервел Пулев показа, че е и голям човек, освен спортист. Той се снима с доста хора и раздаде автографи ан своите фенове, които очакват от него 16-а поредна победа в професионалната му кариера.", "date": "2019.12.13", "title": "Тервел Пулев с 3 кг по тежък от Уебстър, готов е да го разкъса (СНИМКИ)"}
