{"url": "http://www.novinite.bg/articles/146412/Cenko-Chokov-se-izpravya-pred-Specializiraniya-sad", "text": "Бившият вече кмет на Галиче - Ценко Чоков, се изправя пред Специализирания съд, предаде НОВА.Заедно със сина си Мартин и още шестима души, той е обвинен в ръководене на банда за  лихварство, рекет, побоища и отвличания. Мартин пък определял лихвите и събрал наказателния отряд. До делото се стигна след серия палежи и десетки години жалби срещу Чоков.На 6 юни Административния съд  във Враца го отстрани окончателно от длъжност. ", "date": "2017.06.29", "title": "Ценко Чоков, се изправя пред Специализирания съд"}
{"url": "http://www.novinite.bg/articles/146416/Dvojna-zapoved-za-sabaryaneto-na-zavedenieto-kadeto-be-prostrelyan-Mito-Ochite-VIDEO", "text": "„В процеса на работа възникна следния казус – на 26 май Община Несебър издаде заповед за събаряне на заведението. Първото събаряне се извърши на 29 май, предаде НОВА.Вчера, месец след първото събаряне, получих втора заповед за събаряне, за да си довършат дейността. Ние не оспорваме, че има незаконна постройка, но сме против начина, по който става събарянето – на две части с месец разстояние помежду им”, заяви за „Здравей, България” Данаил Петков, собственикът на ресторанта, където преди година беше стреляно по хората на Димитър Желязков - Митьо Очите и Божидар Кузманов-Кравата.Със заповед на кмета на Община Несебър в понеделник започна разрушаването на покривната конструкция над лятната градина. Причината за решението е, че строежът е незаконен и е изграден извън разрешителните. Припомняме, че тази година в хотела зад заведението избухна пожар. Беше опожарена и част от лятната градина на заведението. ", "date": "2017.06.29", "title": "Двойна заповед за събарянето на заведението, където бе прострелян Митьо Очите (ВИДЕО)"}
{"url": "http://www.novinite.bg/articles/146429/9-ima-dushi-sa-zadarjani-sled-poboya-nad-uchenici-v-Asenovgrad", "text": "Общо 9-има души са задържани и ще се сдобият с обвинения след побоя над ученици в Асеновград. Това съобщи главният прокурор Сотир Цацаров, предаде НОВА.Група мъже от ромската махала нападнаха с мотики и колове деца от клуба по кану-каяк, както и техните треньори и родители. Цацаров поиска ясно да каже на гражданите на Асеновград, че прокуратурата ще свърши своята работа. Обвиненията към деветимата ще бъдат за хулиганство и причиняване на средни телесни повреди.„Това са всички установени до този момент. И в момента текат разпознавания. Ако при тях се установят още лица, участвали в нападението, и те ще трябва да ходят в ареста”, коментира обвинител номер 1. Той призова възникналото напрежение в Асеновград да не се използва за политически цели.В петък съдът трябва да реши дали да остави арестуваните за постоянно в ареста. ", "date": "2017.06.29", "title": "9-има души са задържани след побоя над ученици в Асеновград"}
{"url": "http://www.novinite.bg/articles/146422/Anglichanin-saden-za-bludstvo-v-Balgariya", "text": "50-­годишен английски турист е задържан в „Слънчев бряг” след сигнал за блудство с 12-годишно момиче от Швеция. Филип Р. е заподозрян за още едно престъпление от същия тип - с 10­-годишно дете от Дания, извършено преди около седмица, съобщава в-к „24 часа”, цитиран от НОВА.Мъжът оглеждал дечица покрай басейните на хотели в курорта и след като те тръгвали към стаите си, влизал с тях в асансьора. Там ги опипвал и целувал. Полицията е иззела видеозаписи от охранителни камери в един от хотелите и са разпитани десетки негови служители.За случаите е уведомена Районната прокуратура в Несебър. ", "date": "2017.06.29", "title": "Англичанин съден за блудство в България"}
{"url": "http://www.novinite.bg/articles/146432/Dvama-balgarski-grajdani-sa-izpraveni-pred-prokuraturata-v-Garciya", "text": "Двама български граждани са изправени пред прокуратурата в областта Родопи, Северна Гърция. Те са обвинени в опит за контрабанда на нелегални имигранти в страната, след като властите откриха 14 мигранти, скрити в специално отделение на покрива на техния камион, съобщава електронното издание \"Ekathimerini\", цитирано от Агенция \"Фокус\". Заподозрените – и двамата на 48-годишна възраст, са спрени от полицията в близост до кръстовището за Комотини на магистралата \"Егнатия\".При последвалата проверка на камиона е установено, че 12 пакистанци и двама индийци са били скрити в покрива. ", "date": "2017.06.29", "title": "Двама български граждани са изправени пред прокуратурата в Гърция"}
{"url": "http://www.novinite.bg/articles/146425/Pusnaha-avtobusa-na-FK-Botev-Plovdiv-kojto-beshe-zadarjan-kraj-Kumanovo", "text": "Пуснаха автобуса с фенове на ФК Ботев Пловдив, който беше задържан край Куманово от македонската полиция, пише Марица.бг. Според информацията, от запис на камера на бензиностанция се вижда как пловдивчанин рисува графити с елементи на свастики. Това е и причината макенодската полиция да задържи рейса повече от три часа. На място е пристигнал консулът на Битоля да се запознае със случая, пише .Младежът, който е извършил нарушението, ще трябва да плати доста голяма глоба. Понеже той нямал толкова пари в себе си, другите фенове били готови да му помогнат.Полицейски ескорт ще придружи автобуса до Тирана, където от 18 часа ще се играе мача на Ботев с Партизани от първия предварителен кръг на Лига Европа", "date": "2017.06.29", "title": "Пуснаха автобуса на ФК Ботев Пловдив, който беше задържан край Куманово"}
{"url": "http://www.novinite.bg/articles/146426/Levski-Sofiya-se-sdobi-sas-Smilen-Mlyakov", "text": "\" си осигури услугите на един от най-добрите волейболисти през изминалия сезон в Суперлигата. Ръководството на „сините” се договори със , който направи впечатляващо завръщане на полето с екипа на ЦСКА. Известният диагонал, който наскоро навърши 36 г., ще заеме мястото на Спас Байрев. Президентът и старши треньор на „” Владимир Николов разкри, че е много доволен от осъществения трансфер, предаде .„Щастлив съм, че успяхме да привлечем такъв професионалист като Смилен. През миналият сезон той бе топреализатор на ЦСКА, очаквам от него да бъде такъв и при нас. Обстановката няма да му е чужда, защото вече е играл за „Левски”, включително и с някои момчета от настоящия състав. Надявам се съвсем скоро да има развитие и по още един трансфер”, заяви Николов. Малко след финализирането на договора  даде и първото си интервю за официалната страница на „” в социалната мрежа фейсбук.Добре дошъл в клуба, как се стигна до този трансфер?- Владимир Николов се свърза с мен и каза, че иска да вземе, цитирам, „най-добрия диагонал в България”. Имах още няколко предложения, но прецених, че това на „Левски София” е най-доброто за мен.Какво би казал на феновете на „Левски”, които през миналия сезон те гледаха с червената фланелка?- Нямам представа как ще ме приемат, но аз и преди три години играх за този клуб. Неприятно ми е за привържениците на ЦСКА, но аз съм професионален състезател. И преди съм казвал, че за мен в българския спорт има два гранда „Левски” и ЦСКА. Затова и по някакъв начин винаги съм симпатизирал и на двата отбора. За мен няма проблем със смяната на клубната принадлежност.Какви са очакванията ти за новия сезон с екипа на „сините”?- Да станем шампиони и нищо друго. Както вече споменах, „Левски София” е един от двата клуба, които се задоволяват само с първото място. След края на миналия сезон претърпя артроскопия на коляното.Как върви възстановяването ти?- Всичко протича нормално, силно вярвам, че ще съм напълно готов още за първия мач от новия шампионат.", "date": "2017.06.29", "title": "„Левски София\" се сдоби със Смилен Мляков"}
{"url": "http://www.novinite.bg/articles/146430/Napadatelite-na-zamestnik-glavniya-myuftiya-s-obvinenie", "text": "Две непълнолетни момичета са привлечени като обвиняеми за нападението над семейството на заместник главния мюфтия, съобщиха от прокуратурата, предаде НОВА.На 27 юни около 11:30 ч. съпругата и двете дъщери на Бирали Бирали се намирали на паркинга на магазин в столичния кв. „Свобода“, когато до тях минали обвиняемите В.У. и А.З. – и двете непълнолетни. При разминаването им възникнал словесен конфликт. Обвиняемата А.З. се насочила към едната потърпевша и я наплюла, а след това ударила с ръка по лицето друга от семейството на заместник главния мюфтия. Междувременно другата обвиняема - В.У. ударила и ритнала и третата пострадала.На 28 юни двете непълнолетни момичета са привлечени като обвиняеми за хулиганство, извършено с изключителна дързост. Наказанието, предвидено в закона за подобно престъпление, е затвор до пет години. Заради възрастта на извършителите и чистото им съдебно минало, те са с мярка за неотклонение „Надзор на инспектор при детска педагогическа стая“.Разследването по делото продължава. ", "date": "2017.06.29", "title": "Нападателите на заместник главния мюфтия, с обвинение"}
{"url": "http://www.novinite.bg/articles/146421/Golyama-chast-ot-balgarite-se-chuvstvat-samotni", "text": "Около 4 на сто от българите се чувстват самотни и няма с кого да споделят личните си проблеми, показват данни от проучване на Евростат за възрастното население в ЕС през 2015 г. По този показател средно около 6% от възрастните хора в ЕС се чувстват самотни и няма от кого да потърсят помощ, ако се наложи, показва анализът, цитиран от БГНЕС, предадено от НОВА.Ако се приложи процентът на самотните българи спрямо общия брой на населението у нас, излиза, че над четвърт милион българи са изпаднали в изолация и самота.По данни на НСИ от последното преброяване у нас - има тенденция за увеличаване на домакинствата без деца. Според родната статистика най-висок е бил у нас процентът на едночленните домакинства - около 30 на сто, двучленните домакинства са били 28 на сто, а домакинствата с едно, две или повече деца, съответно - 20 на сто, 13 на сто и 7 на сто. При последното преброяване домакинствата у нас са били около 2,8 милиона. Около 73 на сто от домакинствата у нас живеят в градовете, а 27 процента - в селата. В селата е регистриран и най-висок дял самотно живеещи хора у нас.  Около 6 на сто от европейските граждани декларират, че се чувстват самотни и няма с кого да споделят личните си проблеми, показва европейската статистика.Ситуацията изглежда най-добре в Чехия, Финландия, Словакия и Швеция, където само 2% от населението твърдят, че нямат от кого да потърсят помощ, ако е необходимо. В Кипър, Испания, Словакия, Чехия и Унгария също 2% от хората твърдят, че няма с кого да обсъждат личните си проблеми. Негативните тенденции около самотата на европейците са най-силни в Италия, Франция и Холандия, където е и най-висок делът на хората, които няма с кого да обсъждат личните си проблеми - 12 на сто.Най-самотни се чувстват отново жителите на Италия, Холандия (и Люксембург), където процентът на самотниците надхвърля 12 на сто от населението на съответните страни.  ", "date": "2017.06.29", "title": "Голяма част от българите се чувстват самотни"}
{"url": "http://www.novinite.bg/articles/146441/Napadatelyat-ot-Nesebar-shte-bade-na-svoboda", "text": "До края на деня нападателят на незрящата туристка от Словакия Тодор Николов ще бъде освободен от ареста заради влошено здравословно състояние, предаде НОВА.Това реши състав на Районния съд в Несебър, след като защитата на младия мъж, който удари жестоко в главата туристка, заради това че препречи пътя на автомобила му, представи медицински документи. Според тях 21-годишният мъж страдал от сериозни заболявания, но нямал поставена диагноза.Назначена е съдебно-медицинска експертиза, която да даде заключение дали Тодор може да остане в ареста до гледане на делото за хулиганство. Заседанието ще се проведе следващия четвъртък, а дотогава Тодор си отива у дома. ", "date": "2017.06.29", "title": "Нападателят от Несебър ще бъде на свобода"}
{"url": "http://www.novinite.bg/articles/146424/Nepriyatna-kontuziya-belyaza-dneshnata-sledobedna-trenirovka-na-Lokomotiv", "text": "Неприятна контузия беляза днешната следобедна тренировка на Локомотив, която се проведе в Самоков на стадион „Искър“. Младият страж на „черно-белите“ Павлин Евтимов извади своето рамо, което бе наместено от клубния доктор Константин Павлов, пише .Стражът ще отсъства от терените около месец. Така Локомотив в момента е само с един вратар в лицето на Илко Пиргов. До края на тренировката в ролята на страж влезе треньора на вратарите Стоян Колев.", "date": "2017.06.29", "title": "Неприятна контузия беляза днешната следобедна тренировка на Локомотив"}
{"url": "http://www.novinite.bg/articles/146427/Krasimir-Bezinski-praznuva-svoya-56-i-rojden-den", "text": "Легендарният бранител на ЦСКА Красимир Безински празнува своя 56-и рожден ден. Той има записани 245 мача в \"А\" група с червения екип между 1981 и 1989 и през сезон 1992-1993. В европейските клубни турнири с ЦСКА има 31 мача и 1 гол. Част е от митичния тим на ЦСКА, който достига до полуфинал за Купата на европейските шампиони през 1982, предаде .През 1989 участва в кампанията на армейците, която води до полуфинал за Купата на носителите на купи. Красимир Безински е единственият състезател, който има изиграни два полуфинала в Европа с екипа на армейците. Във визитката си има още пет титли на България с ЦСКА, както и шест Купи на България. Легендарният бранител изиграва и 25 мача за националния отбор на България.Ръководството, спортно-техническият щаб и всички служители на Футболен клуб ЦСКА пожелават на Красимир Безински много здраве, щастие, лични и професионални успехи, написаха \"червените\" на официалния си сайт.", "date": "2017.06.29", "title": "Красимир Безински празнува своя 56-и рожден ден"}
{"url": "http://www.novinite.bg/articles/146428/Bultrasite-razvyaha-balgarskoto-zname-v-Makedoniya", "text": "Феновете на Ботев за пореден път демонстрираха, че са будната съвест на нацията. Бултрасите показаха ясно как се отстояват интересите на България. Най-върлите привърженици на \"канарчетата\" гордо развяха нашето знаме на Македонска земя. Пловдивчани минават през съседката ни на път към Албания, където Ботев играе първия си мач от първия предварителен кръг на Лига Европа срещу Партизани, пише .Бултрасите окупираха едно македонско заведение и се подпукаха с бири, научи Sporta.bg. В прекрасно настроение тартора на феновете - Бакала и Васко Василев (Стълба) - бивш играч на Ботев и настоящ служител на базата в Коматево, дават наздраве на всички българи. До тях от други ботевисти е опънат българския флаг. Това се вижда ясно на снимката.Феновете на Ботев имаха известни премеждия в Македония, след като част от тях бяха арестувани заради рисуване на графити. Полицията поиска да глоби виновника, а цялата агитка показа, че е повече от задружна и събра сумата, която трябваше да се плати.Автобусите, които пътуват към Тирана са 3. Един от тях, където са хора от фракцията от кв. \"Смирненски\", е тръгнал с 3 часа по-рано, разбра Sporta.bg. Идеята на привържениците е била да финтира полицията, за да няма ескорт, който да ги спъва по време на пътуването им.", "date": "2017.06.29", "title": "Бултрасите развяха българското знаме в Македония"}
{"url": "http://www.novinite.bg/articles/146443/Pateshestvie-po-naj-dalgiya-pat-na-planetata", "text": "Четирима българи тръгват по най-дългия автомобилен път на планетата. Експедицията ще заснеме цялото ешествие по Панамериканската магистрала дълга над 30 000 километра, предаде НОВА.Почти всеки от нас мечтае да обиколи целия свят. А истинският пътешественик и авантюрист иска да прибави към актива си изминаването на най-дългия път в света, или 30 000 километра, изпълнени с куп предизвикателства. Това ще направят четирима ентусиасти. В кръвта им кипи авантюризъм и приключенски дух. Румяна, Георги, Щерю и Михаил, който вече е в Щатите, ще преминат през 14 държави. С джип от брега на Северния ледовит океан в Аляска за 6 месеца ще стигнат чак до края на света градчето Ушуая в АржентинаГеорги ще документира цялото приключение с куп камери и дронове.Всички отбивки и истории ще можем да видим във Facebook и интернет страницата им, както и в пълнометражен филм при завръщането им. Панамериканската магистрала крие не само невероятни контрасти и впечатляващи кътчета, но и опасни места. Идеята за ешествието се ражда преди 5 години. Румяна е единствената жена в екипа, а ролята й е отговорна - водач на мъжете.Експедицията потегля в края на юли. Стискаме им палци!Четирима българи тръгват по най-дългия автомобилен път на планетата. Експедицията ще заснеме цялото ешествие по Панамериканската магистрала дълга над 30 000 километра. Почти всеки от нас мечтае да обиколи целия свят. А истинският пътешественик и авантюрист иска да прибави към актива си изминаването на най-дългия път в света, или 30 000 километра, изпълнени с куп предизвикателства. Това ще направят четирима ентусиасти. В кръвта им кипи авантюризъм и приключенски дух. Румяна, Георги, Щерю и Михаил, който вече е в Щатите, ще преминат през 14 държави.С джип от брега на Северния ледовит океан в Аляска за 6 месеца ще стигнат чак до края на света градчето Ушуая в Аржентина. Георги ще документира цялото приключение с куп камери и дронове. Всички отбивки и истории ще можем да видим във Facebook и интернет страницата им, както и в пълнометражен филм при завръщането им. Панамериканската магистрала крие не само невероятни контрасти и впечатляващи кътчета, но и опасни места. Идеята за ешествието се ражда преди 5 години. Румяна е единствената жена в екипа, а ролята й е отговорна - водач на мъжете.Експедицията потегля в края на юли. Стискаме им палци! ", "date": "2017.06.29", "title": "Пътешествие по най-дългия път на планетата"}
{"url": "http://www.novinite.bg/articles/146405/Avtomobil-e-navlyazal-v-peshehodna-zona-na-gara-Kings-Kros", "text": "Автомобил е навлязъл в пешеходна зона около оживената гара Кинг‘с Крос, съобщава \"Daily Star\", цитиран от Агенция \"Фокус\".Службите за сигурност са реагирали незабавно, а медицински екип, включително и хеликоптер са изпратени на мястото на инцидента. От полицията в Лондон заявиха, че засега няма данни за терористичен акт. ", "date": "2017.06.29", "title": "Автомобил е навлязъл в пешеходна зона на гара Кинг‘с Крос"}
{"url": "http://www.novinite.bg/articles/146407/SASht-s-novi-pravila-za-vizite-na-myusyulmani", "text": "Държавният департамент на САЩ въведе нови изисквания за издаването на визи за жителите на шест мюсюлмански страни и бежанците, предаде ТАСС, цитирайки свои източници, предаде НОВА.Според агенцията, за да получат американски визи, всички бежанци и граждани на Иран, Либия, Сомалия, Судан, Сирия и Йемен трябва да докажат, че имат близки роднини в САЩ или бизнес отношения с Щатите. Тези регламенти трябва да влязат в сила съвсем скоро. Въвеждането на изискванията е резултат от неотдавнашното решение на Върховния съд на САЩ, според които частично беше възстановен имиграционния указ на президента Доналд Тръмп за ограничено влизане в страната за граждани на шест мюсюлмански държави. Съдът постанови, че забраната за пътуване до Съединените щати важи жителите на тези страни, ако те не са със силни връзки със Съединените щати. В началото на юни Тръмп поиска от Върховния съд да разгледа иска за преразглеждане на решението на Апелативния съд, който счете за целесъобразно да се запази временната забрана за изпълнение на постановлението за имиграцията. Очаква се, че Върховният съд ще завърши разглеждането на делото не по-рано от октомври. По-рано федералните съдилища два пъти блокираха указа на Тръмп за затягане на мерките в областта на имиграцията. С първото постановление бе въведена забрана за 90 дни за влизане в САЩ за гражданите на седем мюсюлмански страни (Иран, Ирак, Либия, Сомалия, Судан, Сирия и Йемен). Първият път на документа се противопостави федералният съд в Сиатъл, а след промените, при които Иран бе изключен от черния списък, постановлението бе блокирано от съда в Хавай.  ", "date": "2017.06.29", "title": "САЩ с нови правила за визите на мюсюлмани"}
{"url": "http://www.novinite.bg/articles/146410/Zasileni-merki-za-sigurnost-v-samoletite-vavejdat-SASht", "text": "Засилени мерки за сигурност в самолетите въвеждат Съединените щати. Идеята е по този начин да се избегне пълната забрана за използване на електронни устройства в самолетите, предаде НОВА.През март американските власти въведоха забрана за преносими компютри по време на полетите от и до 8 предимно мюсюлмански страни. Сега обаче новите мерки могат да засегант полетите от 105 страни. Авиокомпаниите имат срок от 120 дни, за да се съобразят с новите изисквания. В противен случай ще бъде въведена тотална забрана за електронни устройства по време на полет.", "date": "2017.06.29", "title": "Засилени мерки за сигурност в самолетите въвеждат САЩ"}
{"url": "http://www.novinite.bg/articles/146404/Avtomobil-se-blasna-v-portala-na-prezidentskata-rezidenciya-v-Braziliya-VIDEO", "text": "Инцидент в Бразилия! Автомобил се вряза в портала на президентската резиденция. Охраната е стреляла по колата, след като тя не спряла, предаде НОВА.Шофьорът е задържан и за щастие няма пострадали. Президентът Мишел Темер не е бил в сградата по това време.Междувременно, държавният глава отмени участието си на срещата на върха на Г-20, която ще се проведе другата седмица в Хамбург. Причината не се съобщава официално. Но преди дни той беше обвинен в корупция за получаване на подкуп в размер на над 150 000 долара. ", "date": "2017.06.29", "title": "Автомобил се блъсна в портала на президентската резиденция в Бразилия (ВИДЕО)"}
{"url": "http://www.novinite.bg/articles/146417/Novi-gorski-pojari-v-Kaliforniya-VIDEO", "text": "Поредна вълна горски пожари застрашава къщи в Калифорния. Огънят, който избухна снощи край град Бърбан, наложи евакуация на жителите на близо 70 къщи, предаде НОВА.Пожарникарите се борят със стихията от въздух и земя. Целта им е да ограничат разпространението на пламъците. Бърбанк се намира на около 20 км от Лос Анджелис и е дом на компанията \"Уолт Дисни\".", "date": "2017.06.29", "title": "Нови горски пожари в Калифорния (ВИДЕО)"}
{"url": "http://www.novinite.bg/articles/146435/Aleya-na-svetovni-izobreteniya-satvoreni-ot-pyasak", "text": "Алея на световни изобретения, сътворени от пясък, бе изградена на кея в Русе. Тя представя творбите на 10-има скулптори от осем страни, които в продължение на седмица работиха по темата, съобщава БГНЕС, предаде НОВА.Фигурите, високи по 3 метра, са изработени от 700 тона пясък. Някои от произведенията са доста конкретни, други пък залагат на абстракцията. Рейчъл Стъбс от Великобритания е нарекла творбата си „Търсенето на Левитан“ и показва компас, а украинката Маргерита Теллалим представя микроскопа под името „Невидимият свят на Льовенхук“.Българинът Огнян Читаков е избрал телефона в „Общуването на Бел“, докато италианецът Леонардо Уголини прави колело под названието „Движение на времето“. Мариел Хийселс от Холандия е решила да надникне в мозъка на изобретателя, докато създава нещо ново. Фергюс Мулвани от Ирландия е автор на „Математиката – езикът на природата“, а Бобисан Атисо от Того е влюбен в музиката и е нарекъл работата си „Вселената пулсира с честотата на Моцарт“.Руслан Коровков от Русия е направил „Сънят на Менделеев“, а Ирина Тафлевская от Украйна смята писмеността за най-важното изобретение. „Интернет в материален пясъчен образ“ е абстрактната творба на Светлозар Лисичков. ", "date": "2017.06.29", "title": "Алея на световни изобретения, сътворени от пясък"}
{"url": "http://www.novinite.bg/articles/146434/Zaemame-ot-poslednite-mesta-po-inovativnost-v-ES", "text": "Румъния и България са на дъното на класацията на страните от ЕС от гледна точка на постиженията на иновациите през 2016 г. Това показва Европейският иновационен индекс (EIS) от 2017 г., предаде НОВА.За Румъния налице е спад от 14,1% спрямо средната стойност за Общността през 2010 г. Двете страни попадат в категорията \"Скромен иноватор\" - най-ниското място в подреждането на държавите, които показват ниво на представяне под 50% от средното за ЕС.На Стария континент Швеция остава лидер на иновациите, докато Литва, Малта, Холандия, Австрия и Великобритания са най-бързо развиващите се иноватори. Докладът също така установява, че в глобален мащаб ЕС е по-малко иновативен от Австралия, Канада, Япония, Южна Корея и САЩ.EIS оценява относителните силни и слаби страни на националните иновационни системи и предлага сравнителен анализ на резултатите от иновациите в страните от ЕС, други европейски страни и регионалните съседи.Рамката за измерване, преразгледана за тазгодишното издание, взема предвид 27 различни показателя, които разглеждат основните двигатели на иновациите извън фирмените, публични и частни инвестиции в научни изследвания и иновации, иновационни усилия на ниво фирма и въздействието на иновационните дейности на фирмите. ", "date": "2017.06.29", "title": "Заемаме от последните места по иновативност в ЕС"}
{"url": "http://www.novinite.bg/articles/146444/27-dushi-postradaha-pri-katastrofa-mejdu-dva-tramvaya-v-Berlin", "text": "Най-малко 27 души пострадаха при катастрофа между два трамвая в Берлин, съобщи вестник „Тагесшпигел“, цитирано от бТВ.Единият от трамваите е излязъл от релсите си и двете превозни средства са се ударили челно. По първоначални данни пострадалите са с по-леки наранявания. Сред тях са и ватманите. Те са приети в болница.", "date": "2017.06.29", "title": "27 души пострадаха при катастрофа между два трамвая в Берлин"}
{"url": "http://www.novinite.bg/articles/146413/Italiya-zaplashi-che-shte-spre-da-priema-plavatelni-sadove-ot-drugi-strani", "text": "Италия заплаши, че ще спре да приема плавателни съдове от други страни, които водят мигранти в пристанищата й, предаде НОВА.Премиерът Паоло Джентилони обвини европейските партньори, че обръщат гръб на страната му в този труден момент. Само за последните четири дни около 10 000 души са се опитали да стигнат от Северна Африка до Италия. 2 000 са загинали само от началото на тази година, сочат данни на ООН. ", "date": "2017.06.29", "title": "Италия заплаши, че ще спре да приема плавателни съдове от други страни"}
{"url": "http://www.novinite.bg/articles/146445/Losho-vreme-obhvana-Zapadna-Evropa", "text": "Лошо време обхвана Западна Европа. Силна буря връхлетя Литва и събори дървета, наводни жилища и автомобили. Гръмотевична буря остави 7000 домакинства без ток в югоизточната част на страната, пише бТВ.В столицата Вилнюс тази сутрин се изля пороен дъжд, който предизвика големи затруднения в трафика. Десетки аварийни екипи са изпратени да отстраняват щетите от стихията. В Полша силна буря наводни улици, скъса електропроводи и събори дървета. Специализираните служби са викани средно 100 пъти в засегнатите райони, за да отстраняват аварии.В 11 области на Полша са издадени предупреждения за силни бури, включително с градушки.", "date": "2017.06.29", "title": "Лошо време обхвана Западна Европа"}
{"url": "http://www.novinite.bg/articles/146398/Ochakva-ni-predimno-slanchevo-vreme", "text": "Ще е предимно слънчево. В следобедните часове ще се развива купеста облачност, но само на отделни места, главно в планинските райони е възможно да превали и прегърми. Ще духа слаб до умерен юг-югоизточен вятър. Температурите ще се повишат още и максималните ще са между 35° и 40°. Такава е прогнозата за времето на Националния институт по метеорология и хидрология (НИМХ), цитирано от \"Фокус\". Атмосферното налягане ще остане малко по-ниско от средното за юни.Над Черноморието ще бъде предимно слънчево, със слаб до умерен югоизточен вятър. Максимални температури на въздуха: 27° – 31°. Вълнението на морето ще е 2 бала. Температурата на морската вода е 23° – 26°.  Над планините около и след обяд облачността временно ще се увеличи, но само на отделни места ще превали краткотрайно. Ще духа умерен, по билата силен югозападен вятър. Максималната температура на височина 1200 метра ще е около 28°, на 2000 метра – около 21°.", "date": "2017.06.29", "title": "Очаква ни предимно слънчево време"}
{"url": "http://www.novinite.bg/articles/146419/Nova-teoriya-za-myastoto-kadeto-pochiva-Vasil-Levski", "text": "Появи се нова теория за мястото, където почива Васил Левски. Възможно е той да е бил погребан близо до Земеделското министерство в София, смята изследовател от Велико Търново - писателят Николай Иванов, предаде НОВА.Изясняването на местонахождението на гроба на Апостола на свободата е подобно на търсенето на Светия Граал за българските историци. Теориите са десетки, а новото предположение почива на документи, карти от епохата и свидетелства на очевидци.Изследователите ще поискат разкопки на мястото и възнамеряват да се обърнат към Министерския съвет за разрешение. Така се надяват да докажат историческото си допускане. ", "date": "2017.06.29", "title": "Нова теория за мястото, където почива Васил Левски"}
{"url": "http://www.novinite.bg/articles/146399/Petrovden-e-edin-ot-naj-pochitanite-praznici-prez-letniya-period", "text": "На 29 юни Българската православна църква почита паметта на Светите апостоли Петър и Павел, предаде НОВА. Имен ден празнуват: Камен, Кремена, Павел, Павлин, Патриция, Петър. В традиционния български бит Петровден е един от най-почитаните празници през летния период.Според поверието празненствата днес са за предпазване от пожари, гръмотевици и градушки.Според традициите в някои райони на страната Павловден се празнува отделно на 30 юни и се нарича Пальовден. Традиционно е днес да се заколи жертвено животно в чест на светците, обикновено петел. ", "date": "2017.06.29", "title": "Петровден е един от най-почитаните празници през летния период"}
{"url": "http://www.novinite.bg/articles/146400/Vzimane-na-merki-za-dvojniya-standart-pri-hranite", "text": "Спешни мерки заради двойния стандарт при храните. Земедеслкият министър и потребителските организации ще обсъдят днес общи действия, за да се защитят правaта ни като потребители, предаде НОВА.Проверките показаха разминавания в състава на почти всички тетсвани продукти у нас и в западноевропейските търговски вериги. Темата ще бъде повдигната и на европейско ниво, за да се уеднаквят стандартите. Резултатите показаха разлики в състава, грамажа и дори вкуса на изследваните храни. Бяха тествани 31 продукта закупени от Германия Австрия и България, разпределени в 5 групи.Двоен стандарт се оказа че има и при цените. Половината от закупените стоки у нас се продават по-скъпо в сравнение с магазините на запад, показа анализът на Агенцията по храните.  ", "date": "2017.06.29", "title": "Взимане на мерки за двойния стандарт при храните"}
{"url": "http://www.novinite.bg/articles/146440/Majat-ocelyal-sled-sblasak-s-avtobus-razkaza-za-sluchiloto-se-VIDEO", "text": "Британецът Саймън Смит без съмнение е щастливец. За 53-те години, откакто е на този свят, може да му е провървяло неведнъж, но той извади най-невероятния късмет миналия уикенд, когато се прибираше пеша по ул. „Гън“ в Рединг. Tъкмо бе пресякъл шосето и миг преди да се качи на тротоара беше връхлетян изневиделица от... автобус, предаде бТВ.Дотук може да се каже, че късметът е лош, но всъщност граничи с чудо. След като беше изхвърлен на повече от шест метра от мястото на сблъсъка, г-н Смит просто се изправи и влезе в близката кръчма.„Щастлив съм изобщо да съм жив“, каза по-късно Смит пред медиите. Повиканият на мястото екип на спешна помощ обаче отказал да повярва, че е бил ударен от автобус. „Всъщност всички бяхме съгласни, че ако ме беше ударил автобус, не трябваше да съм жив“, обясни спокойно той.Късметлията държи да уточни, че е влязъл в кръчмата само за да потърси сигурно място. „Доста е смешно, че всички мислят, че съм влязъл за бира. Всъщност търсих убежище“, обясни той пред в. „Сън“. Все пак призна, че по-късно е изпил една – след като го пуснали от болницата.Транспортната компания определи случилото се като „ужасен инцидент“ и обяви, че прави вътрешно разследване. Полицията също разследва защо шофьорът е изгубил контрол.", "date": "2017.06.29", "title": "Мъжът оцелял след сблъсък с автобус разказа за случилото се (ВИДЕО)"}
{"url": "http://www.novinite.bg/articles/146401/Horata-predpochitat-da-podadat-godishnite-finansovi-otcheti-onlajn-zaradi-opashkite", "text": "Опашки се извиха в Агенцията по вписванията малко преди крайния срок за подаване на годишните финансови отчети на фирмите. Най-натоварени са часовете около обяд, предаде НОВА.От Агенцията уточниха, че от началото на годината досега са подадени 310 000 отчета. Засилва се броят на хората, които предпочитат да направят това онлайн. 77 на сто от документите са постъпили именно чрез електронната система. Последният ден, в който може да се подаде годишен финансов отчет, е този петък. ", "date": "2017.06.29", "title": "Хората предпочитат да подадат годишните финансови отчети онлайн, заради \"опашките\""}
{"url": "http://www.novinite.bg/articles/146402/Zakonen-li-e-referendumat-za-badeshteto-na-mestnostta-Bedechka", "text": "Законен ли е референдумът за бъдещето на местността „Бедечка”? Делото започва в Административния съд в Стара Загора, предаде НОВА.Абсурдът е, че преди десет дни старозагорци гласуваха на референдума, а съдът може и да реши, че такъв изобщо не е трябвало да има.Според прокуратурата начинът, по който е зададен въпросът, противоречи на закона. Гражданите не би трябвало да гласуват как да се харчат бюджетни средства. ", "date": "2017.06.29", "title": "Законен ли е референдумът за бъдещето на местността „Бедечка”"}
{"url": "http://www.novinite.bg/articles/146415/Kuzman-Iliev-Targovcite-ne-mogat-da-vdigat-cenite-na-hranite-do-bezkraj-VIDEO", "text": "„Голяма заблуда е това, че всички стоки трябва да са на едни и същи цени навсякъде”. Така икономистът Кузман Илиев коментира в ефира на НОВА актуалните данни, според които 16 от 31 хранителни продукта са по-скъпи в България, отколкото в Западна Европа.Илиев подчерта, че понякога една и съща стока в определен магазин може да не струва толкова, колкото в търговски обект на друга улица в същия град и дори квартал.Кореспондентът на NOVA от Рим Антоанета Николова поясни, че в Италия магазини от една и съща верига продават стоките си на различни цени в различните градове. „Търговците не могат да вдигат цените до безкрай. Затова започват да режат грамажа или качеството”, коментира още Кузман Илиев.„Пазарът в България е много малък и не се разчита на голям оборот, а на висока надценка”, каза бившият директор на Държавната комисия по стоковите борси и тържищата Едуард Стойчев. ", "date": "2017.06.29", "title": "Кузман Илиев: Търговците не могат да вдигат цените на храните до безкрай (ВИДЕО)"}
{"url": "http://www.novinite.bg/articles/146431/Protest-v-podkrepa-na-predsedatelya-na-Varhovniya-kasacionen-sad-VIDEO", "text": "Граждани се събраха на протест пред Висшия съдебен съвет (ВСС) в подкрепа на председателя на Върховния касационен съд (ВКС) Лозан Панов. Според подаден сигнал от медия Панов е участвал в протест срещу изгонването на отец Паоло Кортези от Белене, приютил бежанци от Сирия. А редом до Панов на въпросния бунт стояли политически лица, гласи още сигналът.ВСС трябваше да разгледа случая и да прецени има ли нарушение на правилата. До дискусия по темата в Съвета така и не се стигна.Защитниците на Панов оставиха болтове пред входа на сградата, където заседава т. нар. \"правителство на съдебната власт\". ", "date": "2017.06.29", "title": "Протест в подкрепа на  председателя на Върховния касационен съд (ВИДЕО)"}
{"url": "http://www.novinite.bg/articles/146433/Protest-na-policaite-shte-ima-na-5-yuli", "text": "Протест ще има на 5 юли. Това заявиха синдикатите на служителите в МВР след среща с вътрешния министър Валентин Радев, предаде НОВА.Причината - не е постигната договорка за увеличение на заплатите им. \"Министър Радев заяви, че ако зависи от него, веднага би ги вдигнал, но не зависи. Започнало е решаването на проблема с липсващите униформи\", заяви председателят на СФСМВР Валентин Попов. Припомняме, че преди дни стана ясно, че за периода 2011-2015 г. МВР дължи като неосигурени дрехи на служителите 29.5 милиона лева. Това заяви в началото на седмицата в студиото на НОВА Илия Кузманов, зам.-председател на Синдикалната федерация на служителите в МВР. ", "date": "2017.06.29", "title": "Протест на полицаите ще има на 5 юли"}
{"url": "http://www.novinite.bg/articles/146447/Pojar-na-smetishteto-kraj-Ihtiman", "text": "\r\nПожар гори на сметището край , предаде бТВ.\r\nЗаради инцидента районът е задимен, видимостта при 46-ия км от автомагистрала „Тракия” е намалена и шофьорите трябва да се движат с повишено внимание, призовават от агенция „Пътна инфраструктура”.\r\n", "date": "2017.06.29", "title": "Пожар на сметището край Ихтиман"}
{"url": "http://www.novinite.bg/articles/146411/Boyat-nad-policaj-vav-vrachansko-selo-VIDEO", "text": "Разследващите извършват две проверки по случая с побоя над полицай в хранителен магазин във врачанското село Борован. Едната цели да установи защо двама криминално проявени мъже са нападнали служителя на реда, а другата – има ли случилото се нещо общо с действия на пострадалия, които той е извършвал по служба в миналото, предаде НОВА.Побоят бил извършен в събота. Битият полицай е със средна телесна повреда. Охранителна камера запечатала нападението. На кадрите се вижда как между служителя на МВР и двамата нападатели възниква спор, който прераства във физическа саморазправа.Според местните напрежение между полиция и цивилни няма. Те смятат, че случилото се е битов инцидент. ", "date": "2017.06.29", "title": "Боят над полицай във врачанско село (ВИДЕО)"}
{"url": "http://www.novinite.bg/articles/146420/Ratificirane-na-sporazumenieto-za-zaem-ot-Bankata-za-razvitie", "text": "Депутатите окончателно ратифицира законопроекта на споразумението за заем между Банката за развитие на Съвета на Европа и България, съобщава БГНЕС.Със 116 гласа „за”, 58 – „против” и 8 въздържали се предложението бе прието на второ четене.Размерът на заема е 200 млн. евро и ще се усвоява на траншове, които ще се обвързват с разчетите по оперативните програми за националното съфинансиране и ще се придвижват по закона за държавния бюджет.Заемът частично ще покрива българския принос към финансирането на инвестиционни проекти по програмите „Региони в растеж 2014-2020“, „Развитие на човешките ресурси 2014-2020“ и „Наука и образование за интелигентен растеж 2012-2020“.Рамковото споразумение е подписано от министъра на финансите на 21 декември 2016 г.„Правителството крие от народните представители, че всъщност този заем отива за мигранти и разселване на лица. Уведомихте ли българския народ, че ще теглим такъв заем с такава цел? Откъде накъде ще поемаме заем от 200 млн. евро, за да осъществяваме политики на част от Европейския съюз, отречени от цяла Източна Европа, без България? Някой си мисли, че не четем целия договор, но много бърка”, коментира Румен Гечев от БСП.", "date": "2017.06.29", "title": "Ратифициране на споразумението за заем от Банката за развитие"}
{"url": "http://www.novinite.bg/articles/146446/Bojko-Borisov-I-sled-Brexit-ES-i-Velikobritaniya-shte-ostanat-partnori", "text": "„България е подготвена да поеме своите отговорности като председател на Съвета на ЕС от началото на 2018 г. и да подкрепи преговорния екип в процеса по оттеглянето на Обединеното кралство от Европейския съюз”, заяви министър-председателят Бойко Борисов на среща с Мишел Барние, главния преговарящ от страна на ЕК за Brexit, предаде НОВА.Премиерът Бойко Борисов изтъкна, че България подкрепя издигането на въпросите за правата на гражданите като първостепенен приоритет. По думите му, в бъдещото споразумение следва да бъде заложен недискриминационен и ефективно приложим механизъм, който да създаде правна сигурност за дългосрочно и постоянно пребиваващите в страната европейски граждани. Борисов подчерта особената си загриженост по отношение на големия брой студенти във Великобритания.Той изрази надежда, че и след Brexit Европейският съюз и Великобритания ще останат партньори в области като сигурността и борбата с тероризма.Борисов и Барние изразиха общо мнение за изключителната важност на уреждането на финансовите задължения на Обединеното кралство към ЕС въз основа на принципа на изпълнение на всички поети ангажименти. ", "date": "2017.06.29", "title": "Бойко Борисов: И след Brexit ЕС и Великобритания ще останат партньори"}
{"url": "http://www.novinite.bg/articles/146438/Bez-tirove-po-patya-za-moreto", "text": "Oгpаничават движението на тиpовете пpез вcички меcеци до кpая на лятото. Пpез юли и авгycт движението за камиони ще е забpанено не само за магистрала „Хемус”, но и за всички останали, предаде НОВА.Това обяви министърът на регионалното развитие и благоустройство Николай Ненков, цитиран от вестник \"24 часа\". Целта е да се облекчи трафикът за пътуващите към морето. ", "date": "2017.06.29", "title": "Без тирове по пътя за морето"}
{"url": "http://www.novinite.bg/articles/146406/Dneven-horoskop-za-29-yuni", "text": "\r\n\r\nВсичко се случва прекалено бързо за вас, така че очаквайте все повече и повече действия, докато денят напредва. Вечерта вероятно ще бъдете изтощени, но това е правилният вид умора.\r\n\r\nИзключително трудно ви е да си съберете мислите, което обезмисля почти всяко ваше действие. Добра идея е да отстъпите назад и да обмислите кои са наистина важните неща в живота ви. След което осъзнаете кои са, ще започнете да работите за тях.\r\n\r\nДнешният ден е ден за големи идеи, така че не забравяйте да говорите и да си сътрудничите само с правилните хора. Вашата положителна енергия гарантира, че нещата ще бъдат много по-ясни в края на деня.\r\nАко сте представител на някой от останалите зодиакални знаци, можете да намерите своя   \r\n", "date": "2017.06.29", "title": "Дневен хороскоп за 29 юни"}
{"url": "http://www.novinite.bg/articles/146442/Zapochva-stroitelstvoto-na-novi-25-kilometra-ot-avtomagistrala-Hemus", "text": "Започва строителството на нови 25 километра от автомагистрала „Хемус”. Това обяви във Велико Търново регионалният министър, предаде НОВА.Николай Нанков заяви още, че до края на мандата ще бъдат построени общо 75 километра на „Хемус”, като магистралата ще стига до градовете Ловеч и Плевен, а на изток – почти до Търговище. От Регионалното министерство признаха, че закъсняват с проектирането на най-дългото трасе – от Плевен и Ловеч до Велико Търново и Търговище, което е с дължина 175 км.Николай Нанков посочи, че най-оптимистичният вариант за завършването на цялата магистрала е 7 години. ", "date": "2017.06.29", "title": "Започва строителството на нови 25 километра от автомагистрала „Хемус”"}
{"url": "http://www.novinite.bg/articles/146403/Sidni-s-po-razlichen-pogled-na-noshtnoto-nebe-VIDEO", "text": "Забележителна арт инсталация освети нощното небе над Сидни. Тя превръща една от най-емблематичните сгради - Операта в живо произведение на изкуството, предаде НОВА.Светлинното шоу започва след залез слънце и продължава седем минути. Целта му е да популяризира историята на Австралия и местната култура. В шоуто са включени работи на петима известни артисти. ", "date": "2017.06.29", "title": "Сидни с по-различен поглед на нощното небе (ВИДЕО)"}
{"url": "http://www.novinite.bg/articles/146408/Evroto-uvelichi-rasta-si-spryamo-dolara", "text": "Еврото увеличи ръста си спрямо долара в сряда, постигайки важен едногодишен връх. Валутата се повиши близо до ключовото ниво от 1,14 щатски долара, достигайки 1,1391 долара, което е най-високото й ниво за една година, информира \"Франс прес\", цитирана от БГНЕС, предадена от НОВА.Анализатори заявиха, че валутният пазар продължава да претегля оптимистичните коментари на главния директор на Европейската централна банка Марио Драги.каза анализаторът на Western Union Business Solutions Джо Манимбо.Междувременно пазарите на акции в Париж и Франкфурт леко се понижиха, но САЩ в бяха постигнати големи печалби, като Nasdaq води с растеж от 1,4%. Технологичните акции, които паднаха във вторник, завършиха с по-високи нива. Apple отбелязва растеж от 1,5%, Facebook от 1,8% а Google – от 1,4%. коментира Андреас фон Аркс, анализатор в Baader Helvea. ", "date": "2017.06.29", "title": "Еврото увеличи ръста си спрямо долара"}
{"url": "http://www.novinite.bg/articles/146437/Vlastite-v-Berlin-othvarliha-iskaneto-na-turskiya-prezident-Redjep-Erdogan", "text": "Властите в Берлин отхвърлиха искането на турския президент Реджеп Ердоган да направи обръщение към етнически турци в Германия следващата седмица по време на посещението си за срещата на Г-20 в Хамбург, предаде НОВА.Германският външен министър Зигмар Габриел заяви, че Берлин е получил молбата на Ердоган, но тя е била отхвърлена още преди седмици. „Преди седмици обясних на моите турски колеги, че не мислим това за добра идея“, каза дипломатът по време на посещение в Русия, обяснявайки решението с намаления полицейски ресурс заради срещата на високо равнище, на която ще присъстват руският и американският президент Владимир Путин и Доналд Тръмп.„Също така доста честно заявих, че подобна поява не би била уместна, като се има предвид настоящата конфликтна ситуация с Турция“, каза той и допълни, че въпреки това турският лидер ще бъде „приет с почести“ на срещата, пише БГНЕС.Зигмар Габриел също така посочи, че би могъл да разбере лидера на своята Социалдемократическа партия (СДП) Мартин Шулц, който заяви, че „чуждестранни политици, които нарушават нашите ценности не трябва да бъдат допускани да произнасят пламенни речи в Германия“. В интервю за вестник „Билд“ Шулц посочи също, че не би искал „Ердоган, който вкарва в затвора членове на опозицията и журналисти в Турция, да провежда мащабни мероприятия в Германия“.За последно турският президент говори пред представители на 3-милионната турска общност в Германия през май 2015 г., в град Карлсруе.Решението на Берлин идва на фона на все по-обтегнатите отношения между Турция и Германия, които достигнаха до нов спад след неуспешния опит за преврат срещу Ердоган от лятото на миналата година и чистката, която властта в Анкара предприе срещу опозицията след това.По-рано този месец заради конфликта между двете държави Берлин реши да изтегли своя контингент, участващ в мисии на антитерористичната коалиция, от турската база „Инджирлик“ и да го настани в Йордания.  ", "date": "2017.06.29", "title": "Властите в Берлин отхвърлиха искането на турския президент Реджеп Ердоган"}
{"url": "http://www.novinite.bg/articles/146418/Dvukratniya-evropejski-shampion-po-boks-Daniel-Asenov-se-gotvi-za-svetovnoto-v-Hamburg", "text": "Само на 20 години, а вече двукратен европейски шампион по бокс. Даниел Асенов-Тайсъна от ямболското с. Кукорево наскоро спечели злато и от първенството в Харков, предаде НОВА.Мечтае за олимпийски медал, но сега се готви за световното в Хамбург. Боксьорът е един от тримата братя Асенови, шампиони на България. Покрай ринга и в живота до него е Розалия Пайчева, която се боксира в националния ни отбор.Румен Бахов реши да провери колко силно е крошето на българския Тайсън. ", "date": "2017.06.29", "title": "Двукратния европейски шампион по бокс Даниел Асенов се готви за световното в Хамбург"}
{"url": "http://www.novinite.bg/articles/146414/Za-skandalite-mejdu-GERB-i-BSP-VIDEO", "text": "„Със сигурност има напрежение и около председателството на България в Съвета на ЕС. Политическото ни решение е да подкрепим предложената от БСП анкетна комисия”, коментира в студиото на „Здравей, България” Тома Биков, депутат от ГЕРБ, предаде НОВА.„Още от сега може да се каже, че тази анкетна комисия, която ще се създаде за НДК, трябва да излезе със случай за нарушение, защото тук имаме отличен случай за корупция. И двете страни се обвиняват в нарушения”, заяви депутатът от БСП Александър Симов.Изказванията на депутатите идва дни, след като се разрази скандалът с Националния дворец на културата. Припомняме, че премиерът Бойко Борисов внесе решение НДК да премине под управлението на Министерството на културата. Така за сградата вече няма да отговаря министъра за българското председателство на Съвета на ЕС Лиляна Павлова. Заедно с това на поста си като директор на НДК ще бъде възстановен Мирослав Боршош. Преди два дни той беше свален по заповед на Лиляна Павлова. Междувременно от прокуратурата съобщиха, че на 21.02 тази година Държавната агенция “Национална сигурност“ е изпратила до главния прокурор справка за извършени нарушения с бюджетни средства, отпуснати на НДК с решение на Министерския съвет. Средствата са 17 милиона лева и са предназначени единствено за увеличение на капитала на дружеството заради разходите по бъдещото европейско председателство. В данните се твърди, че част от тези средства са разходвани от изпълнителния директор за други цели, като са извършвани плащания по договори за минали периоди.„Това, което е топ приоритет на държавата в следващата година, е европейското председателство. Ако от НДК са изчезнали толкова пари или стават такива неща, то за какво европредседателство говорим оттук нататък”, каза още депутатът Александър Симов.А какъв бе коментарът им за скандала заради новите изтребители „Грипен”?„Проблемът е, че три дни след изборите, служебното правителство взе решение за един конкурс, за една сделка, която струва 1,5 млрд лв. на българските граждани”, заяви депутатът от ГЕРБ Тома Биков. ", "date": "2017.06.29", "title": "За скандалите между ГЕРБ и БСП (ВИДЕО)"}
{"url": "http://www.novinite.bg/articles/146423/Angela-Merkel-Godina-sled-Brexit-se-chuvstva-nov-duh-na-edinstvo-na-27-te-stani-ot-ES", "text": "\"Евросъюзът съумя да преживее сложен етап от своето развитие, а вярата в бъдещето на общността се възвръща\", заяви в изказване пред Бундестага германският канцлер г-жа Ангела Меркел, предаде НОВА.„Година след Brexit се чувства нов дух на единство на 27-те стани от ЕС. След драматични събития от последните години това за мен е израз на нашето единство“, изтъкна Меркел.По думите й страните от ЕС трябва да разберат, че проблемите и предизвикателствата пред общността могат да бъдат преодолени единствено с общи усилия.„Който смята, че проблемите могат да бъдат решени с помощта на изолация и протекционизъм, силно се заблуждава“, каза тя и подчерта, че това е валидно както по отношение на Европейския съюз, така и на Г-20. „Протекционизмът не е отговорът“, категорична бе Меркел, допълвайки, че на предстоящата среща на Двайсетицата в Хамбург тя ще търси „ясен сигнал за отворени пазари“.Позицията на канцлера по отношение на свободната търговия я поставя в опозиция на американския президент Доналд Тръмп и неговата политика за „Америка на първо място“. Също така неговата администрация през март отказа да подпише документ за гаранции срещу протекционизма по време на среща на финансовите министри на Г-20. В речта си пред Бундестага Меркел даде заявка за сблъсък с Вашингтон и по друга тема, а именно тази за климата, след като заяви, че участниците в Парижкото споразумение няма нито да разглеждат, нито да внасят изменения в него.„Това споразумение не подлежи нито на преразглеждане, нито на подмяна. След решението на САЩ да го напуснат, ние имаме намерение да действаме по-решително от когато и да е било, за да го изпълним“, посочи тя и допълни, че според нея изпълнението на ангажиментите по договора ще доведе до икономически ръст в световен мащаб. Тя заяви също, че светът се нуждае от неговото осъществяване, тъй като „климатичните промени представляват едно от най-тежките предизвикателства пред човечеството, екзистенциална заплаха за всички нас на Земята“.След срещата на Г-7 в Италия в края на май Тръмп обяви, че смята да изведе САЩ от споразумението за климата, тъй като според него то не е рентабилно за страната. Против това решение се обявиха редица световни лидери, включително и Меркел, като анализатори смятат, че то ще доведе до изолация на Вашингтон на международната сцена.  ", "date": "2017.06.29", "title": "Ангела Меркел: Година след Brexit се чувства нов дух на единство на 27-те стани от ЕС"}
{"url": "http://www.novinite.bg/articles/146436/Maniyata-za-slava-predizvika-nelepa-smart", "text": "Жена от Минесота застреля приятеля си при неуспешен опит да демонстрират каскада в социалната мрежа „Ютюб”, предаде бТВ.19-годишната Монализа Перез произвела изстрел от 30 см срещу партньора си Педро Руиз. Пред себе си той държал дебела книга, която трябвало да спре куршума. 3-годишният син на младата двойка и почти 30 зрители станали свидетели на фаталния инцидент.Жената е обвинена в предумишлено убийство и ще се изправи пред съда в сряда. Според адвоката по случая книгата, която Педро е използвал, е била енциклопедия с твърда корица. „Аз и Педро ще заснемем може би едно от най-опасните видеа. Негова идея, а не моя”, пише Монализа по-рано в деня на каскадата.„Те бяха влюбени, обичаха се. Това беше просто една лудория, която свърши зле”, коментира лелята на Руиз пред американска телевизия. Според нея целта им е била да станат по-популярни в „Ютюб”. От март те поддържат собствен канал, в който разказват за живота на младите родители. Миналата седмица Монализа съобщила пред последователите си, че със съпруга ѝ очакват второто си дете през септември.", "date": "2017.06.29", "title": "Манията за слава предизвика нелепа смърт"}
{"url": "http://www.novinite.bg/articles/146439/Specakciya-na-bul-Vitosha", "text": "Полицията провежда спецакция на бул. „Витоша” в София.Операцията е срещу лица, които са оперативно интересни. Част от тях са свързани и с мигрантите, уточни заместник-главният секретар на МВР Георги Арабаджиев.Очаква се органите на реда да оповестят повече информация за акцията по-късно през деня.", "date": "2017.06.29", "title": "Спецакция на бул. „Витоша”"}
{"url": "http://www.novinite.bg/articles/146409/Asenovgrad-na-protest-sled-poboya-nad-uchenici-VIDEO", "text": "Асеновград на протест след побоя над ученици. Недоволството е срещу група мъже, които вчера нападнаха с колове и мотики ученици, треньорите и родителите им. Децата са от отбор по канукаяк и тренирали, когато възникнал конфликтът. Няколко души пострадаха. Снощи в града над 2000 души излязоха на протест. В Асеновград пристигнаха и много рокери, предаде НОВА.Напрежение в града има и днес. Полиция и жандармерия пази подстъпите към ромската махала. „Синът ми е добре. Ръката му е счупена. Той трябваше да се състезава днес, но заради ромските действия, сега няма да се състезава. Това не беше сбиване, а опит за убийство. Дойдоха над 1000 роми с колове да бият децата, а ние гледахме да ги защитим. Засега има 8 задържани. Дано да си получат наказанието”, коментира за „Здравей, България” Иван Тодоров, баща на едно от момчетата, които тренират гребане.„Децата се страхуват заради създалата се ситуация”, коментира учителката на едно от пострадалите деца. По думите на родителите, ромите дошли преди няколко години и оттогава започват проблемите. „Искаме по-стабилна полиция в Асеновград”, категорични са родителите. Протестиращите имат среща и с кмета на града. Тя ще се проведе в 12 часа на обяд. ", "date": "2017.06.29", "title": "Асеновград на протест след побоя над ученици (ВИДЕО)"}
