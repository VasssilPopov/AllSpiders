{"url": "http://www.novinite.bg/articles/150818/Bolnicata-vav-Vraca-nyama-da-priema-speshni-pacienti", "text": "Проблемите в болницата във Враца се задълбочават. Отделението по реанимация спира да работи, защото няма достатъчно специалисти, които да работят в него, пише NOVА. Преди ден лекари и медицински специалисти от лечебното заведение заплашиха да подадат оставки заради забавените им възнаграждения.  ", "date": "2017.10.04", "title": "Болницата във Враца няма да приема спешни пациенти"}
{"url": "http://www.novinite.bg/articles/150820/Bolnica-Sv-Marina-v-Pleven-stana-universitetska", "text": "Правителството прие решение, с което определя за университетска МБАЛ „Света Марина“ в Плевен, предаде OFF NEWS.Съгласно Закона за лечебните заведения, университетски болници са многопрофилни или специализирани болници, в които, след акредитация, се осъществяват дейности по клинично обучение на студенти и докторанти по медицина, дентална медицина, фармация и здравни грижи, както и следдипломно обучение.", "date": "2017.10.04", "title": "Болница \"Св. Марина\" в Плевен стана университетска"}
{"url": "http://www.novinite.bg/articles/150777/Da-ne-zakusvash-opasno-za-zdraveto", "text": "Пропускането на закуската може да се окаже фатално за много хора, тъй като удвоява риска от атеросклероза, при която се удебеляват стените на артериите. Това сочат резултатите от проучване, проведено в Испания в продължение на 10 години и обхванало 4000 офис служители, съобщава НОВА. 25% от участвалите в изследването закусвали обилно, като осигурявали 20 на сто от дневния си калориен прием.Около 70% от хората консумирали сутрин едва 5 на сто процента от дневния си калориен прием, а 3 на сто въобще не закусвали. Последната група показала, че е изложена на най-голям риск от сърдечно-съдови заболявания. А по данни на Световната здравна организация през 2015 г. от този тип болести са починали 17,7 милиона души в световен мащаб.Хората, които са пропускали закуската, се оказали и с най-големи талии. При тях били регистрирани и високи нива на индекса на телесната маса, на кръвното налягане и на кръвната захар.Онези от изследваните, които си осигурявали на закуска едва 5% от дневния енергиен прием, пък били изложени на два пъти по-висок риск от атеросклероза. ", "date": "2017.10.04", "title": "Да не закусваш – опасно за здравето"}
{"url": "http://www.novinite.bg/articles/150780/Dneven-horoskop-za-4-oktomvri", "text": "\r\n\r\nОпитайте да не се забърквате в нищо прекалено сериозно днес, особено ако са правно обвързващи неща. Трябва да се освободите от всички задължения, доколкото е възможно, за да бъдете напълно сигурни.\r\n\r\nТрябва да се съберете с останалите днес. Нямате никакво извинение да останете сами. Ако имате вариант да съберете всичките си приятелите и роднини на едно място би било страхотно и ще бъдете много по-силни.\r\n\r\nСвикнали всичко да ви бъде напълно ясно, но в дните като днешния разбирате, че не всичко е толкова ясно и просто, колкото ви се иска. Направете всичко по силите си, но не очаквайте много ясна информация днес.\r\nПредставителите на останалите зодии могат да намерят своя дневен хороскоп .\r\n", "date": "2017.10.04", "title": "Дневен хороскоп за 4 октомври"}
{"url": "http://www.novinite.bg/articles/150826/Kim-Katral-Samanta-Djouns-nikoga-poveche-nyama-da-se-varne-na-ekran", "text": "Актрисата Ким Катрал обяви, че нейната героиня Саманта Джоунс от „Сексът и градът“ никога повече няма да се върне на екран. Вярна на пиперливия си имидж, тя определи отношенията с колежките си от сериала като токсични. „Саманта Джоунс няма да се върне. Мога да ви уверя, че никога няма да се случи. За мен всичко свърши и не съжалявам“, отсече актрисата. „Единственото, което ме свързваше с тях, беше сериалът. Всички те имат деца, аз съм с десет години по-възрастна. Когато снимките приключиха, прекарвах по-голяма част от времето си извън Ню Йорк, така че не ги виждах“, обясни Ким Катрал. Тя заяви, че в момента се чувства фантастично и се радва на вниманието на феновете си. „Ако желаят, нека направят продължение на филма без мен. Това е страхотно. Може би биха могли да изберат афроамериканска или испаноговоряща Саманта Джоунс“, добави тя./dariknews.bg/", "date": "2017.10.04", "title": "Ким Катрал: Саманта Джоунс никога повече няма да се върне на екран"}
{"url": "http://www.novinite.bg/articles/150796/Mlada-jena-ot-Razlog-bila-otvlechena-za-da-prostituira", "text": "Млада жена от Разлог се оплака, че е била отвлечена и накарана да проституира. 22-годишната жена се обади във вторник на телефон 112 и разказала, че е избягала от дома на мъжа, който е я е отвлякъл, информира NOVA. Тя споделила, че през септември е била отвлечена от района на крайпътен комплекс до врачанското село Бели извор и в продължение на седмица била принуждавана да проституира в района на крайпътен комплекс „Дилижанс” в гр. Видин.Във вторник тя успяла да избяга и стигнала до частен дом във видинското село Жеглица, откъдето сигнализирала на полицията.  По случая е задържан 27-годишен мъж от видинското село Арчар. ", "date": "2017.10.04", "title": "Млада жена от Разлог била отвлечена, за да проституира"}
{"url": "http://www.novinite.bg/articles/150771/Dovechera-novi-protesti-oligarhiyata-i-mafiyata", "text": "Очаква се президентът Румен Радев, който заминава на тридневно посещение в Полша, да обяви дали ще подпише указа за назначаването на новия председател на Върховния административен съд Георги Чолаков, информира НОВА.Той беше избран от стария ВСС няколко седмици преди да изтече мандатът на членовете на съвета. За това някои наблюдатели определиха избора му за опорочен. Темата съдебна власт ще бъде актуална и в 18 часа вечерта, за когато е насрочен протест пред Съдебната палата срещу олигархията и мафията.Инициатор на протеста е „Правосъдие за всеки”. Участниците в шествието ще кажат какво очакват да свърши новият състав на Висшия съдебен съвет.", "date": "2017.10.04", "title": "Довечера нови протести олигархията и мафията"}
{"url": "http://www.novinite.bg/articles/150779/Nova-grupa-amerikanski-voenni-pristiga-u-nas", "text": "До две седмици у нас пристига нова група американски военни като част от плановете за засилване на сигурността в Европа. Какво представлява операция „Атлантическа решителност”?Прекрояването на картата на Европа след анексирането на Крим в началото на 2014 г. създаде напрежение по източния фланг на НАТО. Полша, Балтийските държави, Румъния и България получиха ангажимент за сигурността си от Вашингтон и Американското присъствие в Европа беше засилено, информира бТВ.Кремъл отговори с поредица изненадващи учения, последното от които, наречено „Запад”, приключи само преди 10 дни.Първоначално операция „Атлантическа решителност”, стартира с III бригада от Форт Карсън, Колорадо, с над 3000 военни. От тях 150 души с 15 бронирани машини на пехотата пристигнаха през февруари, а през юли България стана домакин на най-голямото американско учение с партньор от черноморския регион, в което участваха 40 хил. души от 22 държави.В американската инициатива за осигуряване на европейската сигурност са заделени 4,8 млрд. долара. Именно по тази програма от Вашингтон осигуряват ротацията със застъпване на т.нар. боен екип от бронирана и напълно оборудвана бригада, който се заменя на всеки 9 месеца. Бригадата от Форт Карсън се заменя с бронирана бригада от Канзас.Тя включва 3300 души с 945 машини. От тях – 85 танка, 130 машини „Брадли” и 17 машини „Паладин” заедно с още 390 верижни машини.На президентския полигон в югозападна Полша бригадата тренира бързо събиране и провежда маневри преди да се разпусне и насочи към пет точки в Европа.В рамките на учението американските военни тренираха комбинирана стрелба с танкове „Ейбрамс”, бойни машини „Брадли” и хеликоптери „Апачи”.Любопитното е, че бронираните машини имат псевдоними – Ахил, Арес, Гневният пират, Мъжка дружба и Съдия Джуди (кръстена на известно риалити предаване).След края на учението в Полша остават 1260 души, 1380 се насочват към Германия, 270 към Румъния, 60 за Унгария и 210 пристигат още този месец у нас. Американските военни ще пристигнат в Ново село още през октомври с 22 машини „Брадли” и с 4 танка.Очаква се общите тренировки да започнат в началото на ноември. Планирани са общо 4 големи учения в Европа за следващото деветмесечие.В първите 9 месеца на операция „Атлантическа решителност” са изстреляни 1 млн. боеприпаси в 11 учения с 25 държави. Засега за операцията е записано, че продължава в обозримо бъдеще.", "date": "2017.10.04", "title": "Нова група американски военни пристига у нас"}
{"url": "http://www.novinite.bg/articles/150807/Izzeha-nad-107-kg-kanabis-ot-kashta-v-petrichko-selo", "text": "Полицията в Петрич иззе 107,340 килограма канабис от частен дом в село Тополница,информира OFF NEWS.Тревата е намерена при проверка на къща и прилежащо към нея дворно място, обитавани от 56-годишния Х. Т.Фермерът, отглеждал забранената култура, е задържан със заповед за задържане до 24 часа. По случая е образувано досъдебно производство.В региона на Петрич полицията често задържа големи количества канабис.", "date": "2017.10.04", "title": "Иззеха над 107 кг канабис от къща в петричко село"}
{"url": "http://www.novinite.bg/articles/150797/Teroristi-gotveli-atentat-na-PSJ-Bordo", "text": "\r\nФренската полиция е предотвратила атентат преди двубоя от Лига 1 между ПСЖ и Бордо на \"Парк де Пренс\" на 30 септември. В 4:30 часа сутринта преди сблъсъка край стадиона е открито самоделно взривно устройство, съставено от четири газови цилиндъра, съобщава \"Дейли мейл\". \r\nФренските власти задържаха петима души във връзка с разследването, а един от тях има връзки с Ислямска държава. Устройството било потопено в бензин и било приготвено за експлозия, съобщава полицията във Франция.\r\nВътрешният министър Жерар Колон заяви, че не е ясно дали стадионът е бил целта на терористична атака. Това се случва две години след ужасяващите атентати в Града на любовта, като тогава една от атаките бе край националния стадион \"Стан дьо Франс\" в Сен-Дени. \r\nВсе пак, двубоят между ПСЖ и Бордо се игра пред 50 000 зрители на \"Парк де Пренс\", а домакините разбиха жирондинците с 6:2.\r\n", "date": "2017.10.04", "title": "Терористи готвели атентат на ПСЖ - Бордо"}
{"url": "http://www.novinite.bg/articles/150800/Eto-kade-v-Plovdiv-Loko-vzima-47-dekara-na-koncesiya-za-35-godini", "text": "Утре е сряда. В този ден, по предварително заявения и разкрит от Христо Крушарски план, Локомотив Пловдив трябва да внесе в Община Пловдив идейният проект и остойностяването на терените, трибуните и общежитието, което бизнесменът иска да построи в квартал Тракия. Преди няколко дни сайтът glas.bg разкри чертежите, които видяха бял свят, след като на Лаута се проведе среща с проектантите.Днес отново ще ви покажем, къде точно в квартал Тракия се планува да бъде разположена базата на Локомотив Пловдив, която трябва да реши един от големите проблеми на черно-белите - липсата на достатъчно терени. След като научихме разположението на парцела, който е с големина 47 декара, собственоръчно нанесохме чертежа, с който разполагаме, върху картата. С помощта на Google Мaps, пък направихме няколко снимки и на самия парцел. Огромното предимство на локацията е, че буквално парцелът граничи с 2 училища, което би било от огромно значение. Това са СОУ \"Черноризец Храбър\" и и СУ \"Димитър Матевски\".Припомняме ви, че базата на Локомотив Пловдив  се предвижда да има 4 терена. Един от тях ще е с размери отговарящи на изискванията за провеждането на него на официални мачове. Другите 3 терена ще са малко по-малки и ще са тренировъчни. Най-вляво на чертежа се вижда празен квадрат. Това ще е закрит маломерен терена с изкуствена настилка, който ще се ползва при екстремни метеорологични условия. Между големия терен и два от тренировъчните се предвижда да има трибуни, под които ще са разположени съблекални, изцяло оборудван лекарски кабинет, възстановителен център и фитнес.Червеният триъгълник, който се вижда на чертежа, граничещ с третия тренировъчен терен, пък ще е общежитието. За него все още не е сигурно на колко точно етажа ще е и с колко стаи ще разполага. Желанието на Крушарски е там да има 40 стаи за юноши, 6 апартамента за футболисти от мъжкия отбор, както и 3 представителни апартамента за гости. В общежитието ще се намира и столовата.", "date": "2017.10.04", "title": "Ето къде в Пловдив Локо взима 47 декара на концесия за 35 години"}
{"url": "http://www.novinite.bg/articles/150778/Vijte-koj-shte-izigrae-Hyu-Hefnar-v-biografichen-film", "text": "Американският музикант и актьор Джаред Лето ще изпълнява ролята на наскоро починалия основател на известното списание за мъже \"Плейбой\" Хю Хефнър в биографичен филм, режисиран от Брет Ратнър, информира ДАРИК.  \"Джаред е мой стар приятел. Когато чу, че аз имам правата върху историята на Хеф, той каза: \"Искам да го изиграя, искам да го разбера\", цитира думите на Ратнър вестник \"Холивуд Рипортър\". \"И наистина вярвам, че Джаред може да го направи, той е един от най-големите актьори на нашето време\", добавя режисьорът. Според \"Холивуд Рипортър\", проектът все още е на ранен етап, но за неговото създаване Ратнър се е замислил още през 2007 г.", "date": "2017.10.04", "title": "Вижте кой ще изиграе Хю Хефнър в биографичен филм"}
{"url": "http://www.novinite.bg/articles/150801/Tajnata-na-kofeinovata-zavisimost", "text": "Легендата разказва, че етиопски пастири първи забелязали ефекта на кофеина, когато кози им започнали да стават по-скокливи от обикновено и да танцуват, след като са яли кафеинови зърна. Най-силно концентрирани на кофеин са - кафето, чаените листа, какаото, колата и енергийните напитки. Вижте няколко любопитни факти за кофеина: Кафето е втората най-търгувана стока в света, пслед петрола. Очевидно човечеството има афинитет към черните течности. Кофеинът е стимулант, който действа на централната нервна система и честата употреба води до лека зависимост. 24 часа след спиране на консумацията му се появяват симптомите на кофеинова абстиненция - умора, главоболие, липса на емоции, безпокойство, тревога, раздразнителност и невъзможност за концентрацияСкоро след като сме пили или яли нещо, съдържащо кофеин, той се абсорбира чрез тънкото черво и се разгражда в кръвта. Тъй като химикалът се разгражда и във вода, и в мазнини, той прониква в мозъка. Кафето влияе директно върху мозъка и може да контролира способностите и настроенията ни. Зависимостта се появява, когато след всяка изпита доза кафе мозъкът започне да се опитва да поддържа баланс под прилива и влиянието на кофеина. Кофеинът има близка прилика с молекула, която присъства естествено в нашия мозък. Тя се нарича аденозин и е толкова близо до молекулата на кофеина че той може да се намести в рецепторите ни за аденозин, като ефективно ги блокира и по този начин не чувстваме умората. Всичкият допълнителен аденозин, който плува свободно около мозъка, стимулира надбъбречната жлеза да сикретира друг стимулант – адреналин. Положителни свойства на кофеина Подобрява бдителността, концентрацията, енергията, избистря съзнанието и чувството за социалност. При хора, които консумират кофеин на дневна база, химията на мозъка и физическите му характеристики се променят с времето. Най-явната промяна е, че мозъчните клетки произвеждат повече рецептори за аденозин, което е опит на мозъка да поддържа дадено равновесие, когато е бомбардиран постоянно с кофеин. Редовните консуматори на кафе изграждат резистентност към кофеина с времето. Необходим е все повече и повече кофеин, който да блокира по-големия брой рецептори, за да се постигне същият ефект.", "date": "2017.10.04", "title": "Тайната на кофеиновата зависимост"}
{"url": "http://www.novinite.bg/articles/150835/Vtori-shans-Bivshi-zatvornici-shte-servirat-kafe-na-sadii-i-prokurori-v-Italiya", "text": "Лишени от свобода в Северна Италия скоро ще могат да предлагат на магистрати топли напитки в кафенето на съдебната палата в Торино. Затворници или вече излежали присъдите си лица, които търсят начин да продължат почтено живота си, ще могат да работят в заведението, което обслужва около 900 работещи в съдебната сграда, както и съдии, прокурори, адвокати и граждани. Това реши градският съвет и планът ще се реализира след като кафенето започне отново да работи след няколко месеца, обяви говорителят на общината Микеле Кико. „Това е част от усилията ни да придадем по-човешки облик на лишаването от свобода: да имаш работа през деня, да общуваш с клиенти, да помагаш на излежали присъдите си нарушители на закона да се впишат отново в обществото”, посочва общинарят. Не е ясно какво ще стане, когато престъпници, „въоръжени” с кафени зърна, се изправят лице в лице с прокурорите, които са искали тежки присъди./dariknews.bg/", "date": "2017.10.04", "title": "Втори шанс: Бивши затворници ще сервират кафе на съдии и прокурори в Италия"}
{"url": "http://www.novinite.bg/articles/150837/Jak-Dyuboshe-Joahim-Frank-i-Richard-Hendersan-specheliha-Nobela-za-himiya", "text": "Швейцарецът Жак Дюбоше, германецът Йоахим Франк и британецът Ричард Хендерсън спечелиха Нобеловата награда за химия за разработване на криолектронна микроскопия, която революционизира биохимията, съобщи сайтът Nobelprize.org. Криоелектонната микроскопия визуализира процеси, които преди това не са виждани. Това е огромно постижение, както за изучаването на биомолекулите, така и за развитието на фармацевтиката. \"Този метод пренесе биохимията в нова ера\", заяви Шведската кралска академия на науките.Миналата година Нобелова награда за химия спечелиха Жан-Пиер Соваж, Фрейзър Стодарт и Бернар Феринха за разработването и синтеза на молекулярни машини - молекули с контролируеми движения, които могат да изпълняват задача, когато им бъде подадена енергия.Нобеловата награда за химия се присъжда от Кралската шведска академия на науките от 1901 г. Лауреати на Нобеловата награда за химия с голяма известност са: Сванте Арениус /1903/, Ърнест Ръдърфорд /1908/, Мария Кюри /1911/, Ирен и Фредерик Жолио-Кюри /1935/. Тази година паричната равностойност на Нобеловата награда е 9 милиона крони (944 000 евро). Благодарение на тазгодишните Нобелови лауреати скоро ще можем да разполагаме с детайлни изображения с атомна разделителна способност на сложните машинарии на живота. Разработеният от Дюбоше, Франк и Хендерсън метод, пренесъл биохимията в нова ера, опростява и подобрява изобразяването на биомолекули. Изображението е ключово за разбирането. Научните пробиви често се градят върху успешно онагледяване на невидими за човешкото око обекти. В биохимичните карти обаче отдавна \"зеят\" празнини, тъй като за наличната към момента технология е било трудно да генерира изображения на по-голямата част от молекулярната машинария на живота. С появата на криоелектронната микроскопия всичко това се променя. Изследователите вече могат да замразяват биомолекули насред движение и да онагледяват невиждани досега процеси, които са ключови както за базовото разбиране на химията на живота, така и за развитието на фармацевтиката. Електронните микроскопи дълго време са смятани за подходящи единствено за изобразяване на мъртва материя, тъй като мощните им лъчи унищожават живота. През 1990 г. обаче Ричард Хендерсън постига успех в използването на електронен микроскоп, за да генерира триизмерно изображение на протеин с атомна разделителна способност. Пробивът му доказва потенциала на технологията. Технологията става общодостъпна благодарение на Йоахим Франк. Между 1975 и 1986 г. той разработва метод за обработка на изображение, при който неясните двуизмерни изображения на електронния микроскоп се анализират и се сливат, разкривайки ясна триизмерна структура. Заслугата на Жак Дюбоше е добавянето на вода към електронната микроскопия. Във вакуума на електронния микроскоп водата в течно състояние се изпарява, в резултат на което биомолекулите губят първоначалната си структура. В началото на 80-те години на миналия век Дюбоше намира разрешение на проблема, успявайки да превърне водата в стъкловидно вещество. Ученият постига това, охлаждайки я толкова бързо, че водата се втвърдява около биологична проба, позволявайки на биомолекулите да запазят естествената си форма дори във вакуум. Благодарение на постиженията на тримата Нобелови лауреати са оптимизирани \"всяко болтче и гайка\" на електронния микроскоп. Желаната атомна разделителна способност е постигната през 2013 г. За изследователите генерирането на триизмерни структури на биомолекули се превръща в рутина. През последните няколко години научната литература изобилства от всевъзможни изображения - от протеини, причиняващи антибиотична резистентност, до повърхността на вируса зика. В резултат на това биохимията бележи експлозивно развитие и е \"настроена\" за вълнуващо бъдеще. Жак Дюбоше е роден през 1942 г. в Егъл, Швейцария. Защитава докторати в университетите в Женева и Базел през 1973 г. Той е почетен професор по биофизика в университета на Лозана. Йоахим Франк е роден през 1940 г. в Зиген, Германия. Придобива научната титла \"доктор\" през 1970 г. в Техническия университет в Мюнхен. Сега преподава биохимия и молекулярна биофизика и биологични науки в Колумбийския университет в Ню Йорк, САЩ. Той е американски гражданин. Проф. Франк е отличен с медал \"Бенджамин Франклин\" през 2014 г. и награда \"Уайли\" за биохимични науки през настоящата година. Ричард Хендерсън е роден през 1945 г. в Единбург, Шотландия. Защитава докторат в Кембриджския университет във Великобритания през 1969 г. Той е ръководител на програма в лабораторията по молекулярна биология на висшето учебно заведение. Проф. Хендерсън има редица отличия, сред които медала \"Ханс Кребс\" на Федерацията на европейските биохимични дружества от 1984 г. и наградата \"Александър Холъндър\" на американската Национална академия на науките от 2016 г./dariknews.bg/ ", "date": "2017.10.04", "title": "Жак Дюбоше, Йоахим Франк и Ричард Хендерсън спечелиха Нобела за химия"}
{"url": "http://www.novinite.bg/articles/150798/Franseta-pusnaha-skandalen-kolaj-predi-Balgariya-Franciya", "text": "\r\nСкандална снимка публикува френското издание \"20 minutes\" към материал за предстоящата световна квалификация между Франция и България. Пълният със скъпо платени играчи тим на \"петлите\" идва в София за победа на 7 октомври, защото директното класиране за Мондиала е под въпрос след издънката в Париж срещу аутсайдера Люксембург.\r\nПочти всички френски спортни издания акцентират върху факта, че селекцията на Дидие Дешан излиза под натиска на над 20-годишния кошмар от \"Парк де Пренс\", когато България сензационно скъса билета на французите за Мондиала в САЩ през 1994 година. Именно заради това може би изданието публикува колаж, изобразяващ единия от лидерите на \"петлите\" Антоан Гризман на терена с капитана на България Светослав Дяков.\r\nСкандалното в случая е, че българският национал е \"маскиран\" като зловещия клоун Пениуайз от книгата на Стивън Кинг \"То\". Може би ужасът на французите, когато се изправят срещу нашия тим, е толкова голям, че е сравним с този хорър герой? Снимката е на фотографа на SIPA Кристоф Саиди.\r\nМоже би за ужаса на французите допринася фактът, че в следвоенния период в Европа \"петлите\" нямат нито една победа в София. Равносметката им е 6 загуби и 1 равенство в 7 гостувания.\r\n", "date": "2017.10.04", "title": "Франсета пуснаха скандален колаж преди България-Франция"}
{"url": "http://www.novinite.bg/articles/150770/Tramp-shte-oprosti-golemiya-dalg-na-Puerto-Riko", "text": "Американският президент Доналд Тръмп каза, че ще трябва да се опрости големия дълг на Пуерто Рико, опустошен от урагана \"Мария\", съобщи Ройтерс, цитиран от ДАРИК. Тръмп заяви това, докато бе на посещение на карибския остров, който е американска територия, за да се запознае със ситуацията.В интервю за телевизия Фокс нюз президентът каза: \"Те (пуерториканците) дължат много пари на нашите приятели от Уолстрийт и ще трябва да им ги отпишем. Ще се простите с тях, не знам дали това е (банката) \"Голдман Сакс\", но който и да е, може да им помаха за сбогом\".Белият дом не отговори веднага на въпросите как президентът смята, че ще стане това, отбелязва Асошиейтед прес.", "date": "2017.10.04", "title": "Тръмп ще опрости големия дълг на Пуерто Рико"}
{"url": "http://www.novinite.bg/articles/150828/Mishel-trogna-milioni-sas-snimka-ot-svatbata-s-Barak-Obama", "text": "Бившата първа дама на САЩ Мишел Обама очарова милионите си последователи в Instagram, като поздрави съпруга си Барак Обама за 25-годишнината от сватбата им. Черно-белият кадър бе придружен от мило послание: „Честита годишнина! Четвърт век по-късно ти все още си най-добрият ми приятел и най-невероятният мъж, който някога съм познавала! Обичам те!“ За по-малко от 24 часа трогателният пост на Мишел Обама събра над 2 милиона харесвания в Instagram. Барак Обама и Мишел Робинсън (както е моминското ѝ име) се запознават през лятото на 1989 година в Чикаго и три години по-късно се женят. Тази година двамата празнуват 25 години брак. Бившето първо семейство на САЩ има две дъщери – Малия и Саша. Мишел Обама, по баща Робинсън, е родена на 17 януари 1964 г. и е праправнучка на роби, дъщеря на дребни чиновници от Чикаго. Тя е и адвокат с бляскава кариера, учила в Принстън и Харвард и сравнявана с Джаки Кенеди заради шикозните си тоалети.  Барак Обама е роден на 4 август 1961 година в Хонолулу, столицата на щата Хаваи. Баща му, Барак Хусейн Обама-старши, пристига в САЩ от Кения, за да следва икономика. Майка му, бялата американка Стенли Ан Дънам, следва антропология. Родителите на бъдещия президент се разделят, когато Барак е само на две годинки. Бащата заминава за Харвард, а след това се връща в Кения./dariknews.bg/", "date": "2017.10.04", "title": "Мишел трогна милиони със снимка от сватбата с Барак Обама"}
{"url": "http://www.novinite.bg/articles/150786/Predotvratiha-naj-golemiya-bankov-obir-v-Braziliya", "text": "Полицията в Сао Пауло задържа 16 души, заподозрени в организиране на банков обир, съобщи телевизия Globo. Те изкопали тунел, дълбок 500 метра, който водел до трезора на Banco do Brasil. Според версията на разследването, заподозрените възнамеряваха да откраднат един милиард реала ($ 318 ммлн.). Полицията е установила, че заговорниците са похарчили около един милион долара за изграждането на тунела. Според униформените, този обир е можело да стане най-големият в историята на страната.   ", "date": "2017.10.04", "title": "Предотвратиха най-големия банков обир в Бразилия"}
{"url": "http://www.novinite.bg/articles/150787/Zabranyavat-prodajbite-na-benzin-v-Severna-Koreya", "text": "От края на септември са забранени продажбите на бензин по търговските бензиностанции в Северна Корея. Изключения са предвидени за високопоставени дейци на Корейската трудова партия, правителството, въоръжените сили и специалните служби, пише днес японският в. \"Асахи\", цитиран от ТАСС и ДАРИК. Според източници на вестника мярката цели да бъдат създадени запаси от гориво, след като през септември Съветът за сигурност на ООН ограничи износа на петрол и петролни продукти за КНДР. Съветът санкционира по този начин Пхенян за ядрените му опити, с които режимът нарушава международни забрани. \"Асахи\" твърди, че на севернокорейските бензиностанции наливат гориво само в резервоарите на коли с номера, започващи с цифрите 727, каквито се издават само на висшата номенклатура. Засега няма данни как се зарежда общественият транспорт и колите на чужденците. По-рано южнокорейската агенция Йонхап съобщи, че от началото на годината свободните цени на бензина в КНДР са скочили тройно. По данни на правителството в Сеул годишните потребности на комунистическия Север достигат 700 до 900 хиляди тона петрол и петролни продукти. Освен това страната постоянно поддържа стратегически резерв от 1 милион тона за използване в случай на война. Според източници на Асахи Пхенян смята сега да го удвои.", "date": "2017.10.04", "title": "Забраняват продажбите на бензин  в Северна Корея"}
{"url": "http://www.novinite.bg/articles/150824/Enoti-vpechatliha-ucheni-s-inteligentnostta-si", "text": "Американски учени използваха древногръцка басня, за да тестват интелигентността на енотите и бяха много впечатлени, макар и бозайниците да не се представиха идеално, съобщи Прес асосиейшън. Баснята \"Гарванът и стомната\" е за жадна птица, която се сеща, че може да покачи нивото на водата в съда, като пуска камъни в него. Експериментът е правен с птици и малки деца, за да бъде проверено дали разбират принципите на причина и следствие. Учените от университета на Уайоминг работили с осем енота, като първо проверили дали спонтанно ще съобразят да пускат камъни в тесни 50-сантиметрови стъкленици с вода, за да стигнат до плуващите отгоре маршмелоу. Също като птиците те не се сетили за това. Следвайки модела от предишни експерименти след това учените тренирали енотите да пускат камъни в стъклениците, като при успех получавали достъп до сладките. Четири енота от седем, които бутнали камъните, успели да вземат наградата. Два от тях се научили сами да взимат камъни и да ги пускат във водата, за да достигнат до нея. Трети обаче се сетил просто да обърне тежката стъкленица и така изял сладките.За да определят дали животните разбират какво правят, учените усложнили задачата - дали им големи и малки камъни, като някои потъвали, а други плували върху водата. Ако енотите разбирали, че камъните изместват водата, те би трябвало да избират по-тежките. За разлика от птиците и хората, енотите не винаги избирали най-функционалното решение. Според учените обаче това не говори лошо за тях. \"Установихме, че енотите са иновативни в много аспекти и наблюдавахме как проучват обстановката по уникален за тях начин\", каза Лорън Стантън от екипа. Тя подчерта също, че енотите са имали по-малко време за задачата, отколкото птиците в подобно изследване./dariknews.bg/ ", "date": "2017.10.04", "title": "Еноти впечатлиха учени с интелигентността си"}
{"url": "http://www.novinite.bg/articles/150776/Vicepremierat-na-Ispaniya-dava-na-sad-Hristo-Stoichkov", "text": "\r\nВицепремиерът на Испания Сорая Саенс де Сантамария възнамерява да съди бившия нападател на Барселона Христо Стоичков, по повод отправените обвинения към нея във франкизъм. Това съобщи испанската агенция EFE, цитирана от БНТ. \r\nКамата обвини 46-годишната дама, че дядо ѝ, баща ѝ и дори непълнолетния ѝ син са последователи на Франко. Стоичков изрази несъгласието си с нейната дейност и я призова да подаде оставка заради това, че е изпратила полицията да бие невинни хора по време на референдума в Каталуния в неделя.\r\n\r\nБившият национал на България определи като \"пълен срам\" действията на цялото правителство на Испания. Той направи това изявление пред мексиканската телевизия \"Унивижън\", за която работи, като се появи във видеото с каталунския флаг на ръката си.\r\n\"Нейният дядо - франкист, баща й също, тя самата, вероятно и синът й. Тя ли ще ни казва какво да правим? Трябва да си подаде оставката, тъй като не може да пращаш полицията да бие невинни хора. Испанското правителство, вие сте пълен срам. Затова ще бъдете там, където си заслужавате - отделени от света\", каза Стоичков.\r\n", "date": "2017.10.04", "title": "Вицепремиерът на Испания дава на съд Христо Стоичков"}
{"url": "http://www.novinite.bg/articles/150799/Izraelski-bogatash-kupi-Zlatnata-topka-na-Kristiano-Ronaldo", "text": "Реплика на спечелената от Кристиано Роналдо „Златна топка” през 2013 година бе продадена на търг за 600 000 евро, съобщава „Марка”. Израелският бизнесмен Идан Офер извади крупна сума за копието на ценния приз на супре звездата на Реал (Мадрид) по време на благотворителен търг. Събраните средства от търга ще бъдат за фондацията Make-A-Wish, помагащa на деца с различни заболявания.", "date": "2017.10.04", "title": "Израелски богаташ купи \"Златната топка\" на Кристиано Роналдо"}
{"url": "http://www.novinite.bg/articles/150775/Kataluniya-nezavisima-do-dni", "text": "Каталуния ще обяви независимост до няколко дни. Това се закани лидерът на испанската провинция. Междувременно, кралят на Испания осъди референдума в Каталуня.В едно от редките си телевизионни обръщения, Фелипе VI нарече допитването \"незаконно\".Кралят описа положението в испанското общество като \"много сериозно\" и каза, че народът на Каталуния трябва да се бори за своите интереси, но по законен начин.   ", "date": "2017.10.04", "title": "Каталуния независима до дни"}
{"url": "http://www.novinite.bg/articles/150795/Poredno-obvinenie-za-iznasilvane-sreshtu-Roman-Polanski", "text": "Швейцарската полиция разследва още едно обвинение за изнасилване срещу режисьора Роман Полански, предявено от 61-годишната бивша немска актриса Ренате Лангер, която твърди, че той й посегнал в Гщад, когато тя била на 15 години, предадоха световните информационни агенции, информира бТВ.Лангер е подала оплакване в полицията в Сен Гален на 26 септември. Според показанията й Полански я насилил сексуално през 1972 г., когато тя със съгласието на родителите си посетила дома на режисьора в Гщад, Швейцария. Той я поканил да се снима в негов филм.По думите на Ренате Лангер след месец Роман Полански й се извинил и я поканил да участва във филм, снимките на който били в Рим. Тя отишла и той я изнасилил втори път в жилището, в което тя била отседнала.Швейцарската полиция ще предаде случая на прокуратурата. В Швейцария няма закон за изтичане на срока на обвинения, ако става въпрос за случаи на изнасилване на непълнолетни и малолетни.Ренате Лангер е четвъртата жена, обвинила режисьора в сексуално насилие. Тя каза, че съобщава за случилото се едва сега, защото не искала родителите й да разбират. Майка й и баща й починали неотдавна.Роман Полански, който е на 84 години, се издирва от Интерпол от 1977 г., когато американски съд го призна за виновен в изнасилване на непълнолетната Саманта Геймър. Тогава той успява да избяга в Европа и живее във Франция, защото страната няма споразумение за правна помощ със САЩ.", "date": "2017.10.04", "title": "Поредно обвинение за изнасилване срещу Роман Полански"}
{"url": "http://www.novinite.bg/articles/150812/Berlinskata-Shtatsopera-otvori-otnovo-vrati", "text": "\r\n отвори отново врати след 7-годишен ремонт за 400 млн. евро, информира бТВ.\r\nДаниел Баренбойм, който е музикален директор на операта, дирижира оркестъра за откриването на обновената зала в деня на националния празник на Германия.\r\nВсъщност празненствата по откриването ѝ след ремонта продължават девет дни, вкл. и с концерти на открито, които се посещават от хиляди меломани.\r\nСлед официалното откриване Щатсоперата отново ще бъде затворена за два месеца, нужни за настройването на новото технологично оборудване. Редовните представления ще започнат през декември, когато операта ще отпразнува 275-годишнината си.\r\nСценичното оборудване в концертната зала е изцяло обновено, а покривът е повдигнат с 5 м, за да бъде подобрена акустиката. Залите за репетиция в съседната сграда вече са свързани с главната сцена с подземен коридор.\r\nРемонтът на сградата на операта на ул. „Унтер ден Линден” трябваше да приключи още през 2014 г., но се проточи, защото бюджетът от 239 млн. евро беше надхвърлен значително. Обновяването в крайна сметка струваше почти двойно повече.\r\n", "date": "2017.10.04", "title": "Берлинската Щатсопера отвори отново врати"}
{"url": "http://www.novinite.bg/articles/150774/Demonstraciya-vav-Varshava-v-podkrepa-na-pravata-na-jenite", "text": "\r\nХиляди поляци се включиха в  във  в подкрепа на правата на жените. Поводът бе първата годишнина от масовия протест срещу планираната пълна  на , предава БНТ. \r\nДесетки хиляди поляци, облечени в черно, участваха в шествие във  в защита на правата на жените. Според градския съвет на полската столица в шествието са участвали около 4000 души.\r\n\r\nКъм протестиращите се присъедини и носителка на Нобелова награда за мир.\r\n\r\nУчастниците в та протестираха също срещу гласуван в края на май , който ограничава достъпа до т.нар. „хапче на следващия ден“, налично сега единствено по лекарско предписание. Демонстрантите изразиха несъгласие и заради спирането на националната програма за финансиране на процедурите ин витро.\r\n", "date": "2017.10.04", "title": "Демонстрация във Варшава в подкрепа на правата на жените"}
{"url": "http://www.novinite.bg/articles/150789/Zemetresenie-v-Atlanticheskiya-okean", "text": "Земетресение с магнитуд 5,8 разлюля Атлантическия океан, съобщава геологическата служба на САЩ. Епицентърът е северно от Френска Гвиана. Огнището е на дълбочина 10 километра, информира БНТ.", "date": "2017.10.04", "title": "Земетресение в  Атлантическия океан"}
{"url": "http://www.novinite.bg/articles/150811/Indijski-studenti-zaginaha-pod-kolelata-na-vlak-zaradi-selfi", "text": " Трима студенти загинаха под колелата на влак в индийския щат Карнатака, вероятно при опит да си направят селфи, съобщава ДАРИК. Както съобщават от полицията, телата на двама мъже вече са идентифицирани - те са учили в Националния колеж в Бангалор. Смята се, че са се опитвали да си направят снимка, но не са могли да преценят адекватно разстоянието между себе си и влака.Също така се съобщава за друг инцидент, завършил със смъртта на студент от същия колеж миналата седмица. Приятелите на младия човек случайно уловили момента на смъртта му.", "date": "2017.10.04", "title": "Индийски студенти загинаха под колелата на влак заради селфи"}
{"url": "http://www.novinite.bg/articles/150808/78-ot-migranti-v-Shveciya-prebivavat-v-stranata-nezakonno", "text": "Близо 78% от мигрантите, които трябва да напуснат Швеция, след като са получили отказ за предоставяне на убежище, се укриват от властите и продължат да пребивават в страната. Това съобщава полицията, цитирана от в. „Дагенс нюхетер“ и БГНЕС.„Това означава, че ние сме принудени да отделяме повече време и ресурси за издирването на тези хора. Но на нас също ни е по-трудно да се справяме ефективно с нашите ежедневни задачи“, заяви Патрик Енгстрьом, ръководител на пограничната полиция, в чиято юрисдикция е депортирането на мигранти.По данни на изданието през юни тази година в полицията са постъпили 17 358 случая за извеждане от страната на мигранти, като в 12 338 случая издирваните се укриват от властите. През първата половина на 2017 г. силите за сигурност са депортирали 2088 души. ", "date": "2017.10.04", "title": "78%  от мигранти в Швеция - пребивават в страната незаконно"}
{"url": "http://www.novinite.bg/articles/150805/Ruski-sili-likvidiraha-12-komandiri-na-djihadistite-v-Siriya", "text": "\r\n ликвидираха в  командването на терористичната организация \"Джебхат ан Нусра\". Нейният главатар е в критично състояние, а 12 от командирите са убити, заяви днес говорителят на руското министерство на отбраната , цитиран от БНТ. \r\nСпоред него , лидерът на  на , преименуван неотдавна на \"Джебхад Фатах аш Шам\", и неговите съратници са били атакувани вчера по време на съвещание от бойни самолети Су-34 и Су-35 след сигнал, получен от руското военно разузнаване. \r\n\r\n", "date": "2017.10.04", "title": "Руски сили ликвидираха 12 командири на джихадистите в Сирия"}
{"url": "http://www.novinite.bg/articles/150814/Evropejskiyat-parlament-nastoyava-za-sankcii-sreshtu-Ryanair", "text": "Европейският парламент настоява за санкции срещу \"Ryanair\", защото не дава задоволителни компенсации на пострадалите пътници след като анулира хиляди полети в Европа. В много от случаите компанията е изплащала само до 100 евро компенсация за отменени полети, а много пътници е трябвало да купят нови билети в последния момент от други компании, които са стрували в пъти повече. На голяма част от пътниците е било отказвано обезщетение, защото не са си платили застраховката на компанията, която се предлага на сайта при закупуване на билета, посочва проучване на Европейския парламент, пише NOVA. Европарламента настоява Европейската комисия да използва всичките си инструменти, за да гарантира, че \"Ryanair\" ще изпълни европейските авиационни норми за правата на пътниците.\"Ryanair\" е обвинена в монопол, социален дъмпинг и порочна мениджърска политика. Компанията подлагала на деспотични условия пилотите и кабинния персонал, което доведе и до напускането на близо 700 пилота.Всички тези недостатъци в управлението на \"Ryanair\" са на гърба на европейския потребител, смятат евродепутатите.Нискотарифната авиокомпания е намалила полетите по 34 маршрута до пролетта и не дава гаранции на купилите билети за промяна в маршрута.\"Компанията получава косвена помощ от местните регионални области и летища, за да извозва пътници до техните дестинациии и е недупостимо да отказва изплащане на всички разходи по отмяната на едно пътуване\", са аргументите на евродепутатите, които се обединиха срещу \"Ryanair\" по време на специален дебат в пленарната зала в Страсбург.\"Ryanair\" е най-голямата компания в Европа по брой извозени пътници и наруши целия въздушен режим на полети в Европа, поясни Еврокомисията. Компанията е обработила 75% от подадените жалби на пострадали пътници. Броят на постадалите се изчислява на 300 000. Европарламентът призова ЕК да провери и другите нискотарифни компании. ", "date": "2017.10.04", "title": "Европейският парламент настоява за санкции срещу \"Ryanair\""}
{"url": "http://www.novinite.bg/articles/150769/Ochakvat-ni-maksimalni-temperaturi-mejdu-19-i-24", "text": "Днес през страната ще премине слабо изразен студен атмосферен фронт. От северозапад облачността вече започна да се увеличава и в следобедните часове на отделни места, главно в планинските райони ще превали слаб дъжд. Вятърът ще се ориентира от северозапад и ще е до умерен, в Дунавската равнина временно и силен. Максималните температури ще са между 19° и 24°, за София - около 19°.Атмосферното налягане е по-високо от средното за месеца - слабо ще се понижи.Над планините облачността ще се увеличи и на места, в масивите от Западна България, ще превали слаб дъжд, по най-високите върхове на Рила и Пирин – слаб сняг. Ще духа умерен северозападен вятър. Максималната температура на височина 1200 метра ще е около 14°, на 2000 метра – около 7°.Над Черноморието ще бъде предимно слънчево, но привечер и там ще се заоблачи. Ще духа до умерен вятър от юг-югоизток. Максималните температури ще са 18-19°. Вълнението на морето ще е 2-3 бала. Температурата на водата ще е 18–19°.", "date": "2017.10.04", "title": "Очакват ни максимални температури между 19° и 24°"}
{"url": "http://www.novinite.bg/articles/150813/Lyubopitni-fakti-za-stolicata-v-Enciklopediya-za-Sofiya", "text": "\"Енциклопедия за София\" на БАН е първото по рода си издание с любопитни и непознати факти за природата, историята и културата на столицата, предаде НОВА.", "date": "2017.10.04", "title": "Любопитни факти за столицата в \"Енциклопедия за София''"}
{"url": "http://www.novinite.bg/articles/150804/135-godini-ot-sazdavaneto-na-parvata-sledosvobojdenska-fabrika-v-Balgariya", "text": "През настоящата година се навършват 135 години от създаването на първата следосвобожденска фабрика в България „Иван К. Калпазанов“. По този повод Регионален исторически музей – Габрово представя като културна ценност на месец октомври две търговски реклами на предприятието. Те имат формата на кръг. В центъра на този кръг е изобразена корона, а под нея две кръстосани котви, които символизират надеждност и стабилност. Около тях, в по-голяма окръжност, е изписано името на фабриката – „ИВ. К. КАЛПАЗАНОВЪ *ГАБРОВО*“. Към всяка една от рекламите е прикрепена хоризонтално лента, на която е изписано „Гарантира качество“. Едната реклама е с вишнев цвят, като текстът и символите в средата са позлатени. Другата е в масленозелен цвят, а текстът и символите при нея са в бял цвят. Рекламите са изработени в работилницата за  книжни ленти  на  Командитно дружество \"Лента\" - Габрово. Вълненотекстилната фабриката е открита през ноември 1882 г. след големи перипетии, предизвикани от габровските занаятчии, пише ДАРИК.  През 1884 г. предприятието е посетено от княз Александър I. Тогава вътрешността и входните врати са декорирани с платове и трикольорна лента с вензела на монарха. Впоследствие фабриката става доставчик на двореца и приема името „Първа княжеска придворна фабрика за производство на сукна и гайтани“.Поетапно се строят три фабрични здания и се внасят още модерни за времето машини от Германия, Франция и Белгия. През 1911 г. Фабриката разполага с 40 механични стана, 2880 предачни вретена и около 300 работници. Горивото за фабриката си Ив. Калпазанов осигурява от специално разработена от него мина.През годините акционерното дружество „Иван К. Калпазанов“ намира пазари не само в България, но и в Румъния, Турция, Египет, Албания и др.Фабриката получава награди и признание от Чикаго, Лондон и Анверс, Лиеж, Солун и Париж. Голям успех е постигнат на първото изложение в Пловдив през 1892 г. Предприятието е отличено с Почетен диплом. За постигане на успеха в изложението голяма роля изиграва Васил Карагьозов (дългогодишен директор на фабриката), чрез доставения от него красив павилион от Виена.Находчивостта и организаторският талант на Иван К. Калпазанов добиват популярност и признание в цялата страна. Солидното производство и особено високото качество са силен конкурент на вносните тъкани и прежди.", "date": "2017.10.04", "title": "135 години от създаването на първата следосвобожденска фабрика в България"}
{"url": "http://www.novinite.bg/articles/150790/Vraca-ostava-bez-bolnica", "text": "Продължава разследването на стрелбата в Лас Вегас, при която загинаха 59 души, а стотици бяха ранени. Извършителят на масовото убийство е имал 47 огнестрелни оръжия на три различни места, включително в хотелската си стая и жилищата си, съобщи Американското бюро за алкохол, тютюн и огнестрелно оръжие, информира БНТ.\r\nДнес се потвърди новината, че Медицинският съвет на Врачанската  подава колективно оставка. Вчера следобед от та разпространиха писмо, в което се казва че заедно с началниците на отделения молби за напускане ще депозират и всички медици и това ще се случи до 6-ти октомври, предаде БНТ.\r\nПричина за тази мярка е тежкото финансово състояние на та и вече няма пари нито за заплати, нито за медикаменти. Лекари и медицински сестри заявиха, че докато държавата не влезе в ролята си на собственик и не предприеме мерки за предотвратяване на фалита на та няма да се върнат на работа.\r\n", "date": "2017.10.04", "title": "Враца остава без болница"}
{"url": "http://www.novinite.bg/articles/150792/Otvaryat-ofertite-za-TOL-sistemata", "text": "Ценовите оферти за изграждането на ТОЛ системата у нас ще бъдат отворени след дълги процедури и многократно обжалване  Само двама от общо шестимата кандидати за изграждането ѝ продължават в конкурса, реши Агенция \"Пътна инфраструктура\", цитира Off News.Прогнозната цена за изграждането на системата е 200 млн. лв.Електронна система за събиране на таксите за ползване на републиканската пътна мрежа ще бъде на база изминато разстояние за превозни средства с обща технически допустима максимална маса над 3,5 т (тол) и на база време за леките автомобили с обща технически допустима максимална маса до 3,5 т (електронна винетка).Така година и половина след началото на процедурата, изборът на изпълнител, изглежда е пред финал. Според транспортни фирми, браншът ще понесе загуби от новата система за таксуване.Срокът за изпълнение на обществената поръчка е 19 месеца. Индикативната й стойност е 200 млн. лева без ДДС. Изграждането на тол системата ще бъде за сметка на избрания изпълнител. След успешното й внедряване изпълнителят ще възвърне своята инвестиция с пари от събраните приходи.", "date": "2017.10.04", "title": "Отварят офертите за ТОЛ системата"}
{"url": "http://www.novinite.bg/articles/150819/Snimaha-plovdivski-avtobus-sas-100-km-ch-v-grada", "text": "Автобус от градския транспорт в Пловдив бе заснет да се движи по булевард „Кукленско шосе” в града със 100 км/ч, информира бТВ.Видеото е публикувано в „Ютюб” със заглавие „Най-бързият градски транспорт в света”.Скоростта на автобуса се вижда по километража на автомобила на мъжа, заснел видеото.Разрешената от Закона за движение по пътищата в населените места скорост е двойно по-ниска – 50 км/ч.", "date": "2017.10.04", "title": "Снимаха пловдивски автобус със 100 км/ч в града"}
{"url": "http://www.novinite.bg/articles/150803/Vazrastna-jena-stana-jertva-na-telefonna-izmama", "text": "63-годишна жена от Дупница е съобщила в РУ Дупница, че е пуснала от терасата си 4 700 лв., след като по телефона й се е обадил мъж, който се е представил за служител на полицията, поискал от нея с пари да помогне на служителите за залавяне на телефонни измамници. По случая е започнато досъдебно производство, информира ДАРИК. Напомняме: Полицията не иска пари от гражданите.  Бъдете сигурни, че поискани по телефона пари, ако бъдат дадени, ще бъдат загубени!  ", "date": "2017.10.04", "title": "Възрастна жена стана жертва на телефонна измама"}
{"url": "http://www.novinite.bg/articles/150840/Kataluncite-obyavyavat-nezavisimost-sled-4-dni", "text": " Каталуния ще обяви независимост в понеделник, 9 октомври. Ръководителите на двете управляващи партии в автономната испанска област JxSí и CUP се срещнаха днес и се разбраха в понеделник да бъде проведено извънредно заседание на местния парламента, предаде КРОСС.Целта на заседанието е да бъдат представени резултатите от проведения референдум за независимост на областта на 1 октомври и последствията от него. На пресконференцията след срещата представителите на CUP обявиха, че именно на това заседание ще бъде обявена и независимостта, предава каталунският вестник „Ла Вангуардия\". „Заседанието на парламента в понеделник ще има за цел да оценим резултатите от референдума и да обявим независимостта на Каталуния\", обяви Мирея Боя от CUP.„Предполагаме, че ще изземвания и арести. Това е сценарий, който стои на масата, но сме подготвени за него. Това няма да спре декларацията за независимост на 9 октомври. При този сценарий призоваваме за масова мобилизация и самоорганизация на хората, каквато видяхме и в последните седмици. Декларацията, която правим от парламента не би била възможна без силата на гражданите на улицата\", допълни Боя. ", "date": "2017.10.04", "title": "Каталунците обявяват независимост след 4 дни"}
{"url": "http://www.novinite.bg/articles/150832/Nadnormenoto-teglo-e-svarzano-s-blizo-40-ot-sluchaite-na-rak-v-SASht", "text": "Около 630 000 случая на рак - близо 40 процента от всички злокачествени заболявания в САЩ, са свързани с наднормено тегло, предаде Франс прес, позовавайки се на американските здравни власти. В страна, в която 71 процента от възрастното население е с наднормено тегло или страда от затлъстяване, данните, изнесени от федералните Центрове за контрол и профилактика на заболяванията \"пораждат безпокойство\". \"Теглото на мнозинството американци превишава препоръчителната норма. Наднорменото тегло и затлъстяването излагат хората на повишен риск от развитие на различни видове рак. Поддържането на теглото в норма е ключово за превенцията им\", се посочва в изявлението, направено от директорката на федералната агенция Бренда Фицджералд. Наднорменото тегло е свързано с повишен риск от 13 типа рак, сред които на хранопровода, щитовидната жлеза, на гърдата след менопаузата, жлъчния мехур, черния дроб, панкреаса, бъбреците, яйчниците, матката, колона и ректума. Броят на злокачествените заболявания, свързани с наднормено тегло, постоянно расте в САЩ, докато същевременно общият брой на новите случаи на рак намалява след 90-те години на миналия век. Сред свързаните с наднормено тегло злокачествени заболявания единствено случаите на колоректален рак са намалели в периода между 2005 и 2014 - с 23 процента. Понижението отчасти се дължи на скрининговите програми. Всички останали онкологични болести от тази категория са се увеличили със седем процента за посочения период. Около две трети от около 630 000 случая на рак, свързани с наднормено тегло, диагностицирани през 2014 г., са при хора на възраст между 50 и 74 години. Жените са по-предразположени към ракови заболявания, свързани с наднормено тегло - диагностицираните случаи сред тях са 55 процента срещу 24 процента при мъжете. Според последната статистика на Центровете за контрол и профилактика на заболяванията 32,8 процента от възрастното население на САЩ е с наднормено тегло (с индекс на телесната маса между 25 и 29,9), а 37,9 процента страда от затлъстяване (с индекс на телесната маса над 30)./dariknews.bg/ ", "date": "2017.10.04", "title": "Наднорменото тегло е свързано с близо 40 % от случаите на рак в САЩ"}
{"url": "http://www.novinite.bg/articles/150836/6-godini-zatvor-za-33-godishen-iznasilvach-s-18-predishni-prisadi", "text": "3-годишен изнасилвач е получил 19-тата присъда в досието си по обвинителен акт на Районната прокуратура в Пазарджик, съобщават от Апелативната прокуратура в Пловдив. Илия А. е обвинен, че се е съвкупил с възрастна жена, като я е привел в безпомощно състояние и деянието е при условия на опасен рецидив. Районният съд в Пазарджик му е наложил 6 години затвор при първоначален строг режим. Престъплението е извършено на 11 юли тази година. Илия гостувал в къщата на пострадалата 51-годишна в село Черногорово. Там били и нейни близки, като всички пили алкохол. Около 3,00 през нощта гостът влязъл при домакинята през прозореца, настанил се в кревата й и я изнасилил. Близките на жертвата се събудили от виковете й за помощ. Подгонили насилника, но не успели да го хванат. По-късно той е задържан от полицията. Взета му е постоянна мярка „задържане под стража“ и към момента е в затвора. В досието си 33-годишният мъж има още 18 по-стари присъди за престъпления против собствеността. Изтърпявал е наказания „лишаване от свобода“, като за последно е излязъл от затвора на 29 март миналата година. 19-тата му присъда не е окончателна, може да бъде обжалвана или протестирана пред Окръжния съд в Пазарджик./dariknews.bg/", "date": "2017.10.04", "title": "6 години затвор за 33-годишен изнасилвач с 18 предишни присъди"}
{"url": "http://www.novinite.bg/articles/150793/Novi-7-kvartala-bez-voda-v-Stolicata", "text": "„Софийска вода” временно ще прекъсне водоснабдяването в части на столицата днес, съобщиха от дружеството. Заради подмяна на сградно водопроводно отклонение на бул. „Акад. Стефан Младенов“ в жк „Студентски град“ се налага спиране на водоподаването от 10:00 до 20:00 ч. на бл.10, бул. „Акад. Стефан Младенов“ №46 и №48.Във връзка с подмяна на сградно водопроводно отклонение на ул. 24 в кв. „Враждебна“ се налага спиране на водоподаването от 9:30 до 17:30 ч. на ул. 30, ул. 5, ул. 25, ул. 8, ул. 37.Подмяна на спирателен кран на ул. „Димитър Миленков“ в кв. „Димитър Миленков“ налага спиране на водоподаването от 14:00 до 19:00 ч. на кв. „Димитър Миленков“.Пресвързване на уличен водопровод на бул. „Овча купел“ в кв. „Овча купел“ налага спиране на водоподаването от 9:00 до 21:00 ч. в района на ул. „Стефан Кънев“.Във връзка с подмяна на сградно водопроводно отклонение на ул. „Младост“ в с. Световрачене се налага спиране на водоподаването от 9:30 до 14:30 ч. в района на ул. „Младост“, ул. „Софийска“, ул. „Войнешки път“, ул. „Чавдар войвода“.Без вода заради подмяна на сградно водопроводно отклонение на ул. „Явор“ в жк „Княжево“ ще бъдат от 10:00 до 16:00 ч. в района на ул. „Багра“ и ул. „Явор“ от №2 до №6.Вода няма да имат във връзка с подмяна на спирателен кран на бул. „Лазар Михайлов“ в кв. „Бенковски“ от 9:00 до 21:00 ч. в района на НПЗ Военна рампа- бул. „Илиянци“ от №72 до №43.Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 121 21 или да следят за развитието на всички текущи теренни дейности в реално време чрез Виртуалния информационен център на дружеството - www.sofiyskavoda.bg/water_stops.aspx.“Софийска вода” АД предварително се извинява на своите клиенти за причинените временни неудобства!Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2017.10.04", "title": "Нови 7 квартала без вода в Столицата"}
{"url": "http://www.novinite.bg/articles/150825/Iztrebiteli-eskortiraha-samolet-na-Ryanair-sled-signal-za-trevoga", "text": "Великобритания изпрати изтребители \"Тайфун\" да ескортират самолет на авиокомпания \"Райънеър\", пътуващ от Литва за Великобритания, след фалшив сигнал за тревога, предаде Ройтерс, като се позова на министерството на отбраната и авиокомпанията. Полетът от Каунас за лондонското летище \"Лутън\" е бил пренасочен към летище \"Станстед\" в Лондон. Самолетът се е приземил благополучно.Изтребителите, които са ескортирали пътническия самолет, са излетели от военновъздушната база \"Конингсби\" в Източна Англия. Полицията каза, че пътниците са били благополучно свалени от самолета, а летище \"Станстед\" заяви, че пистата е била затворена за кратко, докато той се приземи, след което нормалното движение на полетите е било възстановено.Представител на летището каза, че причината за извънредното кацане на самолета вероятно е била неправилна работа на системата за аварийно предупреждение, посочва ТАСС./dariknews.bg/ ", "date": "2017.10.04", "title": "Изтребители ескортираха самолет на Ryanair след сигнал за тревога"}
{"url": "http://www.novinite.bg/articles/150841/Balgarin-se-razbolya-ot-antraks", "text": "Антракс е засечен в Разградско. Разболял се е 45-годишен мъж от село Трапище. Това потвърдиха от столична лаборатория, предаде БНТ.В стопанството на овцевъда са умрели 6 овце. Проби от две от тях са изпратени за изследване, а резултатите са отрицателни. В последствие обаче умира още едно животно, като изследванията от него ще са готови утре.Районната прокуратура в Разград разпореди задължителна изолация в болничното заведение на мъжа, за да не се допусне заразяване и на други хора. ", "date": "2017.10.04", "title": "Българин се разболя от антракс"}
{"url": "http://www.novinite.bg/articles/150816/Desetki-zaginaha-sled-porojni-dajdove-v-Centralna-Amerika", "text": "Необичайно интензивен дъждовен сезон в Централна Америка отне десетки животи, а хиляди бяха засегнати от повредени или унищожени домове и пътища, информира \"Франс прес\", цитирана от NOVA.  Метеорологичните служби съобщиха, че валежите през септември и октомври - обикновено най-влажния период от петмесечния сезон - са с 25 до 50% по-тежки от средните в най-дъждовните зони. Най-засегнатата държава в региона е Хондурас, където загинаха 32 души.  Гватемала регистрира 26 смъртни случая, като засегнати са над 300 000, а евакуирани – около 6000 души. В страната бяха повредени общо 4 000 къщи и 110 пътни артерии, а 14 моста бяха унищожени. Президентът на Гватемала Джими Моралес заяви, че правителството му обмисля обявяването на извънредно положение в най-засегнатите зони. В Салвадор загинаха 6 души. Сред мъртвите са четирима членове на семейство, които пометено от свлачище, което погълнало десетки домове на юг от столицата Сан Салвадор.\"Въпреки че дъждовете са интензивни, а в някои случаи и смъртоносни, те все още се намират в рамките на това, което се смята за \"нормален\" диапазон\", заяви шефът на държавната метеорологична служба в Салвадор Луис Гарсия. В Панама свлачище уби 6 души, в Никарагуа най-малко 200 домове бяха наводнени. В Коста Рика няма съобщения за смъртни случаи, но много пътища и мостове са повредени.  ", "date": "2017.10.04", "title": "Десетки загинаха след поройни дъждове в Централна Америка"}
{"url": "http://www.novinite.bg/articles/150834/Aviobazata-v-Dolna-Mitropoliya-otbelyaza-174-g-ot-rojdenieto-na-patrona-si-Georgi-Benkovski", "text": "Ден на отворени врати беше една от инициативите, организирани във Военновъздушната учебна база в Долна Митрополия по повод 174 години от рождението на патрона на авиобазата – Георги Бенковски. Името, одобрено единодушно на общо събрание на целия личен състав на училището през 1946 г., не е избрано случайно. Споменът и подвигът на Георги Бенковски и неговата Хвърковата чета са увековечени в паметника, издигнат пред щаба на базата.Тържественото честване, на което гост бе и заместник-кметът на Община Плевен с ресор „Финанси и икономика” г-н Милен Яков, започна с общ строй на личния състав на Военновъздушната учебна база (ВВУБ) и исторически доклад, посветен на живота и делото на Георги Бенковски.На младите летци, завършили тази година обучението си, бяха връчени индекси „CALL SIGHN”, които се назначават със заповед на Командира на ВВС и остават уникални за цялата летателна кариера. Индексите служат за обозначаване във въздуха при учения и съвместни летателни тренировки. Сертификати за изпълнен първи самостоятелен полет по време на летателен стаж през месец август тази година, получиха и курсанти от 1-ви и 2-ри курс от специалност „Летец – пилот” на Факултет „Авиационен”.В празничния ден врати отвори и Музеят на Летище Долна Митрополия. Той е създаден през 1983 г. с цел да запознава и показва важни събития както от историята на българското въздухоплаване, така и от живота и дейността на летището. Всички посетители можеха да разгледат и наземния показ на авиационна, самолетообслужваща и специална техника.Тържествената част завърши с поднасяне на цветя и венци пред паметника на Георги Бенковски./dariknews.bg/", "date": "2017.10.04", "title": "Авиобазата в Долна Митрополия отбеляза 174 г. от рождението на патрона си Георги Бенковски"}
{"url": "http://www.novinite.bg/articles/150845/Prokuror-s-obvinenie-che-krade-tok", "text": "Столичен прокурор крадял ток. Главният прокурор Сотир Цацаров поиска отстраняването му от длъжността, която заема в Софийската районна прокуратура, предаде нова ТВ.Константин Сулев е обвинен за това, че от 14 октомври до 31 декември в София е „осъществил неправомерно въздействие върху уред за търговско измерване на електрическа енергия, в резултат на което е създал условия за непълно отчитане на използваната електрическа енергия от него и неговото домакинство”.Назначената експертиза е установила разлика от 81 % между реално консумираната електрическа енергия и отчетената от манипулирания електромер.Сулев има и още едно обвинение – за „свождане на млада жена към съвкупления с три лица”. ", "date": "2017.10.04", "title": "Прокурор с обвинение, че краде ток"}
{"url": "http://www.novinite.bg/articles/150782/Borisov-iska-novi-izbori-v-Haskovo", "text": "„Моралното е кметът на Хасково да си подаде оставката и да се направят нови избори там”, заяви премиерът Бойко Борисов, информира НОВА.Преди седмица ГЕРБ оттегли доверието си от кмета на Хасково Добри Беливанов. Той обаче заяви, че няма намерение да подава оставка.  \"До този момент с президента Румен Радев имаме прекрасен диалог. Президентът Радев може да ме държи отговорен, ако мой министър или аз сме говорили по начин, който уронва неговия престиж или престижа на институцията. България е парламентарна република. Парламентът има свой живот и всеки ден там е битка. Всеки глас е важен всеки ден\", каза още Борисов.  ", "date": "2017.10.04", "title": "Борисов иска нови избори в Хасково"}
{"url": "http://www.novinite.bg/articles/150822/Pravitelstvoto-otpusna-434-hil-leva-za-studentski-sport", "text": "Правителството одобри допълнителни разходи по бюджета на Министерството на образованието и науката в размер на 434 484 лв.Средствата са предвидени в централния бюджет за 2017 г. за спортно-състезателни дейности на студентите.Към държавните висши училища, финансирани от МОН, ще бъдат трансферирани 396 141 лв., а към частните – 38 343 лева.Съответните суми са определени на база разработени от висшите училища проекти за подпомагане физическото възпитание и спорт на студентите в редовна форма на обучение и съобразно броя на студентите, съобщиха от правителствената пресслужба.", "date": "2017.10.04", "title": "Правителството отпусна 434 хил. лева за студентски спорт"}
{"url": "http://www.novinite.bg/articles/150839/Zapochna-kandidatstvaneto-za-Zelena-karta", "text": "\r\nДнес стартира поредната кампания на Програмата за разнообразяване на имигрантския поток в САЩ за 2019 г., известна като Зелена карта, съобщава БНТ.\r\nПрограмата ще се проведе изцяло по електронен път. Електронните формуляри за регистрация ще се подават от 12 часа днес до същия час на 7 ноември 2017 г.\r\nКандидатите могат да попълнят електронния формуляр И-Ди Ви на адрес. Такса за кандидатстването няма да има.\r\nПреди няколко месеца президентът Доналд Тръмп поиска край на лотарията като се аргументира, че не желае на своя земя чужденци, които не знаят английски или са с ниско образование./ Мениджър\r\nизточник:http://econ.bg/\r\n", "date": "2017.10.04", "title": "Започна кандидатстването за Зелена карта"}
{"url": "http://www.novinite.bg/articles/150802/Lukojl-kam-Karayancheva-Ne-ni-namesvajte-v-mejdupartijni-razpri", "text": "Скандалът с родниниските назначения в Хасково доведе до реакция и от страна на \"Лукойл\", които бяха намесени чрез изказване на зам.-председателя на Народното събрание Цвета Караянчева, пише OFFNews. Тя попита вярно ли е, че съпругът на Корнелия Нинова работи в „Лукойл“ и че фирмата е спонсорирала кампания на БСП. По-рано днес пред Нова тв Нинова отговори, че съпругът ѝ работи в компанията, която е частна и че винаги е напускал постове в държавни компании, когато БСП били на власт.   Категорично възразяваме срещу намесването на името на „ЛУКОЙЛ-България” ЕООД в междупартийни разпри и скандали, се посочва в позиция на компанията.От там допълват, че дружеството участва в спонсорска дейност, която е прозрачна и е отразена във финансовите отчети:", "date": "2017.10.04", "title": "Лукойл към Караянчева: Не ни намесвайте в междупартийни разпри"}
{"url": "http://www.novinite.bg/articles/150809/Premierat-Borisov-S-prezidenta-sme-v-prekrasen-dialog", "text": "До този момент с президента Румен Радев сме в прекрасен диалог, заяви на пресконференция във Варна премиерът Бойко Борисов. Той изрази надежда отношенията да продължат по същия начин и занапред, информира ДАРИК. Премиерът подчерта, че се държи отговорно и неговото мнение е, че нито той, нито министрите му са уронили престижа на Радев. Борисов подчерта, че има уважението и диалогичност към президента. Премиерът допълни в отговор на въпрос, че колкото е опасно за държавата да падне един кабинет, толкова е опасно и да падне президентът.", "date": "2017.10.04", "title": "Премиерът Борисов: С президента сме в прекрасен диалог"}
{"url": "http://www.novinite.bg/articles/150772/Korneliya-Ninova-Nikoga-Lukojl-ne-e-sponsoriral-kampaniya-na-BSP", "text": "Съпругът ми работи в „Лукойл”, но никога „Лукойл” не е спонсорирал моя кампания или кампания на БСП, заяви в студиото на „Здравей, България” лидерът на БСП Корнелия Нинова. Във вторник депутатът от ГЕРБ Цвета Караянчева през медиите попита лидера на БСП къде работи съпругът й, дали е вярно, че работи в „Лукойл“, на каква позиция работи и каква заплата получава. От ГЕРБ настояха да знаят и дали „Лукойл“ е спонсорирала кампания на Корнелия Нинова и на БСП, пише NOVA. Нинова съобщи, че съпругът й работи като ръководител група „Контрол и метрология” в „Лукойл”, а заплатата му е по-малка от тази на един депутат.„Когато ГЕРБ управляват, те си водят роднините в държавни фирми, на държавна хранилка, в бордове на управление. Когато БСП управлява, съпругът ми напуска всички държавни фирми, в които работи. Когато управлява правителството на Сергей Станишев, съпругът ми напусна Агенция „Митници”, където беше митнически инспектор. Когато управляваше правителството на Пламен Орешарски съпругът ми напусна държавната фирма „Елби Булгарикум”, съобщи Корнелия Нинова. \"От 2014 година, откакто съпругът ми работи в \"Лукойл\", в парламента са гласувани 9 закона, свързани с горивата. 8 пъти не съм гласувала умишлено. Гласувах само, когато се освобождаваше от акциз горивото за отопление на хората\", подчерта още Нинова. Корнелия Нинова съобщи, че БСП ще провери и изнесените от ГЕРБ факти за кмета на Каварна Нина Ставрева. „Ще направим проверка и няма да има разлика между наши и ваши”, обясни тя. Във връзка със скандала в Хасково с роднинските назначения, Нинова обясни: \"Днес в 14.30 часа ще има национална среща с нашите кметове и общински председатели от цялата страна, за да обсъдим проблемите на местната власт и бюджета за следващата година. Ще се обърна към тях в цялата страна да се огласят такива случаи. Започваме национална кампания за това, защото то не е единичен случай\". ", "date": "2017.10.04", "title": "Корнелия Нинова: Никога „Лукойл” не е спонсорирал кампания на БСП"}
{"url": "http://www.novinite.bg/articles/150810/EP-glasuva-za-Balgariya-da-poluchi-dostap-do-vizovata-sistema-na-Shengen", "text": "Европейският парламент гласува \"за\" достъп на България и Румъния до Шенгенската визова информационна система, предава NOVA. Това ще позволи на двете страни да проверяват чрез новата визова система за граждани на трети страни без обаче да могат да въвеждат, изменят или изтриват данни. Предложението вече беше одобрено от Европейският съвет.Според евродепутатите България и Румъния са изпълнили всички условия по Шенгенското споразумение по отношения на въздушните, мосрките и наземни граници, полицейското сътрудничество, защитата на личните данни и визите.Окончателното политическо решение дали двете страни могат да станат част от Шенгенското пространство и преустановат системните проверки по границите със съседните държави от ЕС, трябва да беде взето единодушно от всички страни на Европейски съвет. За бързо такова решение призова миналата седмица Европейската комисия. ", "date": "2017.10.04", "title": "ЕП гласува \"за\" България да получи достъп до визовата система на Шенген"}
{"url": "http://www.novinite.bg/articles/150783/Reshavat-prisaedinenieto-ni-v-Shengen", "text": "\r\nЕвропейският парламент трябва да гласува предложение за допускане на България и Румъния до ската информационна система. Това трябва да стане по време на днешната сесия в Страсбург, предаде Нова ТВ.\r\nДостъпът до систимата ще позволи службите на двете държави да могат да четат информацията в ските масиви, но и да въвеждат данни в тях.\r\nПрез последните няколко седмици редица длъжностни лица в ЕС, ЕК и ЕП изразиха подкрепата си за членството на България и Румъния в Шенген. Сред тях отдавна е и председателят на Еврокомисията Жан-Клод Юнкер, който за пореден път призова двете страни да бъдат приети в зоната. Политическото решение за това обаче трябва да вземе Съвета на ЕС.\r\n", "date": "2017.10.04", "title": "Решават присъединението ни в Шенген"}
{"url": "http://www.novinite.bg/articles/150791/Pravitelstvoto-priema-antikorupcionniya-zakon-v-Evksinograd", "text": "Правителството ще гласува проект на Закон за противодействие на корупцията и за отнемане на незаконно придобито имущество. Това ще стане на изнесено заседание в правителствената резиденция „Евксиноград“ във Варна.Вече бяха обявени очаквания, че законът за противодействието на корупцията и отнемане на незаконно придобитото имущество ще е сред приоритетите за есенната сесия на Народното събрание.Преди повече от месец министърът на правосъдието Цецка Цачева заяви, че ангажиментът на правителството е до края на 2017 г., припомня БГНЕС.България да има приет закон за противодействието на корупцията и отнемане на незаконно придобитото имущество.В предварителният дневен ред на заседанието на министрите последна точка е проект на решение за одобряване на проект на закон за платежните услуги и платежните системи, внесен от министърът на финансите .Сред 21-те точки е и проект на решение за одобряване проект на Закон за изменение на закона за обществените библиотеки, внесен от министърът на културата.", "date": "2017.10.04", "title": "Правителството приема антикорупционния закон в Евксиноград"}
{"url": "http://www.novinite.bg/articles/150838/Pochina-psihologat-Artar-Yanov", "text": "Психологът Артър Янов, разработил теорията за \"първичната терапия\" и \"първичния вик\", почина на 93 години в дома си в Малибу от усложнения след инсулт, съобщи Асошиейтед прес.Янов става световноизвестен с идеята, че хората потискат травми от детството си и дори още от раждането си, което ги прави невротични и им създава проблеми и определя поведението им без те да съзнават това. Решението според него е пациентите му да \"регресират\" и възпроизведат травмите.Сред известните пациенти на Артър Янов са Джон Ленън и Йоко Оно. Повечето съвременни психотерапевти отхвърлят първичната терапия като ненаучна и неефикасна. Тя обаче още се практикува. /dariknews.bg/ ", "date": "2017.10.04", "title": "Почина психологът Артър Янов"}
{"url": "http://www.novinite.bg/articles/150784/Vtora-sreshta-v-Solun-na-vanshnite-ministri-na-Balgariya-Garciya-Albaniya-Makedoniya", "text": "В Солун днес се събират министрите на външните и вътрешните работи на България, Гърция, Албания и Македония. Това е втора среща в този формат. В нея ще участват още и високопоставени представители на енергийните министерства на тези страни, информират гръцките електронни издания, предаде БНТ. Подчертава се, че срещата е част от широка стратегия на гръцката дипломация за укрепване на регионалната стабилност и на трансграничното сътрудничество между съседните държави от Южните Балкани и е продължение на четиристранна такава министерска среща през 2016 г. Основна тема на срещата са геополитическите събития, процеси и предизвикателства в целия район на Балканите, както и по-нататъшното разширяване на регионалното сътрудничество. ", "date": "2017.10.04", "title": "Втора среща в Солун на външните министри на България, Гърция, Албания, Македония"}
{"url": "http://www.novinite.bg/articles/150773/Narodnoto-sabranie-glasuva-dnes-ostavkata-na-Delyan-Dobrev", "text": "Народното събрание започва работа днес с гласуване на оставката на Делян Добрев. Тoй я депозира вчера в деловодството на Парламента след разразилия се скандал с назначенията в общината в Хасково, съобщава БНТ. \r\nВчера престрелката между  и  по темата продължи. От ляво излязоха с нови обвинения за роднински връзки, този път в Булгартрансгаз. След тежкото заседание на парламентарната група на  по казуса вчера депутатите не стигнаха до единодушно решение за това как ще гласуват на заседанието днес. Нека чуем отново какво си казаха двете страни. \r\n \r\n", "date": "2017.10.04", "title": "Народното събрание гласува днес оставката на Делян Добрев"}
{"url": "http://www.novinite.bg/articles/150815/Parlamentat-ne-prie-ostavkata-na-Delyan-Dobrev", "text": "След повече от 2 часа спорове и дебати, парламентът не прие оставката на Делян Добрев. Депутатът от ГЕРБ поиска да се оттегли от Народното събрание заради скандала в Хасково, информира NOVA. При първоначалния вот 98 депутати подкрепиха оставката, против бяха 95, а 23 души са въздържаха. Делян Добрев повторно гласуване и призова оставката му да се приеме. \"Тя е личен акт и аз наистина я желая\", подчерта той. Въпреки призива, исканата от него оставка не беше приета и при повторното гласуване. Тогава 97 гласуваха \"за\", 99 бяха \"против\", а 18 се въздържаха. ", "date": "2017.10.04", "title": "Парламентът не прие оставката на Делян Добрев"}
{"url": "http://www.novinite.bg/articles/150817/Borisov-Loshiyat-mir-e-po-dobar-ot-naj-dobrata-vojna", "text": "Няма да наруша мира с президента. Винаги съм считал, че лошият мир е по-добър от най-добрата война. Това заяви премиерът Бойко Борисов преди заседанието на Министерски съвет в резиденция „Евксиноград“.„С президента Радев трябва да работим в мир и синхрон. Ако избере друго, ще се защитаваме. Могат да ме обвинят в много грехове, но страх нямам, имам уважение, желание, воля, разбиране и диалогичност към него. Ако не му стига, негова работа“, добави премиерът. По думите му, до този момент с президента Радев има прекрасен диалог, говорят си по телефона покрай важни събития и обсъждат бъдещите си посещения в чужбина.„Показваме, че държавата е единна, спокойна и между двете институции цари хармония. Ни най-малко съм усетил и нотка, че някой се готви за война с нас“, отбеляза премиерът.„Президентството има своята първа цигулка в лицето на президента Радев. Правителството има своята първа цигулка в мое лице. Двете цигулки, поне според мен, свирят в една тоналност, за доброто на Българи. Беквокалите Йончева, Нинова и Цветанов имат своите функции в парламента“ Не трябва да слушаме какво казват те, защото ще влошат отношенията ни. Нека оставим неговите  и моите певци и свирачи“, коментира Борисов.Министър председателят увери, че ГЕРБ нямат намерение да искат импийчмънт на президента. По думите на Борисов, колкото опасно е да падне кабинет, толкова опасно е да падне президент. Това би било катаклизъм за държавата.  По темата за оставката на депутата от ГЕРБ Делян Добрев, премиерът  и лидер на партията заяви, че партията е длъжна да покаже, че оставката е морален акт.„Самият  аз съм го правил. Ако партията реши да остане, той е добре дошъл“, добави Бойко Борисов. По думите му обаче, единственият начин партията да оцелее е да капе  живо месо от нея.„Делян Добрев дали ще става кмет на Хасково не знам. Морално е сегашният кмет да си подаде оставката и това ще бъде най-моралният акт“, каза още премиерът. Борисов отчете като грешка това, че заради натоварената си тези дни не е успял да се види със съпартийците си и да обсъдят заедно ситуацията.„С много по-опасни противници сме се сблъсквали през годините. ГЕРБ е мачкан по начин, по който, ако ние бяхме подходили към тях, което на нас ни правеха, от Костинброд насам, какво щеяе да донесе. Спокойствие? Не! За БСП властта винаги е била власт и пари. Над 100 години\", изтъкна Борисов. Той сподели още, че Емилия Масларова на трибуната на Народното събрание е крахът на неговото разбиране за правосъдие.„В един момент наистина ще загубя контрол над партията, за да се браня от тях\", призна премиерът.„ГЕРБ има сигурно над 2000 общински съветници, над 100 кметове, може би двойно зам.-кметове, областни управители, министри, зам.-министри. Далече съм от мисълта, че всичко е идеално“.Изпълнителната комисия на ГЕРБ ще се събере в следващите дни, за да разгледа подобни случаи в страната, ако има такива.", "date": "2017.10.04", "title": "Борисов: Лошият мир е по-добър от най-добрата война"}
{"url": "http://www.novinite.bg/articles/150843/Kmetat-na-Haskovo-otkaza-da-podade-ostavka", "text": "Въпреки че тази сутрин премиерът Бойко Борисов поиска оставката на кмета на Хасково Добри Беливанов, той заяви, че няма да я подаде. Като добави също, че е член на ГЕРБ и не смята да се дистанцира от партията. Във връзка с обвиненията от БСП за роднинските назначения без конкурси в общинската администрация, пред БНТ Беливанов подчерта, че сега за всички длъжности ще бъдат проведени честни и прозрачни конкурси.„Аз съм избран от Хасково, имам ангажимент към моите съграждани и имам намерение да си ги изпълня. Не бягам от отговорност“, категоричен бе кметът. Който изрично потвърди, че остава на поста още 2 години до следващите местни избори.По повод поисканото от Борисов негово доброволно оттегляне от кметския престол Беливанов каза: „Аз съм от партия ГЕРБ, не съм изключен, член на ГЕРБ съм. Аз съм в тази партия, заради г-н Борисов, но Хасково ме избра“.Добри Беливанов добави, че до края на седмицата ще излязат конкурсите в общината. „Да, ще бъдат обявени, в момента работят върху тях, до края на седмицата ще излязат. Искам да бъдат прозрачни, тука да работят хора, които да милеят за Хасково, каза още кметът. ", "date": "2017.10.04", "title": "Кметът на Хасково отказа да подаде оставка"}
{"url": "http://www.novinite.bg/articles/150823/Elena-Joncheva-Da-iznasyash-fakti-ne-e-mrakobesie-GERB-prosto-ochakvat-pokorstvo", "text": "Депутатът от ГЕРБ Елена Йончева коментира в кулоарите на парламента, че скандалът \"Кумгейт\" в Хасково не посочва просто един феодален модел на управление, а представя факти за прокарване на милиони от обществени поръчки през обръч от фирми.   „За изнасянето на факти, да казваш, че е мракобесие, вероятно ГЕРБ просто са свикнали или очакват покорство. Те не са свикнали много да им се ровят в далаверите, но това не е далавера, а действително превръщане на една община в една феодална структура, където вече няма и конкурси. Хората не отиват на конкурси, защото знаят, че всичко е предрешено. Няма никакво чувство за добро, за зло, за справедливост. Отидете в Хасково да видите какво е“, посочи още Йончева.   Елена Йончева допълни, че не се притеснява от заканата на колегата ѝ от ГЕРБ Делян Добрев да заведе дело за клевета срещу нея. „Действително през неговия приятелско-роднински кръг, през неговия зет, през неговите фирми, само за 19 месеца в хасковския регион са били усвоени 36 млн. лева“, каза Йончева.   Тази оставката, по думите ѝ, без съмнение е поискана от премиера Бойко Борисов, тя няма никакви съмнения в това. По думите ѝ обаче проблемът продължава:   „Възходът на господин Добрев продължава, така че не знам доколко оповестяване на факти, които са скандални и са в интерес на обществото, могат да бъдат наречени клевети. Изнасянето на факти за изграждането от господин Добрев в община Хасково на един феодален модел, където от един негов приятелски и бизнес кръг на практика обсебва всички най-важни постове в общината и през определени фирми минават поръчки. Това всичко е базирано на факти“, допълни тя./dariknews.bg/", "date": "2017.10.04", "title": "Елена Йончева: Да изнасяш факти не е мракобесие, ГЕРБ просто очакват покорство"}
{"url": "http://www.novinite.bg/articles/150830/Obvineniya-za-sofijski-prokuror-v-krajba-na-tok-i-svodnichestvo", "text": "Главният прокурор Сотир Цацаров поиска от прокурорската колегия на ВСС да отстрани от длъжност прокурор от Софийска районна прокуратура, обвинен в две престъпления. Това информираха от прокуратурата.    Константин Сулев е разследван от антикорупционното звено. Той е обвинен за това, че в периода от 14 октомври 2015 г. до края на годината манипулирал домашния си електромер.   Назначената техническа експертиза е установила разлика от 81 процента между реално консумираната електрическа енергия и отчетената.   Сулев е привлечен като обвиняем и за това, че през 2016 г. подтикнал млада жена към интимни отношения с трима души./dariknews.bg/", "date": "2017.10.04", "title": "Обвинения за софийски прокурор в кражба на ток и сводничество"}
{"url": "http://www.novinite.bg/articles/150806/Nedostig-na-kadri-za-rakovoditeli-na-poleti", "text": "Недостигът на кадри за ръководители на полети у нас продължава, въпреки че това е една от най-високоплатените професии у нас. Държавно предприятие \"Ръководство на въздушното движение\" представи професията в \"Ден на отворените врати\". Много хора посетиха презентацията и видяха в реално време как протича процесът в оперативната зала и тренажорите за обучение на ръководителите на полети, предава БНТ. Професия ръководител полети изисква кандидатите да са под 30 годишна възраст, да са физически здрави и да владеят добре английски език. За прием се покриват два професионални теста, които се правят онлйан в Брюксел, но това не е всичко необходимо.По време на обучението, което продължава година и половина ръководителите на полети получават стипендия.През този летен сезон са обработени над 330 000 полета, което е увеличение с близо 5% спрямо трафика на миналата година.Позицията ръководител на полети е в топ 3 на стресовите професии. Сериозни ситуации могат да възникнат по много причини и професионалистите трябва да са подготвени за всяка една от тях.Техниката, с която се провеждат обученията на кандидатите е модерна и предлага тренировка на действия в различни аварийни ситуации.Жан Белев е на 26 години, завършил е урбанизъм, но преди 2 години решава, че иска да стане ръководител на полети. Въпреки, че от съвсем скоро е в професията, вече и той се е сблъсквал отговорността на позицията си.Поради големия интерес на много млади хора държавно предприятие \"Ръководство на въздушното движение\" организира есенна кампания за подбор на кандидати за професията ръководил на полети. Документи на желаещи се приемат до 15-ти октомври.", "date": "2017.10.04", "title": "Недостиг на кадри за ръководители на полети"}
{"url": "http://www.novinite.bg/articles/150794/Darjavata-si-tarsi-642-mln-lv-ot-nekorektnite-rabotodateli", "text": "\r\nПочти 162 млн. лв. са наложените  на  от  за последните седем години. Това посочва министърът на труда и социалната политика  в писмен отговор на депутатски въпрос, съобщава БНТ. \r\nЗа периода 2009-2016 г., включително ГИТ е издала 103 332 наказателни постановления, като 90% от тях са влезли в сила и са годни за доброволно или принудително изпълнение.\r\n\r\nОт данните на  става ясно, че държавата е трябвало да събере от  100 млн. лв., но реално е събрала едва 41 млн. лв., като в сумата са включени и лихвите. По над 37 хиляди наказателни постановления, държавата не е успяла да си събере те в размер на 64,2 млн. лв. Давностният срок за събиране на дължимото е 10 години, става ясно още от отговора на социалния министър.\r\nГИТ няма правомощия да събира взиманията си и през годините е разчитала основно на Националната агенция по приходите и на частни съдебни изпълнители. Преди две години, обаче, ГИТ е прекратила сътрудничеството си с  като причините за това са няколко. Имало е случаи, при които съдът отменя наказателно постановление на ГИТ към работодател, който вече е бил даден на ЧСИ.\r\nВ последствие, държавната институция се е налагало да покрива те за ЧСИ-то. В други случаи, без дори да се е стигнало до ефективно събиране на дълга, ЧСИ-то е искало такса от ГИТ по реда на закона. От друга страна, самите частни съдебни изпълнители предпочитали да събират взимания, които “сравнително лесно се събират”.\r\n“Останалите  или имуществени , за събирането на които се установяват трудности, са оставяни без да се предприемат действия в продължение на пет и повече години”, отбелязва министър Петков. Той уточнява, че при опит на ГИТ да получи 8827 преписки от , които да да бъдат възложени на НАП, частните съдебни изпълнители отказвали да ги предоставят, ако преди това не им бъдат заплатени такси. Изброените  между ГИТ и  е станало причина от февруари месец 2015 г., всички  и имуществени , които се налагат на , да бъдат изпращани за събиране от НАП.\r\n", "date": "2017.10.04", "title": "Държавата си търси 64,2 млн. лв. от некоректните работодатели"}
{"url": "http://www.novinite.bg/articles/150827/Balgariya-i-Rumaniya-poluchavat-chastichen-dostap-do-vizovata-sistema-na-Shengen", "text": "Европейският парламент подкрепи предложение на Съвета на ЕС за предоставяне на България и Румъния на частичен достъп до визовата база данни на Шенгенската информационна система. След като бъде гласувано и от Съвета, решението ще позволи на двете държави да проверяват информация във визовата система, без да могат да въвеждат, изменят или трият данни. Решението на ЕП е формално и се налага заради въвеждането на постоянните проверки по външните граници на ЕС на всички преминаващи, независимо от техния произход. Решението не е пряко свързано с приемането на България и Румъния в Шенген. През 2011 г. Съветът на ЕС прие заключението, че България и Румъния са изпълнили всички условия, за да станат част от Шенгенското пространство. За да се присъединят двете страни към Шенген, е необходимо единодушно гласуване в Съвета./dariknews.bg/", "date": "2017.10.04", "title": "България и Румъния получават частичен достъп до визовата система на Шенген"}
{"url": "http://www.novinite.bg/articles/150833/Kmetat-na-Svishtov-poseti-Kalarash-po-povod-realiziraneto-na-proekt-za-8-mln-evro", "text": "Като част от работата по съвместен проект по програмата за трансгранично сътрудничество и израз на устойчивост в българо-румънските взаимоотношения, в началото на тази седмица кмета на община Свищов Генчо Генчев направи визита на кмета на Кълъраш Даниел Драгулин. На срещата, партньорите от двете страни обсъдиха подробности по одобреното на първи етап съвместно проектното предложение, касаещо приоритетна ос 1 - Добре свързан регион. С реализирането на проекта „Повишаване на трансграничната мобилност, чрез подобряване на третостепенни възли към TEN-T инфраструктурата и разработване и координиране на трансгранични транспортни системи”, в община Свищов ще се реализира основен ремонт и реконструкция на пътя от  с. Драгомирово, през с. Овча Могила с излаз на главен път Русе-Плевен-София. Този участък от 10 км е изключително компрометиран през последните години и създава предпоставки за много катастрофи и автопроизшествия. С реализирането на проекта ще се извърши цялостна рехабилитация, изграждане на  отводнителни съоръжения, тротоари в населените места и ще бъде осигурено поставянето на нова пътна маркировка, знаци и мантинели. Това ще допринесе за по-добра свързаност, безопасност и съкращаване на времето за връзка с най-важните пътни артерии в страната. Ще се отрази пряко, не само върху жителите на конкретните населени места, а и на всички преминаващи на територията на общината. Общата стойност на проекта е 8 млн. евро, като водещ партньор е Свищов и сумата, която е предвидена да усвои общината е около 9 млн. лв. На срещата между кметовете на Свищов и Кълъраш стана ясно отговорното отношение на двете страни към реализирането на този голям и труден проект, касаещ пътната инфраструктура от двете страни на реката. Кметът на Кълъраш изрази желанието си двата града да се побратимят, за да имат възможност да реализират множество бъдещи съвместни инициативи, които да развиват и надграждат добросъседските взаимоотношения между двата народа. Кметът Генчев прие радушно поканата за побратимяване и каза, че след реализиране на мащабния проект със северната ни съседка, който ще допринесе за един добре свързан регион, чрез модерна и обновена пътната инфраструктура, двата града ще имат стабилна основа, върху която да надграждат партньорството си в сфери като търговия, културен обмен, туризъм и инвестиции./dariknews.bg/", "date": "2017.10.04", "title": "Кметът на Свищов посети Кълъраш по повод реализирането на проект за 8 млн. евро"}
{"url": "http://www.novinite.bg/articles/150846/Zapochvat-proverki-za-rodninski-naznacheniya-v-darjavata", "text": "ГЕРБ започва проверка за шуробаджанащина в държавната администрация. Това става по заръка на премиера и лидер на партията Бойко Борисов. По време на извънредна пресконференция във Варна той заяви, че съпартийците му ще проверяват има ли роднински назначения в държавни институции. Министър председателят се закани, че ще ги прекрати, ако бъдат открити.Борисов определи оставката на Делян Добрев като морален акт, но посочи, че тя не значи че ГЕРБ признава вина. Премиерът каза, че БСП е била партия, която винаги е следвала парите и властта, но определи като грешка факта, че от собствената му партия са тръгнали с тезата „и от БСП така правят“. Всички знаели какво правят БСП, затова ГЕРБ побеждавали постоянно, каза още премиерът, предаде БНТ.Той отбеляза още, че ГЕРБ е дошла на власт с обещанието, че няма да има роднински назначения по бордовете. Затова ще свика изпълнителната комисия и където има такива, ще посъветва всички да си подадат оставките. За пример даде финансовия министър и жена му, както и самата му сестра. В „Булгартранзгаз“ работи жената на министър Ненков, но макар че е бременна, премиерът ще го посъветва да помоли жена си да напусне. ", "date": "2017.10.04", "title": "Започват проверки за роднински назначения в държавата"}
{"url": "http://www.novinite.bg/articles/150842/Radev-Borisov-mi-podava-raka-no-ne-i-horata-v-GERB", "text": "Оценявам усилията на премиера Борисов да поддържа диалога в момент, в който неговата партия води институционална и медийна война срещу президентството. Това заяви държавният глава Румен Радев. „Както виждате, премиерът пред камерите подава ръка над масата и има моята ръка, но неговите съпартийци не вадят ръцете си изпод масата и продължават да безчинстват. Трябва да е ясно едно - не може да има разбирателство в името на корупционния комфорт на управляващите, които и да са те“, категоричен беше президентът.По думите на държавния глава оставките на депутати, на кметове, на общински съветници са авариен изход, който до скоро потушаваше проблемите, но този изход вече не работи. „Трябва дълбоко, сериозно разследване и то от независим разследващ орган, който да стигне до дъното на схемите и на моделите. Освен това в цялата тази ситуация парламентът не контролира правителството, каквото е неговото призвание, а по-скоро се използва като трибунал срещу президента. Това е недопустимо“, заяви още Радев.", "date": "2017.10.04", "title": "Радев: Борисов ми подава ръка, но не и хората в ГЕРБ"}
