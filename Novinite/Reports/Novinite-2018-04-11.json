{"url": "http://www.novinite.bg/articles/158599/Reglamentirat-se-dopalnitelni-pensionni-prava-za-rabotnici-ot-ES", "text": "Правителството одобри промени в Кодекса за социално осигуряване, с които се въвеждат изискванията на евродирективата за минималните изисквания за повишаване на мобилността на работниците между държавите-членки на ЕС чрез подобряване на придобиването и запазването на допълнителни пенсионни права, съобщи пресслужбата на кабинета. Съгласно измененията работодателите, които осигуряват работниците и служителите си в доброволен пенсионен или доброволен професионален пенсионен фонд, ще трябва да започнат да осигуряват по същия начин и новопостъпили работници или служители до шест месеца, след като са ги наели. Същите права ще имат и работниците и служителите, с които е сключен договор за възлагане на управление и контрол. В съответствие с изискванията на директивата са предвидени и промени, насочени към предоставяне на осигурените лица и техните наследници на необходимата информация относно придобиването на пенсионни права и третирането на техните средства.", "date": "2018.04.11", "title": "Регламентират се допълнителни пенсионни права за работници от ЕС"}
{"url": "http://www.novinite.bg/articles/158577/Lilyana-Pavlova-razkri-kakvo-predstoi-do-kraya-na-evropredsedatelstvoto", "text": "Първите три месеца на председателството минаха успешно и динамично. Това каза в сутрешния блок на БНТ министърът за Българското председателство на Съвета на Европейския съюз Лиляна Павлова. Динамиката на събитията изискваше мнго сложни дебати. Проведохме над 100 срещи в София и над 670 заседания на спомагателни органи на Съвета, който председателстваме. По този начин успяхме да докажем дори на скептиците, че сме професионално добре подготвени, че не трябва да бъдем подценявани, заяви Петкова. Приключихме досиетата, свързани с околна среда и климат. Голямо постижение беше затварянето на досието, свързано с командировките на работниците, уточни тя. Големите предизвикателства тепърва предстоят, идват по-сложните три месеца. Четири председателства преди нас работиха за системата за контрол на външните граници. Ние направихме нещо радикално, с което изненадахме всички наши партньори – предложихме нещо ново, пакет от седем законодателни регламента, нова философия, с която да погледнем на този процес много по-глобално. Основната идея е още на ниво вход да се прави много по-детайлен анализ на търсещите убежище. Това ще е темата в следващите три месеца и се надявам до края на юни тази нова философия да бъде приета, посочи министърът. Друга тема е многогодишната финансова рамка, бюджетът на Европейския съюз. Енергийният пакет също е в наши ръце. Тема, която България допълнително поставя като акцент, е двойният стандарт при храните, перилните препарати и козметиката - по тази тема ще има среща на високо ниво в София на 30 април. След ситуацията с Фейсбук киберсигурността също стои пред нас като голяма тема, по която предстои да работим, каза Лиляна Павлова. По думите й срещата на върха във Варна на 26 март е била важна, за да се възстанови диалогът между Европейския съюз и Турция. Дадена е заявка и за следваща среща на високо ниво, защото Турция е важен икономически партньор, важен партньор по темата сигурност. Продължаваме работата в различните направления с експертните групи, обясни Павлова. Тя коментира и срещата на върха Европейски съюз – Западни Балкани на 17 май в София. Още преди година, когато определяхме приоритетите си за европредседателството, бяхме наясно, че темата за Западните Балкани не е напълно консенсусна, но целта ни беше да сме мост между държавите. Опитваме са да намерим компромисното решение тази среща да се проведе в София във формат 28+6. Търсим дипломатичния начин, по който това да се случи и се надявам да се справим с това нелеко предизвикателство. Надяваме се, че декларацията от срещата в София да бъде индикация за това какво ще се случва в следващите 10-15 години на Балканите, каза още Лиляна Павлова.", "date": "2018.04.11", "title": "Лиляна Павлова разкри какво предстои до края на европредседателството"}
{"url": "http://www.novinite.bg/articles/158580/Roditeli-na-deca-s-uvrejdaniya-shte-protestirat-i-sled-sedmica", "text": "Исканията на националния протест днес са подкрепени и от родителите на деца с увреждания. Заради специфичните проблеми на хората с интелектуални затруднения те обаче организират още един протест – след седмица, на 18 април, за да акцентират върху техните нужди и искания, основно от които е отмяната на запрещението като мярка за защита.\r\nДвата протеста имат една цел - качествен живот за хората с увреждания. А бариерите пред тези, които имат интелектуални затруднения, са с една повече.Надя Вълкова, Сдружение за подкрепа на лица с умствени затруднения – Варна: \r\n„Много трудно ни чуват хората, които правят законите, не достига до тях и сме принудени, освен ръководствата на организациите, самите родители също да борят за тези права. Запрещението трябва да бъде отменено.“\r\nОбщественото обсъждане от 2012-а година завърши с мнение за отмяна на запрещението, оттогава обаче темата не успява да влезе за разглеждане в Парламента. От промени имат нужда и други закони, както и финансовата рамка, която сега оставя много от хората с увреждания около и дори под чертата на бедността.Галя Койчева, Сдружение „Семеен център Мария”- Варна: \r\n„В обществото има натрупано напрежение от това, че години наред държавата не ни чува. Трябва да имаме единен регистър и да знаем кои са хората с увреждания, какви са техните диагнози, степен на диагнози, и по възраст, и по местоживеене. След като няма единен регистър, няма как да се създават социални услуги.“\r\nХората с интелектуални затруднения трябва да получат подкрепа при вземането на решение, а не да бъдат „зачеркнати“ - за това настояват техните родители днес, за това ще протестират и след седмица.\r\n ", "date": "2018.04.11", "title": "Родители на деца с увреждания ще протестират и след седмица"}
{"url": "http://www.novinite.bg/articles/158581/Targovci-na-goriva-izlyazoha-na-protest", "text": "Търговци на горива излязоха на протест в Пловдив. Сред тях са търговци на едро и дребно на горива, собственици на бензиностанции, транспортни фирми, превозващи горива. Те се обявиха срещу законопроекта за административно регулиране на икономическите дейности, свързани с нефт и продукти от нефтен произход. Според организаторите готвените промени ще доведат до рязко повишаване на цената на горивата по веригата до крайния потребител. На митинга присъстват представители на бранша от Пловдив, Стара Загора, Пазарджик, Велинград и Хасково, както и техника - цистерни.Инициатор на законопроекта е депутатът от \"Обединени патриоти\" Емил Димитров –Ревизоро. Документът беше внесен в Народното събрание на 7-и март. Срещу текстовете му веднага реагираха от Националната асоциация на зърнопроизводителите, която заядно с още 28 организации в земеделието подписаха декларация, в която поискаха фермерите да бъдат изключени от законопроекта.По-късно от Асоциацията на зърнопроизводителите обявиха, че ще проведат национален протест на 3-и април. До протестно зареждане на селскостопански машини в обществени бензиностанции не се стигна, тъй като браншът постигна договореност с премиера и с депутати земеделските производители да останат извън обхвата на законопроекта. Причината: върху горивата за аграрната дейност се осъществява достатъчно контрол по наредба Н-18. ", "date": "2018.04.11", "title": "Търговци на горива излязоха на протест"}
{"url": "http://www.novinite.bg/articles/158582/Vavejda-se-vremenna-organizaciya-na-dvijenieto-v-Sofiya", "text": "Въвежда се временна организация на движението за изграждане на локални пътни платна на Северна скоростна тангента, съобщиха от пресцентъра на Столична община. До 24.00 часа на 23 април се забранява влизането на пътни превозни средства по северното локално пътно платно на Северната скоростна тангента между бъдещото положение на бул. „Рожен” и източно разположения подлез на Северната тангента към базата на “Лукойл”. Движението ще се извършва двупосочно в по една пътна лента по южното локално пътно платно на Северната тангента в същия участък.От 00.00 часа на 24 април до 24.00 часа на 5 май се забранява влизането на превозни средства по южното локално пътно платно на Северната тангента между бъдещото положение на бул. „Рожен” и източно разположения подлез на Северната тангента към базата на “Лукойл”. Движението ще се извършва двупосочно в по една пътна лента по северното локално пътно платно в същия участък.", "date": "2018.04.11", "title": "Въвежда се временна организация на движението в София"}
{"url": "http://www.novinite.bg/articles/158594/Komisar-Mariya-Gabriel-uchastva-v-konferenciite-SHE-leader", "text": "Комисарят по цифровата икономика и общество Мария Габриел ще бъде ключов оратор в конференцията SHE leader @ digital Conference 2018, която се провежда под неин патронаж. Събитието е в календара на Българското председателство на Съвета на ЕС и ще се проведе на 12 април в НДК от 9:30 часа. Над 250 представители на бизнеса, нестопанския и публичния сектор от цяла Европа ще се съберат за дискусия относно начините за подкрепа и насърчаване на активното участие и принос на жените в цифровата икономика.Българският еврокомисар ще участва също в конференцията \"Бизнес София 2018 – дигитален хоризонт\" на 13 април от 10:00 часа в зала 42 на НДК. Тя ще представи ползите, възможностите и предизвикателствата пред бизнеса в контекста на цифровия единен пазар.  ", "date": "2018.04.11", "title": "Комисар Мария Габриел участва в конференциите SHE leader"}
{"url": "http://www.novinite.bg/articles/158583/Vavejda-se-vremenna-organizaciya-na-dvijenieto-v-Sofiya", "text": "Въвежда се временна организация на движението за изграждане на локални пътни платна на Северна скоростна тангента, съобщиха от пресцентъра на Столична община. До 24.00 часа на 23 април се забранява влизането на пътни превозни средства по северното локално пътно платно на Северната скоростна тангента между бъдещото положение на бул. „Рожен” и източно разположения подлез на Северната тангента към базата на “Лукойл”. Движението ще се извършва двупосочно в по една пътна лента по южното локално пътно платно на Северната тангента в същия участък.От 00.00 часа на 24 април до 24.00 часа на 5 май се забранява влизането на превозни средства по южното локално пътно платно на Северната тангента между бъдещото положение на бул. „Рожен” и източно разположения подлез на Северната тангента към базата на “Лукойл”. Движението ще се извършва двупосочно в по една пътна лента по северното локално пътно платно в същия участък.", "date": "2018.04.11", "title": "Въвежда се временна организация на движението в София"}
{"url": "http://www.novinite.bg/articles/158584/Otkriha-cvetna-mozajka-izobrazyavashta-logoto-na-Balgarskoto-predsedatelstvo", "text": "Министърът за Българското председателство на Съвета на ЕС Лиляна Павлова, кметът на София Йорданка Фандъкова и посланикът на Нидерландия в България Беа тен Тъшър откриха цветна мозайка, изобразяваща логото на Българското председателство на Европейския съюз, в градинката зад НДК. Идеята за цветната мозайка е на посолството на Кралство Нидерландия, подкрепена е от Столичната община и е израз на приятелството и партньорството на Нидерландия и България в рамките на Европейския съюз. Цветното пано е направено от 38 000 цветни луковици, дарение от Холандия, които бяха засадени в средата на октомври миналата година. Дизайнер на цветната мозайка е Ян Хулдемонд, който е бил и главен дизайнер на световноизвестните градини Keukenhof.", "date": "2018.04.11", "title": "Откриха цветна мозайка, изобразяваща логото на Българското председателство"}
{"url": "http://www.novinite.bg/articles/158585/BChK-shte-razdava-hrani-do-4-maj", "text": "Блгарският Червен кръст призовава правоимащите лица по „Оперативната програма захрани и/или основно материално подпомагане“ на ЕС да посетят раздавателните пунктовете наорганизацията, за да получат срещу подпис и документ за самоличност полагащите им сехранителни продукти.Графикът за раздаване на продуктите в цялата страна е публикуван на интернет страницитена БЧК /www.redcross.bg/, на АСП /www.asp.government.bg/ и в регионалните офиси на БЧК.Напомняме, че раздаването ще продължи до 4 май 2018 г. и на включените всписъците на АСП се полагат по 16,320 кг от 7 вида храни: леща – 7 кг; рибни консерви –1,120 кг; грах – 3,200 кг; лютеница – 2 кг; доматено пюре – 0,800 кг; бисквити – 1,200 кг и мед –1 кг .Право на тази помощ имат: Лица и семейства, подпомагани с целеви помощи за отопление през  отоплителен сезон2015/2016г.; майки (осиновителки), които са получавали месечни помощи за отглеждане на дете донавършване на една година по реда на чл. 8, ал. 1 от Закона за семейните помощи за деца(ЗСПД) към м. октомври 2016 г.; лица и семейства, получили еднократна целева помощ за ученици, записани в първи класпо чл. 10а от Закона за семейните помощи за деца (ЗСПД) за учебната 2016/2017г.; лица и семейства, получили еднократни или месечни помощи, предназначени запревенция и реинтеграция, отглеждане на детето при близки и роднини и в приемнисемейства по реда и условията на Правилника за прилагане на Закона за закрила надетето (ППЗЗД) към м.октомври 2016 г.; лица и семейства, инцидентно пострадали при бедствия и аварии при форсмажорниобстоятелства, подпомогнати с еднократна помощ по реда на чл. 16 от Правилника заприлагане на Закона за социално подпомагане (ППЗСП), въз основа на установенотоиндивидуално ниво на материално лишение към м.октомври 2016 г. Лица с установени 90 % трайни увреждания с чужда помощ, получили интеграционнидобавки по реда на Закона за интеграция на хората с увреждания (ЗИХУ), които иматличен доход до 314 лв. към м. февруари 2017 г. Лица получили месечни помощи за отглеждане на дете с трайно увреждане, по реда начл.8д от Закона за семейните помощи за деца (ЗСПД), към месец февруари 2017 г. Допълнителна информация гражданите могат да получат в областните/ Столичнатаорганизации на БЧК.", "date": "2018.04.11", "title": "БЧК ще раздава храни до 4 май"}
{"url": "http://www.novinite.bg/articles/158586/Atanasov-Sledvashtite-dve-godini-shte-sa-istoricheski-za-patnoto-stroitelstvo", "text": "2018 г. и 2019 г. ще бъдат исторически за пътното строителство, тъй като ще стартираме стратегически проекти в Северна България - цялостното завършване на „Хемус“, изграждането на автомагистралите „Русе - Велико Търново“, „Видин -Ботевград“, „София - Калотина“ и най-сложният участък от „Струма“ презКресненското дефиле. Убеден съм, че ще се справим с тези предизвикателства,защото имаме и знания, и опит, заяви председателят на Управителния съвет наАгенция „Пътна инфраструктура“ инж. Дончо Атанасов на тържеството по повод135-годишнина от създаването на държавната пътна администрация.В приветственото си слово инж. Атанасов подчерта, че изминалите 5 години иособено 2015 г. са едни от най-успешните години в пътното строителство намодерна България, тъй като със средствата от Европейския съюз автомагистралнатамрежа се е увеличила с над 300 км и в момента е около 740 км. Бяхме си поставилиамбициозна програма, която изпълнихме напълно, заяви инж. Атанасов.Заместник-министърът на регионалното развитие и благоустройството инж.Валентин Йовев подчерта, че инфраструктурата трябва да се поддържа, доизграждаи развива и за това са нужни значителни инвестиции. С въвеждането на толсистемата очакваме над 1 млрд. лв. приходи годишно или около 3 пъти повече,отколкото получаваме от винетните стикери в момента, и тези средства ще сеинвестират в поддържане и развитие на републиканската пътна мрежа, заявизаместник-министър Йовев. Знаем, че пътищата не са идеални – има настилки, коитоса на повече от 20-30 години, но ще сменим подхода и от кърпежи ще преминем къмцялостна рехабилитация на компрометираните участъци, които не са ремонтираниот над 30 години, каза инж. Йовев.Началото на пътната администрация се полага на 3 април 1883 г., с Указ №267на княз Александър I Батенберг. С него се утвърждават законите за направата,поправката и поддръжката на държавните пътища и на окръжните пътища, както иПравилникът за службата на кантонерите. С първите държавни документи запроектиране, строителство и поддържане на пътищата в Княжество България запърви път се регламентира пътното дело у нас. Двата закона са изработени от князМихаил Хилков, който е бил управляващ Министерството на общите сгради,земеделието и търговията (МОСЗТ) в кабинета на ген. Леонид Соболев. Към товаминистерство са били и пътищата на държавата.България посреща Освобождението си с 2 511 километра пътища. Вследващите 30 години пътната мрежа нараства близо 4 пъти, като през 1915 г. - внавечерието на Първата световна война, достига над 9 000 км. Приети са редица2закони за развитието на пътната инфраструктура, нейната класификация,задължения, отговорности и финансиране. Изграждат се пътищата София - Самоков,Варна - Бургас, Русе - Силистра, Враца - Мездра, Оряхово - Враца, Асеновград -Чепеларе, Пазарджик - Брацигово, Хасково - Кърджали и редица мостовисъоръжения.До 1944-та година пътната мрежа достига над 22 000 км. Приети са двазакона, които дават сериозен тласък за развитието на пътното строителство. Това сазаконите за пътищата и за трудовата повинност. Построяват се отсечките София -Мездра, Сливен - Елена, Троян - Кърнаре и Кричим - Девин и редица други.Периодът до 1971 г. е период на модернизация на основната пътна мрежа.Изграждат се направленията Русе - Велико Търново - Килифарево, Подбаланскиятпът София - Карлово - Бургас, проходите на Републиката и Витиня. От 1954 г. вексплоатация е и първият мост над река Дунав при Русе. С новото административноделене на страната през 1959 г. се създават 27 окръжни пътни пътни управления. Сразпореждане на Министерския съвет от 19 май 1971 г. се утвърждава изгражданетона автомагистралния пръстен на страната в направлението: София - Пловдив -Сливен - Бургас - Варна и София - Плевен - Бяла - Попово - Шумен - Варна, с общадължина около 1000 км. Той включва трите магистрали „Тракия”, „Хемус” и „Черноморе”. Започва развитието на автомагистралното строителство.В момента републиканската пътна мрежа е около 20 000 км.", "date": "2018.04.11", "title": "Атанасов: Следващите две години ще са исторически за пътното строителство"}
{"url": "http://www.novinite.bg/articles/158596/Izzeti-nad-2-000-litra-nelegalno-gorivo", "text": "Инспектори от отдел „Митническо разузнаване и разследване\"  на Митница Русе задържаха над 2000 литра дизелово гориво без документи, намиращо се в частните стопанства на двама жители на село Цар Самуил, Силистренско. Проверките са извършени на 3 и 5 април 2018 година. В обекти, стопанисвани от двама различни мъже в село Цар Самуил, митническите инспектори са открили PVC-контейнери с вместимост 1000 литра. Всеки от тях е бил пълен до горе с дизелово гориво. В първия случай измереното съдържание на контейнера е 1032 литра, а във втория - 995 литра.  Собствениците на обектите не са представили пред митническите служители документи за произход на горивото, както и за  плащане, начисляване или обезпечаване на дължимия за стоката акциз.Нелегалните енергийни продукти са иззети и проби от тях са изпратени за лабораторен анализ. По случаите са образувани административнонаказателни производства.  Предвидената от закона санкция е в размер на удвоения дължим акциз за откритото количество, но не по-малко от 1000 лева.  В първият случая размерът на санкцията е равен на 1333,34 лв, а във втория - 1285,54 лева.", "date": "2018.04.11", "title": "Иззети над 2 000 литра нелегално гориво"}
{"url": "http://www.novinite.bg/articles/158589/BSP-zad-protesta-na-horata-s-uvrejdaniya", "text": "БСП застана плътно зад протеста на хората с увреждания, които се събраха пред Министерския съвет, за да покажат недоволството си от предложението за промени в оценките на ТЕЛК за състоянието им.Според предложената и засега отложена реформа от правителството на  базата на експертизата на работоспособността, част от хората с намалена работоспособност над 50 % ще получат отказ за получаване на пенсия за инвалидност, а друга част ще получават частичен размер на пенсията.Социалистите смятат, че така се пристъпвало към ограничаване на права при липса на реална възможност за трудова и социална интеграция на хората с увреждания.\"Поради неспособността правителството да се справи със злоупотребите и корупцията в тази система, се наказват хората с реални увреждания. С предложените промени не се гарантира ограничаване на корупционните практики и увеличаване на контрола. Предложената концепция не решава основните проблеми на хората с увреждания и оставя редица неизяснени въпроси. Тя има неясен характер, без времеви хоризонт и цели по-скоро икономии на финансови средства\", пише в позицията на левицата, разпространена от пресцентъра на партията.От БСП припомнят,  че и досегашната оценка дава възможност за труд на част от хората с увреждания, но безработицата сред тях е близо 90 % при нищожните нива на инвалидната пенсия.Според социалистите лишаването, изцяло или частично, от инвалидна пенсия, без гаранции за възможност за цялостна интеграция - достъпна среда, адаптирани работни места, достъп до съвременни и ефективни социални услуги, адекватни нива на добавките за социална интеграция, е просто стремеж за търсене на икономии, за ограничаване на разходи от една от най-онеправданите социални групи.Те обвиняват управляващите, че не отчитат острата необходимост от продължаващо лечение и рехабилитация за стабилизирането на здравословното състояние на хората с увреждания.\"Отдавна ГЕРБ манипулират общественото мнение, че броят на инвалидите в България е много голям. Управляващите стигнаха дотам- да противопоставят големи обществени групи и да обещават бъдещо увеличение на пенсиите за осигурителен стаж и възраст само след намаление на броя на инвалидните пенсии. Реалността е друга.  В България хората с увреждания са около 8 %, при 16 % средно за ЕС\", посочват още от БСП.", "date": "2018.04.11", "title": "БСП зад протеста на хората с увреждания"}
{"url": "http://www.novinite.bg/articles/158601/Zatvornik-e-izbyagal-ot-Plovdivskiya-zatvor", "text": "Затворник е избягал от Пловдивския затвор, съобщиха днес от пресцентъра на ОД на МВР. Вчера след 18 ч. е получен сигнал, че 42-годишен лишен от свобода не се е прибрал в затвора след работа на външен обект. Предприети са действия за издирването му.", "date": "2018.04.11", "title": "Затворник е избягал от Пловдивския затвор"}
{"url": "http://www.novinite.bg/articles/158592/Rusiya-Shte-svalim-vsyaka-raketa-na-SASht-sreshtu-Siriya", "text": "Руските военни запазват правото си да свалят ракети и да унищожават установките и точките, откъдето са изстреляни в случай на агресия на САЩ срещу Сирия. Това предупреди посланикът на Русия в Ливан Александър Засипкин, предаде „Индипендънт“. Засипкин подчерта, че \"руските сили ще се противопоставят на американската агресия в Сирия чрез прихващането на ракети и удряйки техните установки\". Този ход би предизвикал мащабна ескалация на сирийската война. Александър Засипкин все пак посочи, че руснаците не искат разпалване на напрежението, а диалог и намиране на решение чрез преговори. Не закъсня и отговорът на западните сили, които предупредиха, че могат да нападнат в Сирия, ако има доказателства за използването на химически оръжия от режима на Башар Асад. Изявлението на руския представител беше направено, след като Вашингтон заплаши с \"мощен отговор\" срещу Сирия след предполагаемата атака с химическо оръжие в контролирания от бунтовниците град Дума край Дамаск в събота. САЩ хвърлиха вината за нападението върху сирийското правителство.", "date": "2018.04.11", "title": "Русия: Ще свалим всяка ракета на САЩ срещу Сирия"}
{"url": "http://www.novinite.bg/articles/158576/Makron-reshava-do-dni-dali-da-bombardira-Siriya", "text": "Френският президент Еманюел Макрон заяви, че през следващите дни ще вземе решение дали да нанесе военни удари по обекти в Сирия, където се произвеждат химически оръжия, предаде Ройтерс. Макрон заяви на съвместна пресконференция със саудитския престолонаследник Мохамед бин Салман, че окончателното решение ще бъде взето след консултации със САЩ и Великобритания. \"В този контекст ние ще продължим да обменяме техническа и стратегическа информация с партньорите ни Великобритания и Америка, и през следващите дни ще обявим решението си\", каза той. Макрон добави, че ако има удари, те няма да са насочени срещу съюзниците на сирийското правителство, а срещу обектите, където се произвеждат бойни отровни вещества, отбелязва БТА.", "date": "2018.04.11", "title": "Макрон решава до дни дали да бомбардира Сирия"}
{"url": "http://www.novinite.bg/articles/158574/Dnes-shte-preobladava-slanchevo-vreme", "text": "Днес ще преобладава слънчево време с временни увеличения на облачността, по-значителни над Източна България. В следобедните часове над планинските райони в западната половина от страната ще се развива купеста и купесто-дъждовна облачност и на отделни места ще превали и прегърми. Ще духа слаб до умерен вятър от юг-югоизток. Топло, с максимални температури между 23° и 28°, по Черноморието 13°-16°. В планините ще преобладава слънчево време, с временни увеличения на облачността. В следобедните часове над масивите в западната половина на страната ще се развива купеста и купесто-дъждовна облачност и на отделни места ще превали и прегърми. Ще духа слаб до умерен юг-югозападен вятър. Максималната температура на височина 1200 метра ще около 17°, на 2000 метра – около 9°.По Черноморието ще има разкъсана облачност, след обяд намаляваща на места до предимно слънчево. Ще духа слаб до умерен югоизточен вятър. Максималните температури ще са 13°-16°. Температурата на морската вода е 10-12°. Вълнението на морето ще бъде около 2 бала.", "date": "2018.04.11", "title": "Днес ще преобладава слънчево време"}
{"url": "http://www.novinite.bg/articles/158575/18-raneni-po-patishtata-za-denonoshtie", "text": "През изминалото денонощие на територията на страната са станали 13 тежки пътно-транспортни произшествия /ПТП/, съобщават от МВР. При тях са пострадали 18 души. В София за денонощието са регистрирани 182 леки и две тежки катастрофи, при които са ранени четирима души.", "date": "2018.04.11", "title": "18 ранени по пътищата за денонощие"}
{"url": "http://www.novinite.bg/articles/158579/42-shoforski-knijki-sa-otneti-za-edna-sedmica-v-slivensko", "text": "Продължават операциите по контрол и пътна безопасност, разпредени от директора на ОДМВР-Сливен, старши комисар Димитър Величков, на територията на сливенска област. Създадена еорганизация за завишен контрол, предвид очаквания трафик във връзка с Великденските празници.Осъществени са 5 операции широкообхватен контрол в Сливен, Нова Загора и Котел и Твърдица поотношение на неправоспособните водачи, спазване ограничението на скоростта, както и употребатана алкохол и наркотици.От 2 до 8 април екипи на „Пътна полиция” и районните управления в Сливен, Нова Загора, Твърдицаи Котел са проверили 2845 автомобила и 3114 лица. Полицейските служители са констатирали 1149нарушения на Закона за движение по пътищата и Кодекса за застраховане. Издадени са 276електронни фиша за нарушение на ограничението на скоростта, заснети със стационарни и мобилникамери. Стационарната камера на изхода на град Нова Загора е заснела 111 клипа за една седмица. ВСливен мобилните камери са регистрирали 183 нарушения на скоростта.За други нарушения са съставени 656 фиша. Актовете са 154.За неправоспособност са съставени 9 акта.Петима водачи са санкционирани за управление следупотреба на алкохол, като двама са над 1,2 промила. Двама водачи са установени да управляват следупотреба на наркотици, за което са образувани досъдебни и бързи производства.Иззети са 42 свидетелства за управление на МПС, от които 32 за неплатени глоби и 7 за липса назастраховка Гражданска отговорност.Тази седмица са предвидени специализирани операции по контрол на водачите за употреба наалкохол, наркотици и използване на обезопасителните системи в автомобилите за водачи и пътници.", "date": "2018.04.11", "title": "42 шофьорски книжки са отнети за една седмица в сливенско"}
{"url": "http://www.novinite.bg/articles/158587/Reorganizaciya-na-dvijenieto-v-Sofiya-zaradi-macha-CSKA-Levski", "text": "Полезна информация за всички, които се движат в центъра на София - налага се реорганизация заради футболната среща между ЦСКА и \"Левски\". Заради вечното дерби се забранява престоят и паркирането по алеите около Стадион \"Васил Левски\".Забраната важи също от 12.00 до 20.00 часа днес за моста пред стадиона и на ул. \"Ген. Гурко\" между ул. \"Любен Каравелов\" и бул. \"Евлоги и Христо Георгиеви\".Забраната важи също от 12.00 до 20.00 часа днес за моста пред стадиона и на ул. \"Ген. Гурко\" между ул. \"Любен Каравелов\" и бул. \"Евлоги и Христо Георгиеви\".", "date": "2018.04.11", "title": "Реорганизация на движението в София заради мача ЦСКА - Левски"}
{"url": "http://www.novinite.bg/articles/158588/Jiteli-na-s-Yarebichna-se-vdignaha-na-bunt-zaradi-losh-pat", "text": "Варненско село на бунт заради лоша инфраструктура. Жители на Яребична излязоха на разбития път, водещ към селото с искане за оставка на кмета. Трасето не е реконструирано над 30 години. А за ремонта са нужни около 1 милион лева.Търпението на хората в Яребична свършило с поредните кърпежи на пътя към домовете им.„Запълват го с асфалт, който след първия дъжд се изронва и дупките стават даже и по-големи, ние си трошим колите”, казва Светослав Цветков.„Когато се продадат обществени имоти Община Аксаково прибира паричките - за селото нищо!”, възмущава се Кънчо Тотев.Боклукът не се извозвал, нямало и осветление. Всички винят кмета Катя Жекова.„Има други избори, ще си изберат друг кмет, но това не е представителна извадка на селото”, на мнение е Катя  Жекова, кмет на с. Яребична.От голямата Община Аксаково се оправдават с безпаричие. Общинарите търсели парите по проекти. Засега неуспешно. А хората плашат с още протести.", "date": "2018.04.11", "title": "Жители на с. Яребична се вдигнаха на бунт заради лош път"}
{"url": "http://www.novinite.bg/articles/158595/Rabotata-po-Kresnenskoto-defile-shte-se-izvarshvat-prez-noshtta", "text": "За да не се затруднява интензивният трафик през Кресненското дефиле, забезопасността на движение на шофьорите и на работещите екипи, проучвателно-проектантските работи в тунел „Кривия“ при 388-ми километър на път I-1 /Е 79/София - Кулата ще се извършват през нощта - от 22 ч. до 5 ч. сутринта.Очаква се предвидените проучвателни дейности да завършат до края наседмицата. Те са част от предстоящия ремонт на тунела, с дължина 343 м. Тойще включва нова отводнителна система, хидроизолация, нова светофарна уредбаи енергоефективно осветление и други системи, повишаващи безопасността надвижение. Срокът за изпълнение на проучвателните работи е 120 дни, а наремонта - 300 дни.Изпълнител на проучвателните и на ремонтните работи е ДЗЗД „Геопът – ТунелКривия“, в което са: „Геострой“ АД и „Пътстрой-92“ АД. Стойността надоговора е 3 212 721,60 лв с ДДС. Строителният надзор се осъществява от„Пътконсулт 2000“ ЕООД. Техният договор е на стойност 54 720 лв. с ДДС.Проектът се финансира от бюджета на Агенция „Пътна инфраструктура“.", "date": "2018.04.11", "title": "Работата по Кресненското дефиле ще се извършват през нощта"}
{"url": "http://www.novinite.bg/articles/158600/Uchenicite-do-7-klas-veche-imat-dostap-do-elektronni-uchebnici", "text": "Учениците от 1. до 7. клас вече могат да ползват електронно четими учебници. Издателска група „Просвета“ осигури за всички училища в страната достъп до дигиталните варианти на печатните учебници по всички предмети.ова, което детето само трябва да направи, е да влезе на сайта на издателството на адрес , да избере желания учебник по желания предмет и да кликне върху бутона за ползване. Не е необходима регистрация. Скоро линкове към електронно четимите учебници ще бъдат качени на специална платформа на страницата на МОН, откъдето също ще може да се четат и ползват.Въвеждането на дигитални копия на учебниците е с цел олекотяване на ученическите раници, от една страна, а от друга – за да направят уроците по - интересни, разнообразни и достъпни за децата.Те имат напълно идентично съдържание с това на одобрения печатен учебник, така че детето спокойно може да остави книжния вариант в училище и после вкъщи да учи по електронния вариант чрез своя смартфон, лаптоп или таблет.", "date": "2018.04.11", "title": "Учениците до 7. клас вече имат достъп до електронни учебници"}
{"url": "http://www.novinite.bg/articles/158597/Pravitelstvoto-startira-proceduri-za-predostavyane-na-koncesii-na-chetiri-plaja", "text": "Правителството стартира процедури за предоставяне на концесия на четири морски плажа - \"Св. Св. Константин и Елена - юг\", \"Ривиера\", \"Ахтопол север - източна зона\" и \"Китен - юг\", съобщи пресслужбата на кабинета.Предлага се срокът на първите две концесии да е 15 години, а на вторите две - десет. С процедурите се цели обезопасяване на морските плажове и предоставяне на услуги от обществен интерес за срока на концесията.Процедурата се провежда по реда на Закона за устройството на Черноморското крайбрежие, като концесионерите ще бъдат определени чрез конкурс, организиран от министъра на туризма и проведен от комисия, назначена от министър-председателя.Размерът на минималното годишно концесионно заплащане на плаж \"Св. Св. Константин и Елена - юг\" е 78 662 лева без ДДС, на плаж \"Ахтопол север - източна зона\" - 30 775 лева без ДДС, на плаж \"Ривиера\" - 257 959 лева без ДДС, и на плаж \"Китен-юг\" - 119 499 лева без ДДС.Размерите са определени съгласно приетата от Министерския съвет Методика за определяне минималния размер на концесионното плащане за морски плажове. Критериите за формиране на комплексната оценка са съобразни с Решение на МС от 2016.", "date": "2018.04.11", "title": "Правителството стартира процедури за предоставяне на концесии на четири плажа"}
{"url": "http://www.novinite.bg/articles/158593/Pobedata-na-Orban", "text": "Така бе засилен бойният дух на Орбан. Унгарският премиер се сдоби с мандат да продължи своята политика. \"Спечелихме и това ни дава възможност да браним Унгария - заяви Орбан в деня, когато бе обявена победата. - Европейският съюз не е Брюксел. Европейският съюз, това са Берлин, Будапеща, Варшава, Прага, Букурещ. Това е ансамбълът от национални столици.\"Виктор Орбан поема министър-председателския пост за четвърти път и Брюксел е убеден, че няма как да избегне нови конфликти с неговото правителство.Орбан се конфронтира с евробюрокрацията още от първото си идване на власт през 2010 г. Същината на конфликта е в наложените от Будапеща ограничения за приемане на бежанци, ограниченията върху свободата на медиите, правосъдието и правозащитните неправителствени организации, гоненията срещу организациите на Сорос в Унгария, засяга и подозренията за злоупотреби с финансовата помощ от ЕС, припомня Седов.Победата на ФИДЕС бе добра новина за френския Национален фронт, Алтернатива за Германия и Партията на свободата в Холандия, чийто лидер Герт Вилдерс поздрави Орбан за \"отличния резултат\" и \"заслужената победа\". В германското федерално правителство също има сили, симпатизиращи на ФИДЕС. Вътрешният министър Хорст Зеехофер, лидер на консервативния Християнсоциален съюз, заяви, че го радва победата на ФИДЕС. И увери, че партията му ще поддържа и занапред партньорството с Орбан.Но има и друга Европа. По думите на  ЕС не е бил създаден с цел \"да прокара път за етнически идеолози в правителствата\". Представители на ОССЕ готвят доклад за изборите в Унгария, в който се очаква да разкритикуват информационната политика на унгарската държава в предизборната кампания. Същевременно опозицията, изгубила вота, обвинява Орбан, че е нарушил демократичните норми. Виктор Орбан обаче си осигури нещо критично важно за него - подкрепата на населението. Той заяви, че в дъното на цялата имиграционна криза от 2015 г. стои заговор на Джордж Сорос. Подразнен, пише: \"Виктор Орбан разсъждава с термини, присъщи само на крайнодесните маргинали. С думите, че \"десетки милиони мигранти от Африка и Близкия изток чакат шанс да насилят вратата на Унгария и да нахлуят вътре, сеейки терор, престъпност и насилие, а вече няма да има връщане назад\", той се представя като водач на антиимиграционно движение, основно предизвикателство срещу единството на ЕС, а унгарската война с демокрацията от тази гледна точка е война с демокрацията в цял свят. Унгария трови политическата атмосфера\".използва по-умерени изрази, но също отбелязва, че Орбан ще се помъчи да лиши от глас последните независими медии, да обяви за незаконни неудобните за него НПО и окончателно да постави съдилищата под свой контрол. А на европейско равнище все така ще се обявява против солидарната политика на Евросъюза към имигрантите и бежанците. Германският канал цитира \"Ню Йорк таймс\": \"Тези избори навярно ще са последните, след които тежко осакатената демокрация ще се превърне в изборна автокрация. А за ЕС като общност от демократични държави изниква въпросът може ли да води обща политика с Орбан\". заплашва да използва срещу Унгария финансови лостове - но Брюксел не разполага с критерии, за да води подобна политика срещу страна членка на ЕС, тъй че заплахата остава куха. По-реално изглежда да бъдат наложени санкции за нарушени принципи на правовата държава, както предвижда член 7 от устава на ЕС, използван вече към Полша. Тя може да изгуби правото на глас в Съвета на министрите на ЕС. На 12 април Европейският парламент предстои да обсъди доклад за състоянието на демокрацията в Унгария, подготвен от комисия начело с Юдит Саргентини (Зелените, Холандия). Но , се съмнява дали ще има мнозинство, достатъчно за прилагане на член 7 към Унгария. Самият Ламбертс говори категорично за политиката на Орбан: \"В Унгария доминира националистическият популизъм. Не намирам други думи за това, което става - тормоза на имигрантите, кръстоносния поход срещу Джордж Сорос, едва прикрития антисемитизъм\".При всяко положение предстои ЕС да вземе сериозни решения. Дългосрочното финансово планиране и очакваното през юни окончателно съгласуване на реформата в законодателството за бежанците изискват единодушие в ЕС, а ФИДЕС - Унгарски граждански съюз се кани през май да ограничи със закон дейността на НПО, подпомагащи бежанци. По думите на Янош Халас от групата на ФИДЕС в парламента \"това е въпрос на суверенитет, става дума за сигурността на страната\". И Брюксел не се очертава да постигне с Орбан европейски консенсус по този въпрос, смята Седов. Както заявява Манфред Вебер, оглавяващ християндемократите от Европейската народна партия в Европарламента, \"Виктор Орбан трябва да избере дали Унгария ще остане в ЕС или ще изхвърчи оттам\".", "date": "2018.04.11", "title": "Победата на Орбан"}
{"url": "http://www.novinite.bg/articles/158578/Pravitelstvoto-obsajda-predlojeniya-za-promeni-v-KSO", "text": "Правителството ще обсъди на редовното си заседание в сряда проект на Закон за изменение и допълнение на Кодекса за социално осигуряване (КСО). Министрите ще разгледат и проект на промени в Закона за защита от вредното въздействие на химичните вещества и смеси. В дневния ред на заседанието е и приемането на Национална програма за закрила на детето за 2018 г. Министрите ще одобрят и допълнителни разходи по бюджетите на Министерство на вътрешните работи и на Министерство на отбранатаза тази година. Ще бъдат одобрени и допълнителни разходи/трансфери за 2018 г. за изплащане на стипендии по програмата на мерките за закрила на деца с изявени дарби от държавни и общински училища през 2018 г.", "date": "2018.04.11", "title": "Правителството обсъжда предложения за промени в КСО"}
{"url": "http://www.novinite.bg/articles/158591/BSP-11-april-e-denyat-za-pamet", "text": "На 11-и април отбелязваме Международния ден на концлагеристите, политзатворниците и пострадалите от фашизма. Този ден от календара е пропит с кръвта на изгорените живи хора в лагерите на смъртта. В тях са погубени над 11 милиона души. На този ден през 1945 година край Ваймар, недалеч от града на Гьоте, на Лист и на Шилер, концлагеристите от Бухенвалд се вдигат на бунт. За да запишат в историята с кръвта си 11-и април като деня на великия трагизъм зад бодливата тел.11-и април е ден за памет - световна, европейска и българска. И само заслепените от отровата на антикомунизма ще имат сърце днес да не се поклонят и да не го отбележат, да забравят и да зачеркнат от европейската карта Аушвиц, Дахау, Треблинка, Маутхаузен, Майданек-Люблин, Аушвиц-Биркенау и останалите огнища на фашизма.У нас, в периода 1941-1945 година, са арестувани над 64 000 антифашисти, от тях 12 141 са осъдени, изгорени са над 32 000 къщи, убити са 12 000 партизани и ятаци. Затова не можем да останем глухи за ехото от Бухенвалдските камбани, не можем да не се поклоним и да не почетем паметта на жертвите от фашизма и войните.На днешния 11-и април, не можем да останем равнодушни към онези, които всячески правят опити да се вдъхновяват от марша в памет на генерал Луков. Към онези, които се прекланят пред хитлеризма, нацизма и неофашизма. Към онези, които клеветят и неглижират Съпротивата в България и по света.11-и април е антифашистката камбана в XXI век! Ден в памет на жертвите, но и ден - предупреждение. Да помним трагедията, за да не допуснем да се повтори. Ден, който ни мотивира да се изправим още по-категорично и безкомпромисно срещу опитите за възраждане на новия фашизъм в ХХIвек. На този ден само глухите за паметта не чуват тези камбани, камбаните от Бухенвалд. Затова все по-често трябва да повтаряме думите на Юлиус Фучик: \"Хора, бдете!\"", "date": "2018.04.11", "title": "БСП: 11 април е денят за памет!"}
{"url": "http://www.novinite.bg/articles/158590/Pavlova-Poluchihme-visoki-ocenki-za-parvite-3-meseca-ot-predsedatelstvoto", "text": "Високи са оценките, които получихме за работата си през първите три месеца от европредседателството ни. Това заяви министърът на Българското председателство на Съвета на ЕС Лиляна Павлова, предаде БГНЕС.Павлова добави, че в рамките на тези три месеца са били проведени изключително важни заседания, дебати и срещи. „На тях имахме нелеката задача в търсенето на важни, надявам се, решения, свързани с приемането на европейското законодателство, директиви, регламенти, заключения. В София, Брюксел и Страсбург бяха проведени над 1000 заседания, 22 съвета на министрите. Тази цялата поредица от заседания, от срещи беше доста интензивна в изминалите месеци, подчерта Павлова.В календара на събитията в София се включват над 320 събития, като 100 от тях вече са факт. Три от срещите от парламентарното измерение също приключиха. Един успех, скойто се гордеем - това са правилата за работа за Европол, както и с поредицата от законодателства и решения. В рамките на трите месеца са проведени и 64 триалога - най-голямото предизвикателство за всяко едно председателство, каза още Павлова.", "date": "2018.04.11", "title": "Павлова: Получихме високи оценки за първите 3 месеца от председателството"}
{"url": "http://www.novinite.bg/articles/158598/Krasimir-Karakachanov-s-poziciya-otnosno-reformata-za-TELK", "text": "Темата с реформата в системата на ТЕЛК да бъде подложена на широко обсъждане, докато се постигне обществено съгласие, заявява Красимир Каракачанов в своя позиция. Той се обявява за затягане на контрола при издаването на решения за инвалидните пенсии.Каракачанов посочва, че според него трябва да се въведе електронно досие и електронна здравна карта, както и т.нар. обслужване на едно гише, чрез които лесно може да се контролира целият процес. Ето това е контролът, който държавата трябва веднъж и завинаги с цялата строгост на закона и сила на държавния апарат да наложи, заявява лидерът на ВМРО.Във връзка със създалото се напрежение заради готвените промени в ТЕЛК в качеството си на заместник министър-председател и лидер на ВМРО – Българско национално движение съм категоричен, че трябва широк диалог, който да гарантира правата на хората с увреждания, но и да сложи край на злоупотребите с ТЕЛК-ови решения, които източват социалната и здравната системи на страната ни. Искам да почертая, че промените трябва да се направят така, че да бъде засилен контролът както на отпусканите средства, така и на самата процедура по определяне на здравния статус и нетрудоспособността на болните. Това не означава отнемане на парите на хората с реални увреждания, а спирането на парите към онези, които лъжат държавата и злоупотребяват със средства, които могат да бъдат пренасочени към други нуждаещи се групи.Ако ние успеем да спрем именно тези злоупотреби, то тогава и пенсиите на реално болните могат да бъдат увеличени, както и да се подпомогнат българските пенсионери. Към момента в България по документи има около 550 хиляди хора с увреждания. При намаляващия прираст и статистиката, че към настоящия момент сме около 7 милиона население, тази цифра звучи нереалистична. Социалната и здравна система на страната ни отделят 1 млрд. и 700 милиона лева на година за изплащане на инвалидни пенсии. За справка през 1989-1990 г., при 9 млн. население, хората с увреждания са били около 150 хиляди.Отново подчертавам тезата, която много пъти аз и от „Обединени патриоти“ заявявахме в предизборната кампания, че не може болният да носи здравия. Против съм нашите майки и бащи да взимат мизерни пенсии, а в същото време хора, които нямат никакво правно основание, да водят един доста по-добър от тях живот на техен гръб.Давам Ви конкретни примери. В моя избирателен район – Плевен, има села, в които преобладаващият брой деца са с ТЕЛК-ови решения. В с. Пелишат от 38 деца, регистрирани при един личен лекар, 34 от тях са с диагноза „епилепсия“. В село Бохот отново сходен случай, но там децата имат решение, което констатира „бронхиална астма“. Едно такова дете получава месечно от държавата около 350 лв. Нека направим сметката – само в с. Пелишат сумата, която държавата отпуска за един месец, е към 11 900 лв., а тя е сходна и в с. Бохот. За една година само така се усвояват 285 600 лв. Това е само в две села. В Плевенско има и още подобни села – Мечка, Коиловци, Тодорово, Брестовец и т.н., в които 90% от ТЕЛК-овите решения на децата са с диагнози „епилепсия“ и „бронхиална астма“. Нека бъдем честни – епилепсията не е заразна болест, както и бронхиалната астма.Ето за тези случаи говорим и за хилядите други подобни измами. Категоричен съм, че са нужни законодателни промени, които да наложат строги мерки за длъжностните лица, които си позволяват да издават неправомерно документи. Трябва да се въведе електронно досие и електронна здравна карта, както и т.нар. обслужване на едно гише, чрез които лесно може да се контролира целият процес. Ето това е контролът, който държавата трябва веднъж и завинаги с цялата строгост на закона и сила на държавния апарат да наложи.Стига с политически спекулации по темата! Нима БСП, които организираха днешния протест и се самоопределят като социална партия, са против увеличението на пенсиите на пенсионерите и подкрепят измамите с инвалидни пенсии? Стига политиканстване. Нужни са енергични мерки и контрол.Предлагам темата с реформата в системата на ТЕЛК да бъде подложена на широко обсъждане, докато се постигне обществено съгласие по нея. Аз съм готов с конкретни предложения, които ще поставя за разглеждане пред обществото още следващата седмица.", "date": "2018.04.11", "title": "Красимир Каракачанов с позиция относно реформата за ТЕЛК"}
