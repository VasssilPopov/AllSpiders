{"url": "https://www.novinite.bg/articles/185002/Zatvoriha-za-posetiteli-Ajfelovata-kula-zaradi-stachkata", "text": "„Поради националната стачка днес сме затворени“, пише на официалния акаунт на Айфеловата кула в Twitter.Платформата около кулата обаче ще бъде достъпна за посетителите.Припомняме, че на 5 декември 2019 г. Франция започна национална безсрочна стачка срещу обявената от правителството пенсионна реформа, в резултат на която някои французи, включително транспортните работници, могат да загубят редица привилегии и специални пенсионни режими.В резултат на стачката в цялата страна работата на обществения транспорт - метрото и влаковете, беше значително нарушена. Проектозаконът за пенсионната реформа ще бъде представен на френския парламент през февруари. ", "date": "2020.01.24", "title": "Затвориха за посетители Айфеловата кула заради стачката"}
{"url": "https://www.novinite.bg/articles/184991/Vatmankata-vinovna-za-katastrofata-vchera", "text": "„Нaй-вeрoятнo в първитe 80 мeтрa вaтмaнкaтa нe e внимaвaлa дocтaтъчнo. Кoгaтo тя e билa нa oкoлo 20 мeтрa и eвeнтуaлнo e зaпoчнaлa дa cпирa eлeктричecки, вeчe e нямaлo дocтaтъчнo врeмe, зa дa oбeзoпacи трaмвaя. Видими cлeди oт cпирaчeн път нe бяхa уcтaнoвeни”. Тoвa кaзa в „Здрaвeй, Бългaрия” пo „Нoвa тeлeвизия“ Ивo Вacилeв, зaмecтник - дирeктoр нa Cтoличeн eлeктрoтрaнcпoрт.Припoмнямe, чe вчeрa вeрижнa кaтacтрoфa c чeтири трaмвaя oтнe живoтa нa 30-гoдишeн мъж. Инцидeнтът ce cлучи нa булeвaрд „Иcкърcкo шoce” в cтoличния квaртaл „Дружбa”. Първoнaчaлнo нa рeлcитe cпирa трaмвaй зaрaди aвaрия. Cлeд нeгo идвaт втoри и трeти, кoитo cъщo cпирaт. Млaд мъж - пътник oт eднoтo прeвoзнo cрeдcтвo, рeшaвa дa прeceчe рeлcитe мeжду втoрия и трeтия трaмвaй. Дoкaтo прecичa, идвa и чeтвърти трaмвaй, кoйтo нe cпирa, удря ce в cпрeлитe мoтриcи и тe прeмaзвaт прecичaщия мъж.Някoлкo души ca c рaзлични нaрaнявaния cлeд удaрa.„Прeдпoлaгaeмaтa cкoрocт нa пocлeдния трaмвaй e oкoлo 15 км/ч, нo aз caмo прeдпoлaгaм тoвa. Тaзи cкoрocт e дocтaтъчнa дa прeдизвикa инцидeнт”, кaзвa oщe Ивo Вacилeв.„Рaнeнитe вeчe ca ocвoбoдeни oт бoлничнитe зaвeдeния. Caмo вaтмaнкaтa e c трaвми, кoитo нaлaгaт бoлничнo лeчeниe”, дoпълвa oщe тoй.Вacилeв oбяcни, чe вceки cпрял трaмвaй e c aктивирaнa пaркинг cпирaчкa, кoятo e мнoгo пoвeчe oт ръчнaтa cпирaчкa при кoлитe.„Хипoтeзaтa e, чe вaтмaнът нa пocлeдния трaмвaй e oтклoнил внимaниeтo cи”, дoпълвa Вacилeв.Вacилeв пoдчeртa, чe тeхничecкoтo cъcтoяниe нa прeвoзнoтo cрeдcтвo e билo oтличнo. Тoй e излязъл oт рeмoнт прeди 20 дни и e в нaй-дoбрoтo cъcтoяниe oт вcички други. Вceки дeн прeди нaчaлoтo нa cмянa, кaктo и в нeйния крaй, ce извършвaли и тecтoвe зa aлкoхoл.", "date": "2020.01.24", "title": "Ватманката виновна за катастрофата вчера"}
{"url": "https://www.novinite.bg/articles/184971/Ogranichavat-dvijenieto-po-avtomagistrala-Trakiya-mejdu-Sofiya-i-Plovdiv", "text": "До 17:00 ч. днес движението по автомагистрала \"Тракия\", от 15-и до 16-и километър в посока София, ще се осъществява в активната лента.Причината е подмяна на мантинели, съобщават от пресцентъра на агенция \"Пътна инфраструктура\". От там съветват шофьорите да карат с повишено внимание, като спазват стриктно поставената сигнализация", "date": "2020.01.24", "title": "Ограничават движението по автомагистрала \"Тракия\" между София и Пловдив"}
{"url": "https://www.novinite.bg/articles/184969/Balgariya-e-sred-liderite-v-sveta-na-fitnesa-i-prez-2020g", "text": "Културата на здравословно и качествено хранене, спортуване и движение, която през последното десетилетие завладя света, ще продължи да е водеща и тази година. При това очакванията са тя да навлезе още по-мощно в ежедневието ни. Фитнесът отдавна не е само салон с уреди за упражнения и групови занимания по аеробика и каланетика – това е отживелица! Зад думата фитнес вече стоят много повече неща, които я превръщат в начин на живот, философия и дори „социален хъб“. Подходът на световни вериги като Equinox, Fitness First, Gold’s Gym и SNAP Fitness 24/7 е съсредоточен върху това да предлагат на своите клиенти не просто пространства за тренировки и релакс зони, а преживяване, което да компенсира липсите, продиктувани от забързания и динамичен живот в града.Специалистите в сектора очакват, че клубовете за спорт, здраве и фитнес в световен мащаб ще се разрастват и през 2020 г., въпреки очакванията за рецесия на световната икономика. Вериги като Equinox, Fitness First, Gold’s Gym и SNAP Fitness 24/7 вече са на практика lifestyle клубове.По оценка на чуждестранни специалисти и инвеститори в бранша, България се нарежда сред страните притежаващи едни от най-иновативните и модерни вериги.  е иноватор, който смело може да кажем, че надмина световните фитнес марки, смятат чуждите експерти в този бизнес, които наблюдават развитието му и в страната ни. Според тях българската компания на практика е конкурентна на брандове като Equinox, Fitness First, Gold’s Gym и др.Акватоничен басейн  Функционална зона / Отворени пространства Поход ВитошаЗала за групови занимания КардиоЕдна от водещите световни вериги , която е най-разпространена в САЩ ще увеличи присъствието си в 26 държави. Компанията залага на фитнес изживяванията на своите клиенти с цел да им променя ежедневието. Австралийската верига Fitness First забавлява своите членове с кардио театър докато спортуват. Те могат да гледат музикални видеоклипове, новини или спорт. Съвместното каране на колело в обща зала е забавна и вълнуваща байк-аеробна тренировка, идеална за всички фитнес нива, които завладяха нашите клубове, твърдят от Fitness First. В новите клубове на Fitness First вече има басейн, сауна и парна баня. Целта е за увеличаване на кръвообращението и детоксикация на кожата, почивка на мозъка и по-здрава и активна релаксация.Другата американска фитнес верига Gold’s Gym е на повече от 50 години и сега въвежда новости. Тя прави лични фитнес профили на своите клиенти с 3D сканиране. Така с дигиталните възможности прави лични тренировки.На подобни неща залагат и в популярната верига Village Gym в Англия. Те имат просторни зали и над 400 различни класове на месец. Те залагат на членство с дух на общност. Другата британска компания Third Space живее в сърцето на прочутия лондонски кв. Сохо. Тя има по-различен вид, защото се рекламира като здравен клуб с индивидуален стил. Центърът е на три етажа с голямо тренировъчно пространство с най-новото и модерно оборудване.Най-голямата верига в Германия - McFIT също залага на клубното членство. В края на всяка година тя награждава посетителите си, които имат най-добрите постижения. Компанията предлага много групови тренировки с цел да извади хората от зоната им на комфорт. „Искаме да насърчим нашите членове да опитат нещо различно. Фитнесът е забавен! Груповата динамика и мотивацията на треньорите насърчават участниците в курсовете“, заявява говорителят на McFIT Пиер Гайсензетер.Какво се случва в България?Веригата Pulse Fitness & SPAе въвела още през 2018г. и 2019г. съществена част от това, което в момента лидерите в бранша започват да утвърждават. Веригата е много повече от фитнес зала, защото 60% са уредите за спорт и зали за групови и социални занимания като , ,  и др. Останалата част е спа център. Някой от клубовете разполагат с басейни, предлагат занимания подходящи за тим билдинги и групи като например спининг тренировките и дизайна на СПА зоните. Освен това много преди английската верига Village Gym, българския бранд предлага и развива организирани походи, лагери и други занимания в планината и сред природата. „В нашия холдинг са „“, „“ и апарт хотел Emirates в София. Клиентите на Pulse Fitness & Spa ползват специални отстъпки при настаняване в хотелските ни комплекси. Стремим се да предложим завършена услуга. В хотелите освен, че има фитнес клубове от веригата, предлагаме разбира се СПА центрове на топ ниво, но и детокс центрове и ресторанти за здравословно хранене“, споделя , собственик на Pulse Fitness & SPA. Брандът вече има 10 действащи клуба в София, Пловдив, Банско и Свети Влас. Наскорокомпанията отвори супер модерен Fitness & SPA комплекс в столичния кв. Младост, който вече има покана да участва в два топ световни конкурса за уелнес и спа дизайн.„Целта ни е да изпреварваме световните тенденции защото това е част от формулата ни за успех. Отличаваме със стремежа да бъдем иновативни и с поглед към бъдещето. Всеки следващ клуб, който отваряме, е все по-изчистен и стилен, все по-обмислен в детайли и най-вече максимално удобен“ разказва Паскал Дойчев. Компанията също планира да отвори нови центрове през 2020 година. Тя залага на по-голям брой open space зони. Новият клуб в Младост е на 5 етажа, където са разположени всякакви тренировъчни зони, дори вътрешна лекоатлетическа пътека. Това не е място за бодибилдъри и пауърлифтъри. Железата вече стават отживелица – тренира се и функционално - с топки, ластици, пудовки, бългериън бегове.СПА активностите в градска среда са важна част от веригата Pulse Fitness & SPA. СПА центровете са достъпни за всеки гост, който желае да се възползва от най-новите и модерни възстановяващи терапии за тяло. Те предлагат изключително разнообразие от релаксиращи и възстановителни процедури. Всички тези програми например могат да се осъществят в Pulse Fitness & SPA Младост, който е удобен за работещите и в Бизнес Парк София. Разполага с протеинов и фреш бар и ресторнат. Най-впечатляващ обаче е луксозният спа център, разположен на ниво -1, който е истински шедьовър. Огромни СПА зони има още в Pulse Fitness & SPA на бул. България и Околовръстното, както и в Pulse Fitness & Spa PLATINUM в кв. „Хаджи Димитър“, Pulse Fitness & Spa WEST PARK в Западен парк, Pulse Fitness & Spa в Пловдив, Банско и Свети Влас.Като цяло анализаторите съветват хората да се хранят правилно и да избягват храни, съдържащи наситени мазнини и захар. Освен това тренировките и движенето като цяло са задължителен елемент от режима ви за здраве, красота и отслабване!   ", "date": "2020.01.24", "title": "България e сред лидерите в света на фитнеса и през 2020г."}
{"url": "https://www.novinite.bg/articles/184974/Obviniha-dva-ruski-diplomati-u-nas-za-iznasyane-na-darjavni-tajni", "text": "След получаването на съответните сигнали от ДАНС, в Специализираната прокуратура са образувани две досъдебни производства за престъпление срещу Република България – за това, че две лица – чуждестранни граждани са събирали информация, представляваща държавна тайна, с цел издаването й на чужда държава или чужда организация – престъпление по чл. 104, ал. 1 от НК, съобщиха от пресцентъра на прокуратурата.В хода на разследването по едното досъдебно производство е установено, че в периода от 2017 г. до настоящия момент, гражданин на Руската федерация е осъществявал разузнавателна дейност, при която е търсил информация за механизмите на изборния процес в страната. Установено е, че руският гражданин има статут на дипломат, акредитиран е у нас като първи секретар в консулския отдел на Посолството на Руската федерация в София.В резултат на проведените действия по другото досъдебно производство е установено, че в периода от м. октомври 2018 г. до настоящия момент, руски гражданин е събирал разузнавателна информация, вкл. такава представляваща държавна и служебна тайна от сферата на енергетиката и енергийната сигурност на страната, която в последствие е изпращал в централата на руската разузнавателна служба в Москва. За реализирането на незаконната си дейност руският представител е осъществявал контакти с български граждани, които са имали достъп до информация от тази сфера. Допълнителна проверка е установила, че руският гражданин се ползва с дипломатически имунитет, тъй като е служител на Търговското представителство на Руската федерация в София.Съгласно чл. 31 т. 1 от Виенската конвенция за дипломатическите отношения, въпреки наличието на основания за привличането им в качеството на обвиняеми за престъпление по чл. 104 ал. 1 НК, наказателните производства срещу двамата руски граждани са спрени, на основание чл. 25 ал. 1 т. 3 НПК - “деецът е лице с имунитет“.Главният прокурор Иван Гешев е уведомил официално министъра на външните работи за установеното в хода на разследванията и за действията на прокуратурата.", "date": "2020.01.24", "title": "Обвиниха два руски дипломати у нас за изнасяне на държавни тайни"}
{"url": "https://www.novinite.bg/articles/184996/SDVR-gi-izdirva-gi-izdirva-Vijdali-li-ste-gi", "text": "СДВР търси съдействие за  установяване на самоличността на мъжа и жената от снимките.Поводът  е изясняване на обстоятелствата около възникнал инцидент през миналата година на територията на  ж.к. „Студентски град“. Гражданите, които разполагат с допълнителна информация могат да сигнализират, при гарантирана анонимност, на тел.  или    ", "date": "2020.01.24", "title": "СДВР ги издирва ги издирва. Виждали ли сте ги?"}
{"url": "https://www.novinite.bg/articles/184992/Nyama-epidemiologichna-obstanovka-v-uchilishtata-vav-Veliko-Tarnovo", "text": "Към 24 януари няма основания за обвяване на грипна ваканция на територията на Велико Търново и общината, въпреки обявената за областта грипна епидемия със заповед на директора на Регионална здравна инспекция. Конкретно за Велико Търново отсъстващите ученици са около 10%, което е далеч под нормата от 30% за обявяване на неучебни дни. Висок е този процент /над 31%/ в общините Павликени и Сухиндол, поради което РЗИ предлага прекратяване на учебните занятия за тези две общини. Кметът на Велико Търново Даниел Панов е възложил на дирекция „Образование, младежки дейности и спорт“ и на ръководствата на училища да правят обстойни справки за процента на присъстващи и отсъстващите от занятия ученици всеки ден. При повишаване на заболеваемостта в учебните институции незабавно ще бъдат взети последващи мерки.", "date": "2020.01.24", "title": "Няма епидемиологична обстановка в училищата във Велико Търново"}
{"url": "https://www.novinite.bg/articles/184985/Gripna-vakanciya-v-Sofiya-ot-ponedelnik", "text": "Столичната РЗИ обяви грипна епидемия в София-град от понеделник, 27 януари. Тогава децата излизат в грипа ваканция, съобщиха от образователното министерство.От понеделник 27 януари до 4 февруари, включително, поради висока заболеваемост ще бъде преустановен учебният процес във всички 273 училища в София, съобщиха от МОН. Учениците ще започнат учебни занятия на 6 февруари, тъй като 5 февруари е обявен за неучебен ден поради края на първия учебен срок.От днес грипна епидемия е обявена в област Велико Търново, а от 25 януари - и в община Бургас.Регионалната здравна инспекция – Благоевград обявява грипна епидемия на територията на общините Благоевград, Гоце Делчев, Сатовча, Гърмен и Хаджидимово от понеделник, 27 януари.Днес са отменени учебните занятия във всички училища от област Монтана, както и в 21 от област Пловдив и в 15 от област Кюстендил. Поради висока заболеваемост на учениците в 3 училища в област Бургас и в по едно училище в областите Благоевград, Враца, Габрово и Силистра също са отменени учебните занятия. В Бургас училищата са в грипна ваканция от 27 до 31 януари. Това стана ясно след проведеното заседание на Регионалния щаб за борба с грипа и ОРЗ, предаде \"Фокус\".“Тази година грипа е малко по-различен. Засягат се предимно деца от 0 до 4 години и от 5 до 14 години. Това е преобладаващия процент”, заяви директорът на РЗИ Бургас д-р Георги ПаздеровВ ДГ \"Мир\" в с. Дунавци, Видинска област, също не се провеждат занимания днес.До второ нареждане се ограничават плановите операции и свижданията в лечебните заведения. Преустановяват се женските и детските консултации.", "date": "2020.01.24", "title": "Грипна ваканция в София от понеделник"}
{"url": "https://www.novinite.bg/articles/184998/Zabelejitelnoto-filmovo-sabitie-1917-na-Sam-Mendes-e-veche-v-kinata", "text": "Носителят на „Оскар“ Сам Мендес, режисьор на 007: Координати Скайфол, Снайперисти, Път към отмъщение и Американски прелести, обръща неповторимия си творчески поглед към Първата световна война с епичната военна драма 1917. В разгара на Първата световна война, на двама млади британски войници – Скофийлд (Джордж МакКей, Captain Fantastic) и Блейк (Дийн-Чарлс Чапман), е възложена привидно невъзможна мисия. В надпревара с времето, те трябва да пресекат вражеската територия и да доставят съобщение, което ще спре смъртоносна атака над стотици войници, сред които е и родният брат на Блейк. 1917 е режисиран от Сам Мендес, който е автор на сценария заедно с Кристи Уилсън-Кернс (Penny Dreadful). Филмът е продуциран от Мендес, Пипа Харис (Пътят на промените, Away We Go), Джейн-Ан Тенгрен (The Rhythm Section, Спектър), Калъм МакДугал (Мери Попинз се завръща, 007: Координати Скайфол), Брайън Оливър (Рокетмен, Черен лебед). Връщаме се през 1917 на 24 януари 2020.", "date": "2020.01.24", "title": "Забележителното филмово събитие „1917“ на Сам Мендес е вече в кината"}
{"url": "https://www.novinite.bg/articles/184976/Gripat-dojde-Epidemiya-v-5-obshtini-v-Blagoevgradsko", "text": "Грипна епидемия в пет общини от Благоевградска област обяви Районната здравна инспекция. В Благоевград, Гоце Делчев, Гърмен, Сатовча и Хаджидимово заболеваемостта от грипния вирус рязко се е увеличила.От понеделник, 27 януари учениците излизат в 5-дневна ваканция, съобщи д-р Веселка Мончева. „Това се наложи, тъй като заболеваемостта скочи над критичната стойност, както в Благоевград, така и в останалите общини. Там ще бъдат въведени всички забранителни мерки, свързани с грипната епидемия, естествено и учениците ще бъдат пуснати в грипна ваканция от 27 до 31 януари\", обясни тя пред БНР.По думите ѝ грипът засяга традиционно малките деца на възраст от 0 до 4 години, както и деца от 5 до 14-годишна възраст.\"След проверка на РЗИ в детското отделение на благоевградската болница е установено, че леглата не достигат. Пуснали сме писмо до Здравната каса да се увеличат леглата там, където има нужда от това\", допълни д-р Мончева, цитирана от БТА.В Симитли също е увеличен броят на заболелите, но засега грипът не е достигнал критични стойности. В останалите общини обстановката е нормална.Припомняме, че грипна епидемия вече е обявена на територията на кюстендилските общини Дупница и Сапарева баня, както и в Монтана и Бургас. Тази седмиа е неучебна за учениците в Лом заради грипна ваканция.", "date": "2020.01.24", "title": "Грипът дойде! Епидемия в 5 общини в Благоевградско"}
{"url": "https://www.novinite.bg/articles/184995/Cherna-statistika-Ubitite-peshehodci-se-uvelichavat", "text": "144 пешеходци са убити през 2019 г. по пътищата на България. Това сочат предварителните данни на МВР за миналата година, съобщи “24 часа\". Жертвите се увеличават спрямо 2018 г.,когато са били 123, или с 21 повече. Само в четвъртък загинаха двама пешеходци. 30-годишен мъж беше премазан по обяд от трамвай при верижна катастрофа между 4 мотриси. Няколко часа по-късно 62-годишен от пазарджишкото село Ивайло е пометен от кола на пътя Радилово-Пещера. Човекът е починал на място. Движил се е по платното. 40% от всички катастрофи с пешеходци през 2019 г. са станали, защото шофьори са отнели предимството им. Само 1% е по вина на пресичащите. Това съобщи инспектор Мария Ангелова от \"Пътна полиция\". Най-много загинали и ранени има в Бургас, следвани от Варна и Пловдив. Месеците, в които настъпват най-много произшествия с пешеходци пък са декември, януари, октомври ноември и юли. Най-много загинали има във възрастовата група над 65 години, а най-много жертви има в интервала между 10 и 14 години. Само за последните три години са убити 424 пешеходци - 157 през 2017 г., 123 през 2018 г. и 144 през 2019 г. Броят на ранените обаче постепенно намалява - от 1850 през 2017 г., през 1781 през 2018-а до 1597 през 2019 г.", "date": "2020.01.24", "title": "Черна статистика: Убитите пешеходци се увеличават"}
{"url": "https://www.novinite.bg/articles/184978/Proverka-v-Doma-za-hora-s-demenciya-v-s-Gorsko-Kosovo-Nerednosti-i-loshite-bitovi-usloviya", "text": "Нарочната проверка, разпоредена от социалната министърка Деница Сачева на Агенцията за социално подпомагане, препотвърди констатациите на омбудсмана за изключително лошите условия на живот в Дома за пълнолетни лица с деменция в с. Горско Косово. Това обяви омбудсманът Диана Ковачева по време на третото редовно заседание на Съвета за наблюдение по Закона за хората с увреждания.От пресцентъра на омбудсмана припомнят, че след направена проверка, на 2 януари т.г. националният обществен посредник сезира главния прокурор за изключително тежки условия в дома, нарушени човешки права, както и за високия процент на смъртност в него.Представяне на ситуацията в специализираните институции за хората с деменция – конкретни изводи и резултати след проверката на омбудсмана в с. Горско Косово бе първа точка в дневния ред на заседанието на Съвета за наблюдение. Доц. Ковачева запозна членовете му с констатациите на експертите на институцията и представи отговора на изпълнителния директор на социалната агенция Румяна Петкова, получен в институцията ден по-рано.От него става ясно, че от 8 януари т.г. със заповед е преустановено настаняването на нови лица в социалната услуга.„Предстои изследване на желанието на потребителите на дома за преместване на част от тях в други специализирани институции за хора с деменция. При нежелание от страна на потребителите, АСП поетапно ще намалява капацитетът на социалната услуга до достигане на капацитет от 30 места“, пише в отговора си АСП.„Предвид лошите битови условия, АСП ще предложи ДПЛД в с. Горско Косово, община Сухиндол, да бъде включен във втория План за действие за изпълнение на Националната стратегия за дългосрочна грижа за закриване, чрез изграждане на центрове за грижа за настанените лица и извеждане на всички потребители“, се казва още в писмото.Изпълнителният директор на АСП информира, че в резултат на проверката е констатирано, че капацитетът на дома е от 60 места, като действително заетите към деня на извършването й са 58 – като едно лице е било в домашен отпуск.Г-жа Петкова обяснява, че в ДПЛД в с. Горско Косово не са спазени стандартите и критериите за местоположение и материална база, не е осигурена възможност за ползване от всяко настанено там лице на спални помещения, на помещения за хранене и на санитарни възли с улеснен достъп до тях.„Броят на спалните и санитарните помещения е недостатъчен спрямо броя на настанените лица, спалните помещения не са мебелирани и оборудвани по подходящ начин, съобразно установените потребности и личния избор на потребителите, мониторинговата система за повикване не функционира“, е изводът на АСП.Същевременно омбудсманът информира присъстващите, че домовете, в които се настаняват хора с деменция, в повечето случаи са отдалечени от населените места, трудно достъпни, което препятства медицинските грижи, включително осигуряването на спешна медицинска помощ и специализирана такава, каквато е рехабилитацията.„Наясно сме, че хората, които работят в тези домове, не са добре платени, че са натоварени психически и физически, че има дефицит на кадри, но за съжаление това се отразява върху качеството на грижата, която не е на необходимото ниво“, подчерта доц. Ковачева.Членовете на Съвета бяха единодушни, че компетентните органи следва да поемат своята отговорност и да предприемат действия за осигуряване правата на хората с този вид заболяване. Доц. Ковачева съобщи, че всички препоръки на членовете на мониторинговия орган ще бъдат отразени в Годишния доклад на НПМ, който ще бъде представен през м. февруари 2020 г.Членовете на Съвета обсъдиха и липсата на асистентска подкрепа за близо 13 000 нуждаещи се, които не попадат в обхвата на личната помощ. Те подчертаха, че проблемът не е от тази година и осигуряването на асистентска грижа по проекти/програми и чрез Националния план по заетостта за конкретната година не е решение, което е в интерес на хората с увреждания, на техните лични асистенти и в съответствие с техните права.На заседанието омбудсманът беше поканила представител на МТСП, който съобщи, че социалното министерство търси решение на проблема. Стана ясно, че от 1 март 2020 г. се предвижда Национална програма за грижи в домашна среда, но дотогава хората остават без подкрепа.", "date": "2020.01.24", "title": "Проверка в Дома за хора с деменция в с. Горско Косово: Нередности и лошите битови условия"}
{"url": "https://www.novinite.bg/articles/184986/Policiyata-sas-akciya-za-opazvane-na-jivota-na-peshehodcite-ot-utre", "text": "Полицията със акция за опазване на живота на пешеходците от утре. Тя е обявена за денонощна и ще продължи до 31 януари. Пътните полицаи ще следят за това дали пешеходците пресичат правилно, както и дали шофьорите отнемат предимството им.По статистика най-често инцидентите се случват между 17 и 19 часа вечерта. Именно затова и контролът тогава ще бъде най-засилен.От „Пътна полиция” призовават шофьорите да не забравят, че пешеходците са уязвими, а тях пък съветват да бъдат внимателни, когато пресичат.", "date": "2020.01.24", "title": "Полицията със акция за опазване на живота на пешеходците от утре"}
{"url": "https://www.novinite.bg/articles/184993/Svetovni-lideri-pochetoha-jertvite-na-Holokosta", "text": "Световни лидери положиха венци в памет на жертвите на Холокоста. Сред официалните лица е и президентът Румен Радев, предаде .Държавни и правителствени ръководители на близо 50 държави са в Израел за възпоменателни церемонии в памет на шестте милиона евреи, убити през Втората световна война.В речите си пред форума световните лидери заклеймиха антисемитизма и призоваха трагедията с евреите никога да не се повтаря.Световният форум в памет на жертвите на Холокоста съвпада със 75-ата годишнина от освобождаването на нацисткия лагер на смъртта „Аушвиц- Биркенау”.", "date": "2020.01.24", "title": "Световни лидери почетоха жертвите на Холокоста"}
{"url": "https://www.novinite.bg/articles/184988/Roberta-se-bori-s-levkemiyata-kmetat-na-Yambol-daryava-zaplatata-si", "text": "Кметът на Община Ямбол, Валентин Ревански, ще дари месечната си заплата за лечението на Роберта Христова от Ямбол, която повече от 2 години се бори с левкемията, съобщават от Общината.Лечението на момичето преминава през две трансплантации на костен мозък, които не дават нужния резултат. Сега пред Роберта се открива нова възможност за лечение: експериментална и скъпоструваща CAR T-cell терапия, която се извършва само в Израел, САЩ и Китай.Предстои изпращането на всички необходими документи до клиниките, което ще позволи предоставянето на конкретна оферта за процедурата, съобщават нейни роднини.От клиниката в Тел Авив обаче са предложили предварителна цена за лечение на стойност от 816 000 лева. Тази сума е непосилна за нейното семейство, което се уповава на добрината на хората.Кметът на Община Ямбол Валентин Ревански всеки месец дарява заплатата си за талантите на Ямбол или в помощ на нуждаещи се деца и ученици, както беше обещал при встъпването си в длъжност.Всеки може да помогне на Роберта тук", "date": "2020.01.24", "title": "Роберта се бори с левкемията, кметът на Ямбол  дарява заплатата си"}
{"url": "https://www.novinite.bg/articles/184979/Zamestnikat-na-Slavi-s-krasiva-pevica-no-bez-balet", "text": "Шecтимa млaди и дocтa привлeкaтeлни музикaнти щe пoмaгaт нa нoвия вoдeщ нa вeчeрнoтo шoу нa bTV Никoлaoc Цитиридиc вcякa дeлничнa вeчeр. Двaмa китaриcти, пиaниcт, бaрaбaниcт и cпeциaлиcт нa духoвитe инcтрумeнти щe ce грижaт зa музикaтa в прeдaвaнeтo, пишe \"Хoтнюз\". Нaй-зaбeлeжитeлнoтo в нoвия cъcтaв oбaчe e пeвицaтa Цвeти, чиятo къдрaвa кoca и къca пoлa привлeкoхa внимaниeтo нa зритeлитe нa първoтo шoу, пoкaзaнo caмo зa журнaлиcти.Крacaвицaтa ce рaздaдe зaд микрoфoнa в нoвoтo cтудиo, кoeтo изглeждa изключитeлнo мoдeрнo. Зa oркecтърa, кoйтo трябвa дa зaмecти нaй-извecтния дo ceгa \"Ку-ку-бeнд\", имa дocтaтъчнo мяcтo в лявaтa чacт нa cцeнaтa, дoкaтo в дяcнaтa цaрувa вoдeщият Никoлaoc.Вoдeщият рaзпoлaгa c гoлямo cвeтeщo бюрo c пяcъчeн чacoвник oтгoрe, нo зa рaзликa oт cтудиoтo нa Cлaви, дo нeгo нямa дивaнчe, a caмo oщe eдин пo-гoлям cтoл, в кoйтo щe cядaт гocтитe.Aмбициятa нa eкипa e вcякa вeчeр тe дa бъдaт пoнe двaмa, при тoвa нe caмo бългaрcки, нo и cвeтoвни звeзди. Дo вoдeщият e рaзпoлoжeнa и oгрoмнa плaзмa. Бaлeт oбaчe нямa дa имa, нo тaкa e в пoвeчeтo пoдoбни прoдукции пo cвeтa. Eднa oт нaй-мaщaбнитe бългaрcки рaзвлeкaтeлни прoдукции нa bTV зa 2020 г. тръгвa в eфир в пoнeдeлник, 27 януaри.Вoдeщият Никoлaoc Цитиридиc впeчaтлил bTV c рaзнoрoднитe cи aртиcтични тaлaнти и умeния и иcтинcкo мaйcтoрcтвo в хумoрa. Тoй имa cилeн интeрec и към иcтoриятa нa Бългaрия, и към aктуaлнитe cъбития в cтрaнaтa, кoeтo му пoмaгa бързo дa идeнтифицирa вaжнитe тeми зa вcички зритeли.\"Вeчeрнoтo тoкшoу e нaй-взиcкaтeлният oт вcички тeлeвизиoнни рaзвлeкaтeлни фoрмaти пo oтнoшeниe нa вoдeщия. Зaтoвa cмe щacтливи, чe имaмe нaй-дoбрия aвтeнтичeн тaлaнт, пoдхoдящ зa cъврeмeннaтa тeлeвизия. Пoдoбнo нa вoдeщитe нa cвeтoвнитe вeчeрни шoупрoгрaми, тoй e мнoгoплacтoв - и кaтo aртиcт, и кaтo мeдиeн прoфecиoнaлиcт. Никoлaoc щe бъдe aнгaжирaн и cъc cъздaвaнeтo нa чacт oт cъдържaниeтo нa шoутo. Убeдeн cъм, чe щe cпeчeли любoвтa, внимaниeтo и aнгaжирaнocттa нa вcички нaши зритeли\", кoмeнтирa Флoриaн Cкaлa, глaвeн изпълнитeлeн дирeктoр нa bTV Mеdiа Grоup.", "date": "2020.01.24", "title": "Заместникът на Слави с красива певица, но без балет"}
{"url": "https://www.novinite.bg/articles/185004/Ekaterina-Dafovska-Zimnite-sportove-goryat-poveche-kalorii", "text": "29 февруари е датата, на която България ще живее активно и през зимата. За първи път в своята 15- годишна история най-мащабната инициатива за балансирано хранене и здравословен начин на живот „Нестле за Живей Активно!“ ще предизвика малки и големи да открият различните възможности за активности, които предлага зимният сезон. „Каня всички, които смятат, че през зимата предпочитат да останат вкъщи, да се включат на 29 февруари в активностите и да видят, че това е сезонът, който предлага не само най-разнообразни възможности за забавление, но и условията в планината и чистият въздух укрепват здравето на човек“, призова Екатерина Дафовска - единствената ни олимпийска шампионка по биатлон. Тя застава зад инициативата „Нестле за Живей Активно!“ и допълни, че чрез спорта през зимните месеци тялото ни изразходва повече калории. Така например 1 час игра на волейбол гори средно около 400 калории, а ските – 500. Боровец, Бороспорт и хотел Рила са домакини на събитието, като един от любимите зимни курорти традиционно предоставя възможности за практикуване на зимни спортове. Ски, сноуборд, пързаляне с шейни се нареждат до забавления като правене на снежен човек и ледено иглу, които от Нестле България и Бороспорт са подготвили за всички участници. Забавленията ще бъдат напълно безплатни и с много награди. Официален партньор на спортния ден е Община Самоков и кметът на града Владимир Георгиев. От старта на Нестле за Живей Активно! през 2006 г. досега, инициативата е излязла от рамките на кампания и се превръща в национално движение. Повече от 450 000 българи са участвали през годините, а над 170 партньори подкрепят посланието за ползите от активен начин на живот. През 2019 г. „Нестле за Живей Активно!“ успешно си партнира с над 100 институции, спортни клубове и федерации, експерти и известни личности и осъществи над 120 съпътстващи събития из цялата страна – в партньорство с Национално сдружение на общините.", "date": "2020.01.24", "title": "Екатерина Дафовска: Зимните спортове горят повече калории"}
{"url": "https://www.novinite.bg/articles/185006/Spasiha-tri-jertvi-na-trafik-sled-akciya-v-noshtni-klubove-v-Sofiya", "text": "При международна акция в девет държави на Балканите са заловени няколко човека. Спасени са и три жертви на трафик на хора. Две от тях са млади момче и момиче, които станали жертва на сексуална експлоатация. Това стана известно на пресконференция на прокуратурата в Съдебната палата.\"Акцията била в 16 нощни клуба в София, част от които вече не работят\", каза говорителят на главния прокурор Сийка Милева. Именно там са намерени 250 000 фалшиви евро, наркотици, фалшиви документи и много оръжие. Арестувани са и двама души, единият чужденец. Килограм и половина дизайнерска дрога пък е заловена на границата, обясниха от районната прокуратура. Наркотикът бил разпределен в малки дозички.„В операцията на „Интерпол“ участие взеха 8 държави – България, Северна Македония, Сърбия, Румъния, Турция, Босна и Херцеговина, Албания и Молдова. Беше сформиран оперативен щаб в централата на „Интерпол“ в град Лион, където бяга изпратени представители на различни държави. Операцията беше организирана към борбата с трафика на хора на Балканите, незаконната емиграция, както и за престъпления по линия на наркотици и оръжие“, разкри Милева.На територията на Република България под надзора на главния прокурор Иван Гешев бяха реализирани успешно няколко операции. В цялата страна бяха извършени проверки в множество стриптийз барове, за които имахме данни, че работят жертви на трафик на хора с цел сексуална експлоатация“, добави тя.По думите й е бил засилен и контролът на границите, като по време на операцията на територията на град София на място са били изпратени прокурори на Софийска районна прокуратура, които съвместно с органите на МВР, са осъществявали контролен пункт. „В резултат на съвместната работа между Прокуратурата, МВР и „Интерпол“ бяха установени 3 жертви на трафик на хора, на които им беше оказано съдействие“, посочи Милева. Тя допълни, че са били предотвратени опити за незаконно преминаване на държавната граница и са установени издирвани лица, автомобили и документи. „Бяха установени и огромни количества оръжие, наркотични вещества и парични суми“, каза още говорителят на главния прокурор.По думите й в резултат на засиления контрол в нощните заведения, някои от тях са преустановили дейността си.", "date": "2020.01.24", "title": "Спасиха три жертви на трафик след акция в нощни клубове в София"}
{"url": "https://www.novinite.bg/articles/184987/S-ne-vikaj-shte-te-ubiya-maj-bludstva-s-mlada-jena", "text": "Вчера, 23.01.2020 г., под ръководството на Районна прокуратура – Благоевград е започнало разследване по образувано досъдебно производство за извършено престъпление по чл. 150, ал.1 от НК – извършване на блудствени действия с цел възбуждане и удовлетворяване на полово желание без съвкупление. Около 21:45 ч. на 21.01.2020 г. 21-годишна жена вървяла по пешеходна алея между кампуса на Американските общежития и реката в гр. Благоевград за среща с приятеля си. Забелязала мъж, който създавал впечатление, че я дебне. Забързала се в посока магазин „Кауфланд“, като обръщайки се видяла, че същият е с разкопчан панталон.Обадила се по телефона на приятеля си и му споделила притеснението си относно вървящия след нея непознат. Преди да приключи разговора чула зад себе си гласа на мъжа, който й казал да спре. Изплашената жена направила опит да избяга, но била застигната от него. Преодолявайки съпротивата й със сила и удари, нападателят започнал да извършва с нея блудствени действия.В този момент в далечината се чул гласът на нейния приятел, който станал свидетел на случващото се и побързал да я защити. Извършителят преустановил действията си и побягнал. На органите на реда било дадено подробно описание на мъжа, който няколко часа по-късно е бил задържан. С оглед събраните доказателства Районна прокуратура – Благоевград е привлякла в качеството на обвиняем М.Л. (на 54 години). Наред с извършените от него с младата жена блудствени действия, той я ударил с юмрук в лицето и в корема, запушвал й устата и я заплашил с думите „Не викай, ще те убия“. С постановление на наблюдаващия прокурор обвиняемият Л. е задържан за срок до 72 часа. Предстои произнасянето на съда по искането на РП-Благоевград за определяне на постоянна мярка за неотклонение „Задържане под стража“. Престъплението, за което М.Л. е привлечен в качеството на обвиняем, е наказуемо с лишаване от свобода за срок от две до осем години. Мъжът е криминално проявен, като към настоящия момент е реабилитиран по право, неграмотен, женен, работи в сметосъбираща фирма.", "date": "2020.01.24", "title": "С \"не викай, ще те убия\" мъж блудства с млада жена"}
{"url": "https://www.novinite.bg/articles/184975/Naj-loshoto-kote-na-sveta-si-tarsi-dom-Iskate-li-go", "text": "Приют за котки в щата Северна Каролина разпространи искрена обява за осиновяване на котката Пердита, като я нарича \"най-лошата котка на света\", съобщи Асошиейтед прес.Характерът на котката Пердита не е за слабите духом, пишат служителите на приюта. Тя може \"да се взира в душата ви, докато си помислите, че никога повече няма да сте радостни\", уточнява обявата.\r\n \r\n\r\n\r\n\r\nСлужителите на приюта я сравняват с котката от романа \"Гробище за домашни любимци\" на Стивън Кинг, като казват, че \"стряскащите скокове са нейна специалност, както и висенето в тъмни ъгли и властването в дома\". Пердита обича \"да мами хората, че е болна\", а ветеринарят е съгласен, че тя е \"гаднярка\".Пердита мрази също \"розовия цвят, малките котенца, кучетата, децата, \"Дикси чикс\", филмите на \"Дисни\", Коледа и не на последно място . . . гушкането\".С надежда да й намери дом, приютът в окръг Мичъл, североизточно от Ашвил, дори се отказва от таксата за осиновяване.Сърфиращите в интернет харесаха Пердита. Някои я нарекоха \"официален талисман на 2020 г.\" Най-малко 13 души са направили дарения за нея. Вече са подадени 50 молби за осиновяването й. Един човек дори иска да я размени с кучето си, което \"за нищо не става\".\"Тя поне ще изглежда и ще се държи гадно, както би трябвало да прави куче пазач\", обяснява той.", "date": "2020.01.24", "title": "Най-лошото коте на света си търси дом. Искате ли го?"}
{"url": "https://www.novinite.bg/articles/184963/Dneven-horoskop-za-petak-24-yanuari-2020-g", "text": "Днес всичко е във ваша полза и има някаква сила, която ви тласка напред. Не спирайте по никакъв повод. Вашата упоритост ще се изплати в далечното бъдеще, така че си заслужава.Вашата психика е изключително силна днес. Но въпреки това, все още не можете да четете мисли, така че се поинтересувайте хората около вас какво преживяват и как се чувстват.Без значение как ви представят нещата днес, трябва да се справите с един човек, за да се получат нещата. Това важи за всичко-от романтика до бизнес сделки.Вижте повече на: ", "date": "2020.01.24", "title": "Дневен хороскоп за петък, 24 януари 2020 г."}
{"url": "https://www.novinite.bg/articles/184966/Svarshi-se-Shefovete-na-ES-podpisaha-sporazumenieto-za-razvod-na-Velikobritaniya-s-ES", "text": "Двама висши представители на Брюксел, президентите на Европейската комисия и Европейския съвет, подписаха споразумението за развод на Великобритания с ЕС в петък, съобщава БГНЕС.С официалното одобрение на Урсула фон дер Лайен и Шарл Мишел текстът ще бъде внесен в Европейския парламент на 29 януари за ратифициране.След това, в четвъртък следващата седмица, дипломатите от държавите-членки на ЕС ще одобрят споразумението писмено, като гарантират напускането на Великобритания в полунощ на 31 януари.\"Шарл Мишел и аз току-що подписахме Споразумението за оттеглянето на Обединеното кралство от ЕС, което отваря пътя за ратифицирането му от Европейския парламент\", написа в Twitter ръководителят на Комисията Урсула фон дер Лайен.В отделен туит Мишел каза: \"Нещата неизбежно ще се променят, но приятелството ни ще остане. Започваме нова глава като партньори и съюзници.\"И добави на френски: „Стремя се да напишем тази нова страница заедно“.Официални снимки на официалната церемония по подписването, проведена преди зазоряване в централата на Европейския съвет в Брюксел, показаха наблюдаващия случващото се главен преговарящ за Brexit от страна на ЕС Мишел Барние.", "date": "2020.01.24", "title": "Свърши се: Шефовете на ЕС подписаха споразумението за развод на Великобритания с ЕС"}
{"url": "https://www.novinite.bg/articles/185007/Udaljavat-sroka-za-grupov-lov-na-diva-svinya-zaradi-Afrikanskata-chuma", "text": "Срокът за групов лов на дива свиня се удължава до 16 февруари 2020 г., съобщиха от пресцентъра на Министерството на земеделието, храните и горите (МЗХГ). Решението е на база становища на Център за оценка на риска по хранителната верига (ЦОРХВ) и Българска агенция по безопасност на храните (БАБХ), в които се подчертава, че достигнатият отстрел на дива свиня до момента е недостатъчен. Според експертите удължаването ще спомогне за максимално намаляване на броя на дивите свине, а оттам и за намаляване на риска от разпространение на заболяването Африканска чума по свинете (АЧС), допълват от министерството.Към 20 януари отчетеното ползване на дива свиня е 35 867, което е 44,19% от плана за отстрел. По разчети на ИАГ и БАБХ е необходимо да бъдат отстреляни до 81 161 свине, за да има ефект върху редуциране на популацията в размер, който да повлияе за намаляване разпространението на АЧС, посочват от ведомството.Според мотивите на ЦОРХВ и БАБХ, към 31.01.2020 г., когато изтича досегашният срок за ловуване, няма да бъдат достигнати препоръчителните от Европейския орган по безопасност на храните EFSA показатели за плътност на дивата свиня на единица площ.Съгласно издадена заповед се засилва контролът и отговорното спазване на законовите разпоредби при извършване на лов, като излетите ще се провеждат само в присъствието на служители от териториалните поделения на държавните предприятия или от регионалните дирекции по горите, добавиха от МЗХГ.Ловът ще се извършва по утвърдени от директорите на ДГС и ДЛС графици само в ловни райони, в които запасите на дива свиня не са намалени с достатъчния брой при реализирания досега отстрел. При издаването на разрешителните ще се взима предвид и смъртността на диви свине от АЧС в съответния регион, пише в съобщението.", "date": "2020.01.24", "title": "Удължават срока за групов лов на дива свиня заради Африканската чума"}
{"url": "https://www.novinite.bg/articles/184990/SASht-vavede-vizovi-ogranicheniya-za-bremenni-jeni", "text": "Администрацията на американския президент Доналд Тръмп публикува , предаде Асошиейтед прес. Ще се налага да доказват, че пътуват по медицински причини, а не за да родят. Тези, за които бъде преценено, че пътуват за лечение, ще бъдат третирани както всички останали чужденци, идващи в страната, за да се лекуват. Те .Практиката да се пътува до САЩ, за да се роди дете там, е напълно законна, макар да има някои случаи, когато властите арестуват служители на туристически агенции, съдействали на такива жени.  Четете повече на:", "date": "2020.01.24", "title": "САЩ въведе визови ограничения за бременни жени"}
{"url": "https://www.novinite.bg/articles/185012/Reka-ot-vino-poteche-v-Kaliforniya", "text": "В река близо до окръг Сонома, Калифорния, се разляха над 97 000 галона (около 370 000 литра) червено вино, съобщава БГНЕС. Те са изтекли от големи бъчви от винарната „Rodney Strong Vineyards“ и са се озовали в реката, вливаща се в Тихия океан на север от залива Сан Франциско.Това е количество черно вино, което може да напълни осем големи цистерни. Няма съобщения за загинали риби, но киселинността на виното вероятно ще убие насекомите, с които се храни рибата.Представителят на винарната Крис О'Горман каза, че винарната провежда вътрешно разследване и си сътрудничи с властите. \"Ние сме дълбоко загрижени за този теч и защитата на нашите водни пътища тук\", заяви той.", "date": "2020.01.24", "title": "Река от вино потече в Калифорния"}
{"url": "https://www.novinite.bg/articles/185000/Oficialno-eto-go-noviya-Geri-Nikol", "text": "След месеци упорито пазене на тайната си връзка от медийното пространство, Гери-Никол и боксьорът Дани Илиев най-сетне официално обявиха, че са заедно.пише ТрафикнюзПреди броени минути, новата хайлайф двойка публикува първа обща снимка, която се появи в профилите и на двамата. Те щастливо позират пред обектива в бутилка шампанско в ръка, посрещайки Китайската Нова година в горещ Тайланд.  Гери-Никол и Дани пожелаха много щастие и любов на всички свои последователи, а на въпросния кадър изглеждат много влюбени и доволни от живота. Двойката позира на пред обектива по бански костюми, в частния басейн на Каtа Rocks, откъдето се открива спираща дъха гледка  към Андаманско море. От около седмица, те са се отдали на релакс и забавления на остров Пукет, като са отседнали в луксозния комплекс Marina Phuket Resort. Припомняме, че  първи съобщиха за искрите на любовта пламнали между Гери-Никол и Дани Илиев. Въпреки, че влюбените умело се прикриваха, като дойдоха и напуснаха залата поотделно, за да не будят подозрение у големия брой гости на събитието, обективът на наш репортер успя да ги заснеме в изключителна близост.Това се случи на връчването на наградите Code Fahion Awards, които се проведоха в София, в края на месец ноември миналата година.", "date": "2020.01.24", "title": "Официално, ето го новия  Гери-Никол"}
{"url": "https://www.novinite.bg/articles/184962/Otnovo-slanchevo-vreme", "text": "Днес ще бъде слънчево. В Източна България ще духа слаб до умерен югозападен вятър. Максималните температури ще са между 6 и 11 градуса, в София - около 7, сочи прогнозата на НИМХ.Атмосферното налягане ще бъде по-високо от средното за месеца. През деня бавно ще се понижава.Над планините също ще бъде слънчево. Ще духа умерен до силен северозападен вятър. Максимална температура на височина 1200 метра около 7 градуса, на 2000 метра – около 2.Над Черноморието ще бъде слънчево. Ще духа до умерен югозападен вятър. Максималните температури ще бъдат между 7 и 9 градуса, колкото е и температурата на морската вода. Вълнението на морето ще бъде 2-3 бала.", "date": "2020.01.24", "title": "Отново слънчево време"}
{"url": "https://www.novinite.bg/articles/185001/Izpisaha-Endji-Kasabie-i-Rayan-pribirat-se-vkashti-s-byala-limuzina-Hammer", "text": "Красивата Енджи Касабие, която съвсем наскоро стана майка за първи път, сподели видео от изписването на сина си Раян в Инстаграм. На него се вижда, че диетоложката, гордият татко Рабих Ел Зейни и малкия им наследник са отишли до дома си с луксозна бяла лимузина Hummer.,пише Трафикнюз\"С моето бебе отиваме вкъщи. Сега мога да кажа, че е времето на бебето Раян,което ще започне своя пълноценен нов живот след изсписването от болницата. Бих искала да благодаря на всички и всеки от Близкия Изток,които ме поздравиха за този специален повод, огромни благодарности за цялата подкрепа, която получих в България, бях обсипана от вашата любов и доброта, бях толкова щастлива от красивите пожелания и цветя, които получих. Като нови родители ние сме готови за тази нова част от живота, нека Бог ни даде своите благословения през това красиво пътешествие. \" - написа диетоложката на звездите, която е и лице на редица модни брандове. Бебе Раян бе посрещнат в родния си дом като истински принц - с богата украса от балони и плюшени играчки, както и с много лакомства, сред които специален кейк. От видео публикацията става ясно още, че младата майка е дала своето първо интервю за предаването \"Папараци\", още докато е била в болницата. Тя гостува и в предаването на бившия футболист Славчо Тошев, където е разказала много подробности от най-важното събитие в нейния живот до този момент. Припомняме, че бебе Раят проплака за първи път на 14 януари 2020 година. Енджи Касабир избра да роди по естетсвен път и се отказа от модерното за всички плашливи майки секцио. На самото раждане е присъствал и съпругът й, а отвън палци са стискали нейните родители и брат й.", "date": "2020.01.24", "title": "Изписаха Енджи Касабие и Раян, прибират се  вкъщи с бяла лимузина Hammer"}
{"url": "https://www.novinite.bg/articles/184997/Ako-uchish-vajna-za-ikonomikata-specialnost-100-leva-stipendiya", "text": "Месечна стипендия в размер на 100 лв. ще получават студентите, които следват във важни за икономиката направления като педагогическите, физическите, химическите и инженерните науки и които имат високи резултати на матурите след 12 клас, съобщиха от МОН.Стипендиите ще се отпускат на студенти, които са сред първите 10 процента с най-високи оценки на изпита по български език и литература за страната, а на втората матура по предмет по избор резултатите им са над средните също на национално ниво.По 100 лева ще получават и студентите, които са имали над средния за страната успех по български език и са сред 30-те процента с най-високи резултати на втората матура по предметите „Математика“ „Физика и астрономия“ или „Химия и опазване на околната среда“.Условие за отпускане на стипендия е студентите да са избрали обучение по едно от 36-те приоритетни за българската икономика професионални направления - сред тях са „Педагогика“, „Педагогика на обучението по…“, „Машинно инженерство“, „Електротехника, електроника и автоматика“, „Енергетика“, „Химични технологии“ и други.Стипендията ще бъде допълнителна към другите две, които студентите получават и сега - за успех и доход, както и за отличен успех.", "date": "2020.01.24", "title": "Ако учиш важна за икономиката специалност - 100 лева стипендия"}
{"url": "https://www.novinite.bg/articles/185009/Strelba-s-ubiti-v-Germaniya", "text": "Неизвестно лице е открило огън в германския град Рот ам Зее, предаде РИА НовостиСпоред руската медия, която цитира  издания от югозападната провинция Баден Вюртемберг, куршумите са отнели живота на най-малко шестима души. Към този момент е постъпила информация и за няколко ранени.Престъпникът е бил задържан. Представител на полицията е посочил, че причината за стрелбата не е била свързана с тероризъм. \"Става дума за битов конфликт. Ние продължаваме следствените действия\", са пояснили от силовото ведомство.", "date": "2020.01.24", "title": "Стрелба с убити в Германия"}
{"url": "https://www.novinite.bg/articles/184970/Maj-se-samoubi-na-stalbite-pred-parlamenta-v-Belgrad", "text": "Мъж на средна възраст се самоуби пред сръбския парламент, предаде ДПА, като се позова на министерството на вътрешните работи.Той се е прострелял в устата и е починал на място на стъпалата пред сградата в центъра на Белград.Мъжът е идентифициран като Властимир Шевер на 42 г. от град Стара Пазова. Полицаите са открили у него прощално писмо, в което посочва лични проблеми  като причина за самоубийството.Сръбската преса пише, че мъжът е извършил няколко престъпления, по-специално в областта на стопанската престъпност и имотни измами. През 2017 г. той е бил арестуван при акция на МВР и данъчната полиция за укриване на данъци и злоупотреба със служебното положение заедно с още една жена. По-късно пък като собственик на агенция за регистрация на автомобили мъжът бил измамил много лица с големи суми пари.Според сръбския вестник „Блиц“ преди да се самоубие, Властимир Шевер известно време се е укривал в района на Белград, тъй като бил преследван от хора, на които дължал пари.Това е второто самоубийство на същото място. През април 2002 г. бившият сръбски вътрешен министър Влайко Стоилкович се простреля там, след като парламентът прие закон, разрешаващ екстрадирането на заподозрени, за да бъдат съдени от трибунала на ООН за военните престъпления в бивша Югославия. Стоилкович почина два дни по-късно.", "date": "2020.01.24", "title": "Мъж се самоуби на стълбите пред парламента в Белград"}
{"url": "https://www.novinite.bg/articles/184984/Otide-si-golemiyat-hudojnik-prof-Andrej-Daniel", "text": "Почина големият български художник и професор в Националната художествена академия Андрей Даниел, съобщиха от Софийската градска художествена галерия.Андрей Даниел бе български живописец. Работи основно в областта на живописта, но също и на стенописта, сценографията, графиката и оформлението на книги.Носител е на множество награди: Национална награда за живопис „Владимир Димитров-Майстора“ (2012); Кристална звезда на галерия „Макта“, София (1997); I награда, Обща художествена изложба Портрет, Пазарджик (1988); Диплом, Международен конкурс по живопис, Кошице, Словакия (1983).Има над 100 участия в представителни изложби на българско изкуство в страната и чужбина и над 50 публикации. Автор на книгата „Неща, места и хора“ (2011, ИК „Захарий Стоянов“). Бе син на известния театрален режисьор Леон Даниел", "date": "2020.01.24", "title": "Отиде си големият художник проф. Андрей Даниел"}
{"url": "https://www.novinite.bg/articles/184983/Ot-dnes-gripna-epidemiya-e-obyavena-v-oblast-Veliko-Tarnovo", "text": "От днес, 24 януари, Регионална здравна инспекция – Велико Търново обявява грипна епидемия на територията на област Велико Търново.Столична РЗИ обявява грипна епидемия на територията на област София-град от понеделник, 27 януари.Регионална здравна инспекция – Благоевград обявява грипна епидемия на територията на общините Благоевград, Гоце Делчев, Сатовча, Гърмен и Хаджидимово от понеделник, 27 януари.До второ нареждане се ограничават плановите операции и свижданията в лечебните заведения. Преустановяват се женските и детските консултации.", "date": "2020.01.24", "title": "От днес грипна епидемия е обявена в област Велико Търново"}
{"url": "https://www.novinite.bg/articles/184964/Fenovete-na-Levski-na-sreshta-s-premiera-Borisov", "text": "Днес феновете на \"Левски\" ще се срещнат с премиера Бойко Борисов. Поводът - предложенията за промени в Закона за хазарта.Те ще ограничат частните фирми, които продават лотарийни билети. Основен спонспор на футболния клуб е именно фирма на Васил Божков.Феновете на синия отбор вече два пъти се срещнаха с Божков. Той заяви, че няма как да издържа отбора, ако бъде отнет лиценза на фирмите му за лотария.", "date": "2020.01.24", "title": "Феновете на \"Левски\" на среща с премиера Борисов"}
{"url": "https://www.novinite.bg/articles/185013/Taneva-V-sredata-na-godinata-zapochva-rabota-po-Nacionalniya-strategicheski-plan", "text": "Имаме готовност в средата на годината да стартираме изготвянето на Националния стратегически план за новата Общо селскостопанска политика (ОСП). Това заяви министърът на земеделието, храните и горите Десислава Танева на представянето на Социално-икономическия анализ на развитието на селските райони и напредъка по дебата за ОСП 2021-2027 . Тя допълни, че това е третият по ред SWOT–анализ, а негов изпълнител е Университетът за национално и световно стопанство (УНСС).„След като приключим по идентификацията на нуждите сме си поставили срок в края на годината първият вариант на стратегическия план да бъде готов и изпратен на ЕК. Такъв ангажимент сме поели и към Комисията“, уточни министър Танева. Тя припомни, че по първия анализ за състоянието на селското стопанство и хранително-вкусовата промишленост, изготвен от Институт по аграрна икономика се работи по идентификация на нуждите.„В края на месец февруари следва да сме финално готови с него. По втория SWOT анализ околна среда и климат приключваме комуникацията с МОСВ, след което ще преминем също към идентифициране на нуждите. С днешното събитие слагаме началото на дебата по третия SWOT анализ“, поясни земеделският министър. По думите й, неговата цел е да подпомогне дефинирането на основните проблеми, потребности и възможности за развитие на селските райони.Тя добави, че държавата, в лицето на МЗХГ, е стъпила върху експертизата и визията на българската наука за изготвянето на трите анализа. „Университетите, които ги изготвиха, са дали образование както на управленци, така и на всички специалисти в нашата сфера. Именно това е пътят всички ние като общност да можем да намираме най-добрите и полезни решения“, категорична бе Десислава Танева.Министърът на земеделието изказа благодарност към заинтересованата общност за добрата комуникацията с Министерството за намиране на най-добрите решения, които да влязат в Националния стратегически план.По думите на проф.д.ик.н. Пламен Мишев, ръководител на екипа, изготвил SWOT анализа, чрез него се дава снимка за демографското развитие и икономическо развитие на страната и по-конкретно заетостта в селските райони. „С анализа имаме и за цел да изведем силните, слабите страни, възможностите и заплахите по отношение на социалното развитие и инфраструктурата“, обясни проф. Мишев.Изводите от анализа сочат, че се повишава делът на микро предприятията в сферата на търговията, услугите и преработвателната промишленост. Отчита се нарастване на приходите от дейността на малките предприятия в селските райони и повишаване производителността на труда. Нараства броят на читалищата в страната. Има необходимост от подобряване на пътната инфраструктура в малките населени места.", "date": "2020.01.24", "title": "Танева: В средата на годината започва работа по Националния стратегически план"}
{"url": "https://www.novinite.bg/articles/184967/Zaradi-smartonosniya-virus-Deveti-grad-pod-karantina-v-Kitaj", "text": "Китайските власти добавиха девети град към забрана за транспорт около епицентъра, откъдето се разпространява смъртоносен вирус, с което броят на засегнатите от карантината хора надхвърли 30 милиона, докато властите се борят за контрол на болестта.Властите в Дзинджоу, разположени в провинция Хубей, където за първи път се появи вирусът, заявиха, че всички железопътни услуги, водещи извън града, ще бъдат прекратени.Освен това обществените автобуси, пътнически транспорт, туристически автобуси, фериботи и други корабчета също временно ще спрат дейността си.Около 32 милиона души сега са засегнати от ограниченията за пътуване в Хубей.", "date": "2020.01.24", "title": "Заради смъртоносния вирус: Девети град под карантина в Китай"}
{"url": "https://www.novinite.bg/articles/184968/Ninova-Pravitelstvoto-na-Borisov-veche-e-risk-za-Balgariya", "text": "„Правителството на Борисов вече е риск за България. Оставането му на власт гарантира нови кризи. Всяка промяна към по-добро минава през неговата оставка“. С тези думи лидерът на БСП Корнелия Нинова атакува от парламентарната трибуна управляващите, излагайки мотивите на внесения от левицата вот на недоверия на кабинета, заради политиката му по опазване на околната среда и водите.„Управлението на ГЕРБ и управление на кризи, които сами създават“, категорична бе лидерът на опозицията. Критики от нейна страна ГЕРБ получи заради водната криза в Перник, установените случаи на нерегламентиран внос на отпадъци, както и замърсения въздух в София и други градове на страната.„Кризата не е природно бедствие, тя е управленско бедствие“, смята Нинова.Според нея в страната съществува нормативен хаос при управлението на околната среда и водите, а 11 различни ведомства си прехвърлят отговорността за това. „Има нормативен и институционален хаос, създаден от правителството“, коментира Нинова при излагането на мотивите на вота.Най-силни критики лидерът на левицата отправи заради водната криза в Перник и региона. Според нея обаче, заради частичното спиране на водоподаването и в други населени места, около половин милион българи са на режим на водата. В мотивите си БСП посочват още, че след 10-годишното управление на ГЕРБ и похарчени 3 млрд. лева, не е постигнат никакъв напредък в сектора, а напротив – загубите на вода в страната са около 60%, а в някои региони достигат и до 80%.Първи сме в Европа по мръсен въздух и проблемът не е само в София, смята още Корнелия Нинова.Според събраните от опозицията данни през последните години у нас са влезли общо 735 хил. тона боклуци от страни от третия свят, от които три тона болнични отпадъци. „Прокуратурата откри планини от боклуци. Красива България бе превърната от Борисов в сметище“, продължи с критиките Нинова.Относно водната криза в Перник от БСП обвиниха управляващите, че са знаели за проблема отдавна, но са го прикривали, а причината за това са били изборите за местна власт, провели се в края на миналата година. От левицата предложиха и свое алтернативно решение на проблема.", "date": "2020.01.24", "title": "Нинова: Правителството на Борисов вече е риск за България!"}
{"url": "https://www.novinite.bg/articles/185011/Sadat-otnovo-ostavi-Mito-Ochite-v-aresta", "text": "Апелативният специализиран наказателен съд (АСНС) окончателно отказа да спре наказателното производство срещу бандата на Димитър Желязков-Митьо Очите. Той потвърждава определението на долната инстанция (от 18 декември м.г.), като решението е взето на закрито заседание на 20 януари, съобщава Флагман.Припомняме, че в същия ден тази седмица Специализираният наказателен съд (СНС) отмени заседанието си с аргумента, че делото се намира в АСНС.Въззивната инстанция е препотвърдила и всички мерки за неотклонение на подсъдимите предполагаеми участници в организирана престъпна група.Любопитен момент е, че, според аргументите на апелативния съдебен състав, соченият за ръководител на групата Митьо Очите има опасност и да се укрие.При смекчаване на процесуалната принуда, от страна на подсъдимите ще бъде възобновена евентуалната процесуална дейност, считат в АСНС.“От друга страна, обвиняемите Димитър Желязков и Иван Найденов са осъждани, като част от деянията по обвиненията, повдигнати срещу всеки един от тях, са квалифицирани като „извършени при условията на опасен рецидив“ по см. на чл. 29 ал.1 б. ”а“ и б. “б“ от НК. При тази хипотеза опасностите от укриване и от извършване на престъпление се презумират от законодателя.Не следва да се остави без внимание обстоятелството, че подсъдимият Димитър Желязков е бил предаден за нуждите на наказателното му преследване в Република България, чрез екстрадиция от компетентните власти на Република Турция, където се е намирал преди предаването му, със знанието, че срещу него в България е започнало наказателно (досъдебно) производство“, сочи тричленният съдебен състав.Припомня се и че мярката на подсъдимия Юмер Мехмед е била изменена от „Парична гаранция“ в „Задържане под стража“ поради ненамирането му на заявения и известен по делото негов адрес.„Обстоятелствата по горните два абзаца дават основание на съда да счете, че за тези двама подсъдими (Желязков и Мехмед) е налице и реална опасност от укриване (освен от извършване на престъпление), в случай че мерките им за неотклонение бъдат изменени в по-леки.Здравословното състояние на подсъдимите Димитър Желязков, Йордан Въчев и Калоян Колев, за което по делото са налични необходимите медицински данни, не е животозастрашаващо, нито несъвместимо с условията на арест“, сочи още съдебният акт.В крайна сметка всички мерки за неотклонение остават в сила.А те са: „Задържане под стража“ за Димитър Желязков, Юмер Мехмед, Радослав Николов, Венцислав Христов, Иван Пишиев, Калоян Колев и Иван Найденов; „Домашен арест“ - за Йордан Въчев; „Парична гаранция“ - за Пейко Янков, Пламен Петков, Карен Ованнисян и Станислава Желязкова; и „Подписка“ - за Андрей Андреев", "date": "2020.01.24", "title": "Съдът отново остави Митьо Очите в ареста"}
{"url": "https://www.novinite.bg/articles/184981/Zapochna-sreshtata-na-Borisov-s-privarjenici-na-futbolniya-klub-Levski", "text": "Започна срещата на министър-председателя Бойко Борисов с привърженици на футболния клуб „Левски“. „Не сме тук, за да защитаваме корпоративни, частни интереси, лицензи и не ни интересува Закона за хазарта. Това, което нас ни интересува, е единствено и само какво се случва с „Левски“, какви са вашите виждания и как ще я караме оттук нататък“, заяви Степан Хиндлиян, председател на Националния клуб на привържениците на Левски. „Аз също съм левскар. Но вие сте тези, които обвързахте двете теми. ФК „Левски“ е нещо, което го има, ще го има и пак ще го има. Ако искате да го има този футболен клуб, във вида, в който вие си го представяте, акциите трябва да са си при вас. И да си държите управлението на клуба“, отбеляза премиерът Борисов по време на срещата. В разговора участват също министърът на финансите Владислав Горанов и министърът на младежта и спорта Красен Кралев.", "date": "2020.01.24", "title": "Започна срещата на Борисов с привърженици на футболния клуб „Левски“"}
{"url": "https://www.novinite.bg/articles/184965/Deputatite-debatirat-po-vota-na-nedoverie", "text": "Депутатите дебатират по вота на недоверие. Той беше внесен от БСП  заради провал на правителството в сферата на околната среда и водите.Основният им мотив е водната криза в Перник. Засега е ясно, че освен от социалистите, вотът ще бъде подкрепен и от ДПС.Така чисто математически той поне засега изглежда, че няма да бъде успешен. По правилник гласуването му е не по-малко от 24 часа след края на разсикванията. Най-вероятно то ще бъде в сряда.", "date": "2020.01.24", "title": "Депутатите дебатират по вота на недоверие"}
{"url": "https://www.novinite.bg/articles/184977/GERB-se-zakani-pak-da-pecheli-izbori-BSP-i-DPS-iskat-ostavka", "text": "Народните представители провеждат разисквания по внесения от БСП вот на недоверие към кабинета „Борисов 3“, предаде ТОПНОВИНИ. . Според нея водната криза в Перник и проблемите с боклука са следствие на корумпираното управление на Бойко Борисов. За да аргументира твърденията си, тя цитира официални данни, според които 500 хил. души у нас са на режим на водата, а 15 хил. българи умират преждевременно заради мръсен въздух.„“, подчерта Нинова. По отношение на водната криза соцлидерката обвини управляващите, че заблуждават перничани, че тя ще се реши за 45 дни.„“, заяви Нинова и посочи, че всяка промяна към по-добро преминава през неговата оставка.. „Вие предлагате служебно правителство, а това е върхът на безотговорността. Да чака Перник служебни министри да си сменят секретарките, след това пиарките, да си намерят кабинетите, да си сложат портретите, да се запознаят защо е кризата, а след това да я решават. Вие искате президентът да решава водната криза, за която той горкият не е виновен“, посочи Марков.. „Не ставате да управлявате България. През 2021 г. пак Борисов ще спечели“, категоричен е депутатът.Според Мустафа Карадайъ днес се намираме в политическо бедствие, което е плод на дългогодишното управление на ГЕРБ. „ДПС ще подкрепи вота на недоверие, защото сме убедени във вредата, която нанасят управляващите върху демокрацията и върху живота на българите“, обясни лидерът на ДПС.. Депутатът Павел Шопов заяви, че БСП не се интересува от водна криза и боклуци, а иска сваляне на правителството. Той заподозря, че левицата се стреми да се докопа до шестте гласа на депутатите от „Атака“, защото си мисли, че партията е „насъбрала“ на ГЕРБ. „Но дори и вие не ни защитихте, когато накараха Волен Сидеров да напусне парламента. А сега искате нашите шест гласа...“, коментира Шопов.  . Лидерът на левицата Корнелия Нинова обяви, че кабинетът се е провалил в политиката по околната среда и водите. Според нея българите \"дишаме рак и пием отрова\". В отговор бившият екоминистър Нено Димов определи именно БСП като най-големия провал във водния сектор. Премиерът Бойко Борисов пък заподозря „февруарски сценарий“ срещу управлението.По закон гласуването на вота на недовертие трябва да стане поне 24 часа след разискванията, затова се очаква то да се проведе следващата сряда - 29 януари.. Предишните бяха за провал в борбата с корупцията, в здравеопазването и в сигурността.", "date": "2020.01.24", "title": "ГЕРБ се закани пак да печели избори, БСП и ДПС искат оставка"}
{"url": "https://www.novinite.bg/articles/184989/DB-NAP-da-otloji-i-preraboti-izcyalo-naredba-N-18-za-1-yanuari-2021", "text": "Повече от две години продължават промените, които НАП и МФ правят в Наредба Н-18, затруднявайки работата на фирмите в България с допълнителни разходи, правна и бизнес несигурност.От началото на промените по спорната наредба НАП не е постигнала целта си за изсветляване на бизнеса, обратното – огромната част от фирмите, които стриктно спазват законите, са принудени да правят големи за мащабите си инвестиции. Това с особена сила важи за тези компании, които сами са разработили софтуер за управление на вътрешните процеси и крайните продажби. Негативният ефект от спорната наредба включва и създаване на трудности за клиентите, принудени да извършват само плащания по банка при фирми, които се отказват от плащания в брой с касов апарат и СУПТО софтуер, регламентиран от НАП.Най-засегнати от спорните текстове са магазини, ресторанти, туроператори, малки и средни търговци, представляващи над 80% от бизнеса в България. Реална е опасността фирми да изнесат дейността си в чужбина, за да избегнат свръхрегулациите на НАП, несъобразени с функционирането на бизнеса.От Демократична България считаме, че са налице прекалено много рискове, засягащи всички български граждани:– Неясните текстове, които дават възможности на проверяващите от НАП да се тълкуват различно при налагане на санкции. В резултат рискът да нарасне количеството на корупционните практики се увеличава, вместо да бъде намален. – Риск от фалити на малки търговци, които не успяват да изпълнят всички изисквания на наредбата или характерът на бизнеса им е такъв, че позволява широко тълкуване от служителите на НАП при проверка.– Възможността за комуникация със сървърите на НАП и зависимостта от мобилните оператори се превръща в огромен риск пред работата на фирмите. При липса на свързаност търговските обекти практически трябва да прекратят дейността си. Предложението ни фискалните устройства да могат да се свързват с НАП през интернет (с произволен доставчик и свързаност LAN/Wi-Fi) не бе прието от агенцията.– Изтичане на лични данни на граждани и търговски тайни на фирмите, до които НАП ще има достъп.– Затруднени са и софтуерните компании разработващи СУПТО софтуер, принудени да се допитват до НАП за всеки отделен казус.Какво предлагаме?– Цялостна преработка на наредбата в тясно сътрудничество с бизнес, браншови организации и експерти.– Отпадане на задължителното изискване за използване на касови апарати, ползата от които намалява значително, когато има възможност за предаване на данни за продажбите в реално време чрез т.нар. софтуерна фискализация.– Преосмисляне на философията за налагане на твърде специфични изисквания към бизнес софтуера, което няма как да работи, когато бизнесът използва софтуер, разработен извън България– Отворени интерфейси за комуникация с НАП, които всеки софтуер може да използва.– Електронни касови бележки, за повече удобство и по-малко изхабена хартия.– Отлагане на срока за влизането ѝ в сила на 1 януари 2021 г.От Демократична България считаме, че избраният от НАП и МФ подход е грешен и вреден за бизнеса. Предлагаме новият краен срок за влизане в сила на наредбата да бъде 1 януари 2021 г., за да могат браншовите организации и НАП да постигнат съгласие по спорните текстове, а бизнесът да адаптира софтуера за фискални устройства, който използва. А докато НАП и МФ не приемат предложенията ни ще подкрепим всеки справедлив протест и усилия срещу зловредните промени в наредба Н-18.", "date": "2020.01.24", "title": "ДБ: НАП да отложи и преработи изцяло наредба Н-18 за 1 януари 2021"}
{"url": "https://www.novinite.bg/articles/185008/Ot-utre-gripna-epidemiya-e-obyavena-v-oblast-Burgas-a-ot-ponedelnik-v-oblastite-Kardjali-i-Haskovo", "text": "Регионална здравна инспекция – Бургас обявява грипна епидемия на територията на област Бургас от утре, 25 януари.Регионална здравна инспекция – Кърджали обявява грипна епидемия на територията на област Кърджали, считано от понеделник, 27 януари.Регионална здравна инспекция – Хасково обявява грипна епидемия на територията на област Хасково, считано от понеделник, 27 януари.Регионална здравна инспекция – Ловеч обявява грипна епидемия на територията на община Луковит, считано от понеделник, 27 януари.До второ нареждане се ограничават плановите операции и свижданията в лечебните заведения. Преустановяват се женските и детските консултации.", "date": "2020.01.24", "title": "От утре грипна епидемия е обявена в област Бургас, а от понеделник - в областите Кърджали и Хасково"}
{"url": "https://www.novinite.bg/articles/184999/Ninova-Chujte-kak-se-jivee-dve-sedmici-bez-voda-i-edin-den-s-voda", "text": "„Чухте политическите ни спорове и аргументи за вота на недоверие, но бих искала да ви представя част от хората, които бяха дошли. Това са жители на Севлиево. Едно е политическият спор от залата на парламента, а съвсем друго е да чуете човешката история за това как се живее 2 седмица без вода и един ден с вода след това“. Това заяви председателят на БСП Корнелия Нинова в парламента. Димитър Тонев, жител на севлиевско село заяви, че всяка година, по няколко месеца, когато настъпи засушаването, 7-8 села в  общината остават без вода за по две седмици. Той обясни, че след това я пускат за няколко часа, а голяма част от селата дори не могат да ползват тази вода и след това –отново две седмица хората остават без вода.„Миналата година бяха отпуснати 8 милиона лева за решаване на този проблем, които по наша преценка бяха използвани нецелесъобразно в ремонт на довеждащ водопровод към пречиствателната станция“, каза още той. По думите му загубите по трасето до потребителите варират в рамките на 90 %. „Мисля, че беше неразумно, неправилно и престъпно безотговорно да се ремонтира довеждащ водопровод при такива загуби по водопреносната мрежа. Не искам реваншизъм, искам да се реши проблемът“, заяви още Тонев.Той сподели, че от отговор до жителите на селата от кмета на общината става ясно, че през миналата година, през пролетта, е трябвало да започне ремонт на най-проблемния участък, при положение че дойдат средства. „Тези средства продължаваме да ги чакаме. Притеснително е, че при отминалото обсъждане на Бюджета на общината за 2020 година,  същият този проект е в режим одобрение. Не е ясно за мен кога ще дойдат средствата“, каза Тонев. „В нашите села живеем малка част от население на общината, по неофициални данни, около 7 процента. Това означава ли, че трябва да бъдем без вода? Срам ме е от това, че трябва да си нося прането на приятели в града. Имам дете на 2 години. Това мое присъствие не означава политическо обвързване. Благодаря на г-жа Нинова, че ми даде възможност да кажа тези неща“, заключи той. Николина Цолова, общински съветник от Ботевград, сподели, че градът е изправен пред режим на водата. Тя призова отговорните институции да отпуснат средства по проекта за подмяна на централния водопреносен пръстен. „От 20 януари е прекратено водоподаването в община Ботевград за всички промишлени абонати и автомивки. Получавам въпроси от собственици – каква политика ще предприеме общината и държавата в тази посока“, подчерта още Цолова.", "date": "2020.01.24", "title": "Нинова: Чуйте как се живее две седмици без вода и един ден с вода"}
{"url": "https://www.novinite.bg/articles/184980/Ninova-Krizata-ne-e-prirodno-bedstvie-tya-e-upravlensko-bedstvie", "text": "„Скъпи жители от Русе, Перник, Ловеч, Плевен, Бобов дол, Сливен, Габрово и Горна Оряховица, благодаря ви, че сте тук. Този вот го внасяме и от ваше име. Уважаеми професори, проектанти, строители на язовири, пречиствателни станции на ВиК и инфраструктура на България, добре дошли и на вас. Благодаря ви за експертизата, която ни дадохте. В момента вие сте може би най-важните хора в България, защото можете и знаете как да се излезе от тази криза.” Това заяви председателят на БСП Корнелия Нинова по време на представянето на мотивите за вот на недоверие към правителството на ГЕРБ и Обединени патриоти.Тя подчерта, че провалът на управляващите в областта на околната среда и водите застрашава пряко живота и здравето на българските граждани. „Водната криза в Перник, а вече и в други градове и села, нерегламентираните тонове боклук, внесени в България, както и опасните стойности на замърсения въздух, са пряка последица от безхаберието, некомпетентността и корупцията в правителството „Борисов 3“. Кризата не е природно бедствие, тя е управленско бедствие”, каза Нинова. Лидерът на БСП припомни, че съществуват над 30 стратегии, закони и правилници за управление и развитие на водния сектор, сред които и Закон за водите и Закон за опазване на околната среда и водите, които си противоречат един на друг.Тя допълни, че институциите, които трябва да упражняват политиката по околна среда и води са над 11 – министерства, агенции, областни управители,ВиК оператори, асоциации, кметове. ”Има нормативен и институционален хаос, създаден от правителството по темата за управлението на околната среда и водите. Това е предпоставка за безотговорност и най-доброто доказателство за това е случващото се в Перник, където видяхме как се прехвърля отговорността”, припомни Корнелия Нинова. „Трето доказателство за провала на това управление са фактите. Официално 350 хиляди души в цялата страна са на режим на вода, но с периодичните спирания на водата в други градове и села, 500 хиляди са на режим на вода. В България сме на челни места по мръсен въздух и сме осъдени от Европейския съд по тази тема. Очакват се санкции, които ще плащате вие всички, уважаеми български граждани. Световната здравна организация в свой доклад пише за България, че 15 хил. души умират преждевременно от замърсения въздух.”, изброи факти Нинова. Тя припомни, че при норма 0,50 преди седмица в Горна Оряховица замърсяването е било между 150 и 1200, на 12 януари в Русе е било между 100 и 150 при 0,50 в норма, а в някои градове - 20 пъти над нормалното. „По документи от Министерството на финансите, за 5 години правителството на Борисов е разрешило внасянето на 735 хиляди тона боклуци от Третия свят, от които 3 тона болнични отпадъци. От Европа не се знае колко е. По признание на бившия министър Нено Димов - този контрол не се осъществява”, заяви лидерът на БСП. По думите й всеки ден ставаме свидетели на откриване на нови и нови боклуци.Тя информира, че само една от всичките 534 фирми с разрешително за внос на боклуци е получила разрешение за складиране на 1,6 милиона отпадъци на площадка от 52 декара в с. Обручище. „В ТЕЦ „Република“, ТЕЦ „Бобов дол“, ТЕЦ Сливен и ТЕЦ „Брикел“ прокуратурата откри планини от боклуци. Красива България беше превърната от правителството на Борисов в сметище, а операторите на тези боклуци твърдят, че имат разрешение за това. Кой го е издал и кой носи отговорност?\", попита Нинова.„За управляващите случващото се е организиран заговор от БСП срещу властта. „Моля, колеги управляващи, да погледнете нагоре към тези хора и да им кажете: „Въобразявате си, че сте без вода, че дишате мръсен въздух и че ходите с маски по улиците. Това не е вярно. Това е саботаж на БСП към правителството. Обяснето го на тях, а не на нас”, заяви Корнелия Нинова. Тя коментира и казаното от ГЕРБ, че при управлението на БСП са спрени еврофондовете за околна среда: „Истината е следната - има писмо от Европейската комисия за замразяване на средствата по програмата , в което пише : „Замразяват се въз основа на одит за периода 2010- 2012г. във връзка с констатирани груби нарушения на Европейския финансов регламент, груби нарушения на правилата за обществени поръчки, както и неравнопоставено третиране на различните участници в тръжните процедури за периода 2010-2012 г”. Кой управляваше държавата тогава? – Бойко Борисов.Заради кого са спрени средствата? – Заради управлението на ГЕРБ”, уточни Нинова. По думите й са били похарчени приблизително 3 милиарда лева, а загубата на вода по мрежата се е увеличила от 60 на 61 процента. За Шумен, Добрич и Сливен – 80 и нагоре. „Защо и къде отидоха парите, инвестирани уж за подновяване на мрежата?“, попита Нинова. Тя изтъкна, че за 10 години три пъти е била увеличена цената на водата, но въпреки това, в момента има 500 хиляди души на режим на водата, а на много места в страната тя е мръсна и негодна за пиене.„Няма смислени и логични отговори – платихте 500 милиона, събрани от всички българи, за ремонт на язовири. Резултатът – 400 от тях са в предаварийно състояние, 113 са с неизяснен собственик. Къде са 500-те милиона и защо е такова състоянието на язовирите. Пълно мълчание за тези средства“, каза тя. Нинова определи ситуация с отпадъците като „същия хаос“. Тя изтъкна, че от българските граждани се събират повече такси, отколкото от жителите на Белгия и Англия. Плащаме четири пъти за един и същ отпадък. Въпреки това, във всяка община има нерегламентирани сметища, тонове боклуци от трети страни, горене на отпадъци и 15 хиляди души годишно умиращи от това“, констатира още председателят на левицата. Тя разказа за случай в ТЕЦ Сливен, който има разрешение да изгаря и материали, негодни за консумация и преработване. По думите й през 2016 РИОСВ - Стара Загора отказва инвестиционно намерение на инвеститора, като казва, че трябва да се направи оценка на околната среда. Инвеститорът си оттегля предложението, след три месеца го внася същото и вече не трябва да има оценка на околната среда, РИОСВ дава разрешение. „Хората си плащат, за да бъдат тровени, а други си плащат и трупат пари, за сметка на здравето им.Това се нарича корупция и тя не може да се случи без протекцията на управляващите“, категорична е Корнелия Нинова. Тя коментира и кризата в Перник, като по думите й тя е в резултат на умишлени действия по скриване на истината заради изборите: „Заради партийна целесъобразност изправихте пред заплаха сигурността и здравето на 100 хиляди души“. Тя припомни, че левицата от трибуната на Народното събрание е предупреждавала управляващите за проблема 14 пъти през септември, но ГЕРБ не са обърнали внимание. „Доведохте тази криза с умишлено с бездействие и безхаберие“, каза още Нинова.„Безспорно всички трябва да помагаме на Перник – необходими са конкретни, умни и мъдри професионални решения. Паникьосани от общественото напрежение и втурнали се да спасявате личния имидж на премиера, продължавате с грешките. Вие създадохте тази криза, а сега имитирате решения и заблуждавате хората, че проблемът може да се реши за 45 дни“, констатира Нинова. Тя припомни, че министър от правителството е заявил, че не само, че няма тръби за този тръбопровод, а че тепърва ще се произвеждат. Корнелия Нинова призова управляващите да бъдат обективни и искрени към хората: „Нека калинките да замълчат в този момент и да говорят експертите“. Председателят на левицата акцентира, че от БСП са събрали над 20 експерти в тази област, които са коментирали, че още през 2017 година от прокуратурата е констатирано, че яз. „Бели Искър“ създава опасност за населението и материалните ресурси. По думите й Борисов е наредил да се изпълнят препоръките - да бъдат започнати ремонти. Оттогава до 2020 обаче няма нищо изпълнено от препоръките.Още през 2017 година експерти са препоръчали да бъде започнат ремонт на язовирната стена, но нищо не е направено досега. „Не казвайте, че плашим хората и всяваме страх и паника, чуйте гласа на разума, който не е политически, не е на БСП. Той е на хората, които разбират. Ако не направите разумно този проект, има риск от разпад на електро-енергийната система“, заяви Нинова и поясни, че материята е изключително сложна и не бива да бъде оставяна в ръцете на хора, които не са специалисти. „Ако в този момент ние трябваше да решаваме кризата, първо щяхме да изискаме документирано от НЕК съгласие за отклоняване на водите от Грънчар към Бели Искър. Документирано, защото ако това продължи след май, ще предизвикате криза в енергийната система.Второ – възлагане на открита процедура в ЗОП за технически проект за рехабилитация на яз. Бели Искър. Трето – провеждане на открита процедура за избор на изпълнител нас строително-ремонтните работи. Четвърто – Софийска вода трябва да даде не само съгласие за преминаване на водите до Мало Бучино, но и да гарантира безопасното управление на нивото на язовира. Пето – незабавно да се приведат в работна експлоатация двете основни деривации на яз. „Студeна“. Пето – подмяна на водопреносната мрежа“, заяви Нинова и уточни, че ВиК Перник е във фактически фалит и няма как да плати тези разходи, които накрая ще платят всички български граждани. „Цялото управление на ГЕРБ е криза, която сами създавате поради безхаберие, некомпетентност и корупция. Рисковете не са в природата и водопреносната мрежа. Правителството на Борисов вече е риск за България. Досега беше вредно, но вече е потенциално опасно. Всяка промяна към по-добро минава първо през неговата оставка“, заключи Нинова.", "date": "2020.01.24", "title": "Нинова: Кризата не е природно бедствие, тя е управленско бедствие"}
{"url": "https://www.novinite.bg/articles/184972/Cakat-li-ni-e-bio-hranite-Otnovo-nameriha-pesticidi-v-biodomati", "text": "Отново намериха пестициди в биодомати.  От Агенцията по храните заявиха, че от друга партида на същите домати също е установено наличие на химикал.Кремена Стоева от БАБХ поясни, че са открити 4 нови пестицида, което прави общо 9 веществата, открити в доматит. Дори количествата при второто изследване са доста по-големи, макар и допустими и безвредни, поясниха от агенцията.При биопродуктите не би трябвало да има никакви пестициди, понеже и цената за качеството им е 8 лв. за кг. Логото върху етикета би трябвало да гарантира спокойствие за потребителя.В 10-годишната практика на тази лаборатория са хващани различни злоупотреби под етикет БИО. Резултатите са категорични - 6 от продуктите са чисти, но в биодоматите, които струват 8 лева за килограм, се откриват следи от 5 пестицида. Произходът на доматите е Гърция, но зад етикета стои българска компания и българска фирма за сертификация.От Агенцията по храните заявиха, че Министерството на земеделието ще направи необходимите проверки и евентуални санкции на производителя. Фирмите, които са сертифицирали и опаковали продукта, нарекоха случая прецедент в тяхната практика.Не отрекоха наличието на пестициди, но бяха категорични, че разследването ще покаже къде е грешката. Те са иззели и проби, които са дадени на частна сертифицирана лабораторияИма си определени практики, които трябва да бъдат приложени и това се следи и анализът за непозволени вещества е допълнителна гаранция. Наистина има пестициди, които са открити в тези домати – 9 са, количествата, в които се намират, не са толкова високи, но е факт, че ги има. Ние сме задължени да правим годишен контрол, инспекция на предприятия, стопанства, където става производството, преработката и търговията, всички етапи подлежат на сертификацията. В случая става дума за внесена продукция, вътрешнообщностна доставка. Става дума за това, че тя вече идва със сертификат, т.е. вътрешна фирма е издала сертификат“, заяви Красимир Кунчев - изпълнителен директор на \"Балкан биосерт\". Ако се докаже и те не са био, ще се наложи десертификация на тази партида,добави той.Внесеното количество е 518 кг, което е и изкупено, заяви Росица Телкеджийска - ръководител производство и продажби в \"ТЕЛ-СИ\" ЕООД. У нас тези фирми имат 7 продукта на пазара и в един е намерено нарушение. Те гарантираха, че подобно нещо няма да се случи, а в личната им продукция при изследванията не са намерени никакви вещества, които да нарушават изискванията за биологична продукция. \"", "date": "2020.01.24", "title": "Цакат ли ни е био храните? Отново намериха пестициди в биодомати"}
{"url": "https://www.novinite.bg/articles/184973/Borisov-se-sreshtna-s-ministara-na-vanshnite-raboti-na-Kipar-Nikos-Hristodulidis", "text": "Министър-председателят Бойко Борисов се срещна с министъра на външните работи на Република Кипър Никос Христодулидис. На срещата в Министерския съвет присъстваше също вицепремиерът и министър на външните работи Екатерина Захариева. По време на разговора беше изразено удовлетворение от добрите политически, икономически и културни връзки в контекста на 60-годишнината от установяването на дипломатически отношения между България и Кипър. Премиерът Борисов отбеляза, че сътрудничеството между двете страни е в полза и на двата народа и трябва да бъде допълнително задълбочено.„Изключително сме доволни от резултатите в редица сфери, които изградихме в последните години. България и Кипър са две наистина приятелски държави“, заяви българският министър-председател. В хода на срещата беше обсъдено и двустранното партньорство в енергийната сфера. Премиерът Бойко Борисов посочи, че реализацията на газовата връзка Гърция-България /IGB/ е от особено значение като входна структура за внос на газ от алтернативни източници за целия регион на Югоизточна Европа. Интерконекторът Гърция-България ще свърже газовия коридор Север-юг с Южния газов коридор и ще даде възможност за внос на газ от LNG терминала на Алексадруполис, Гърция и планирания Източносредиземноморски газопровод. „В тази връзка разглеждаме като перспективно стратегическото енергийно партньорство по оста Израел-Кипър- Гърция“, допълни българският министър-председател пред кипърския министър. Премиерът Борисов подчерта и важността на споразумението между Израел, Кипър и Гърция за изграждането на газопровода EastMed. „Това е един изключително мащабен енергиен и инфраструктурен проект, който има огромно геополитическо значение за развитието на региона и Европа“, изтъкна министър- председателят Бойко Борисов.", "date": "2020.01.24", "title": "Борисов се срещна с министъра на външните работи на Кипър Никос Христодулидис"}
{"url": "https://www.novinite.bg/articles/185005/Manolova-Investitorat-na-zavoda-za-peleti-v-Shumen-e-obvit-v-tajnstvenost-da-zayavi-namereniyata-si", "text": "Инвеститорът на завода за пелети от боклук в Шумен трябва да заяви ясно намеренията си и да се появи с лицето си. В момента той е обвит в тайнственост. Това заяви председателят на гражданската платформа „Изправи се.БГ“ Мая Манолова днес по време на срещата си с представители на Инициативния комитет на квартал „Дивдядово“ в Шумен. Тя бе поканена в града във връзка с инициативата срещу изграждането на инсталация за производство на пелети от боклук. „Инвестиционното намерение е забулено в тайнственост и няма информация за него в нито една институция“, подчерта Манолова. Според нея законовите правила са достатъчно строги и се изисква пълна публичност и прозрачност за такава инсталация, тъй като засяга изключително чувствителен обществен интерес, а именно правото на хората да живеят в чиста и благоприятна околна среда.„Въпросите са повече от отговорите. Не е ясно какво количество боклук ще се преработва. Числата са 100 хил. тона годишно, което на дневна база означава 270 тона. Боклукът, който се депонира от област Шумен е в рамките на 150 тона, тоест остават свободни 110-120 тона, за които трябва да е ясно как ще се запълват – от събраното количество боклук или от боклук от други населени места. Хората са притеснени, че боклукът може да идва от пристанище Варна и да се внася отвън“, допълни Манолова. Не е ясно и каква технология ще се използва за преработката на боклук и производството на пелети. Председателят на „Изправи се.БГ“ обясни още, че няма и никаква надеждна информация за инвеститора. „Фирмата, която през 2016 година е седяла зад проекта, е регистрирана в село Лозен, Софийско. Имала е капитал от 100 лева, а през 2016 и 2017 г. не е извършвала никаква дейност“, каза Манолова. „Няма никаква официална следа в нито една институция, че са започнати конкретни действия, че има конкретен проект, от конкретна фирма, с конкретни суми и гаранции, за конкретен период“, заяви още тя. Според Манолова друг проблем в случая е, че хората не вярват на институциите, че контролът ще е сериозен и отговорен, така че ако се каже че ще се депонира определен вид боклук, няма да се злоупотреби и под привидно изрядните документи няма да се крият други отпадъци и боклуци.", "date": "2020.01.24", "title": "Манолова: Инвеститорът на завода за пелети в Шумен е обвит в  тайнственост, да заяви намеренията си"}
{"url": "https://www.novinite.bg/articles/184982/Maya-Manolova-organizira-forum-za-toplosnabdyavaneto", "text": "Председателят на гражданската платформа \"Изправи се.БГ\" Мая Манолова организира форум за топлоснабдяването. Форумът ще се проведе на 27 януари 2020 г., понеделник, от 11,00 ч. в зала So Hall на конферентен център \"Сохо\" в София на ул. Искър 4. На дискусията ще бъде обсъден проектът на Наредба за топлоснабдяването и защитата на правата и интересите на потребителите на топлофикационната услуга. Форумът се организира във връзка с обявената на 13 януари от Министерството на енергетиката процедура за обществено обсъждане. Според нея, в срок до един месец могат да бъдат представени предложения за промени в наредбата. На срещата са поканени представители на Народното събрание, Министерството на енергетиката, Столичната община, омбудсмана, топлофикационните дружества в страната, фирмите за дялово разпределение, потребителски организации и граждани.", "date": "2020.01.24", "title": "Мая Манолова организира форум за топлоснабдяването"}
{"url": "https://www.novinite.bg/articles/184994/Velikata-kitajska-stena-ostana-zatvorena-dnes-zaradi-opasniya-virus", "text": "Някои части от Великата китайска стена ще бъдат затворени от днес за туристи, за да се предотврати разпространението на новия коронавирус.Агенцията се позовава на държавни китайски медии и на пекинската правителствена служба, която ръководи Бадалин, реконструираната и най-често посещавана част от стената.Властите в Пекин и Шанхай призоваха хората, които се връщат от районите, в които има случаи на заболявания от новата пневмония, да останат 14 дни в къщи под карантина, за да се избегне опасността от разпространение на болестта.", "date": "2020.01.24", "title": "Великата китайска стена остана затворена днес, заради опасния вирус"}
{"url": "https://www.novinite.bg/articles/185010/Korneliya-Ninova-Balgarska-svobodna-televiziya-shte-prodalji-da-se-razviva", "text": "Днес, основаната от БСП и фондация „Дума“ Българска свободна телевизия отбелязва първия си рожден ден. По случай празника поздравления към екипа отправи председателят на левицата Корнелия Нинова. „Започнахме преди една година. Самото начинание беше много трудно. Две са причините да телевизията да я има – това сте вие, екипът, който я направи и утвърждава, а другата причина са нашите зрители. Благодаря на вас. Благодаря и на нашите зрители, които поддържат желанието да я има телевизията.Преди една година посрещнах този ден със сълзи и емоция, че успяхме в това толкова трудно начинание. Знам, че ще продължим. Знам, че възможността свободно да отразявате обществения живот е най-големият стимул за вас. Имате нашата подкрепа. Ще направя всичко, каквото трябва, телевизията да съществува и развива“, заяви Корнелия Нинова. Поздрав към телевизията отправи и досегашният директор Любомир Коларов: „Благодаря ви, че заедно реализирахме тази идея. Бяхме заедно в онези студени месеци преди една година. Благодаря на Корнелия Нинова за гласуваното доверие и за разкошния екип, който създадохме. Желая ви здраве и успехи и път на младите“ По думите на директора на Фондация „Дума“ Вяра Емилова така желаната от всички членове и симпатизанти телевизия е реализирана благодарение на председателя на БСП Корнелия Нинова. „Преживяхме една година в много трудна среда и дадохме всичко от себе си. Огромно благодаря на екипа на БСТВ“, каза още тя.", "date": "2020.01.24", "title": "Корнелия Нинова: Българска свободна телевизия ще продължи да се развива"}
{"url": "https://www.novinite.bg/articles/185003/Otkrijte-razlikite-Preslava-i-Galena-s-pochti-ednakvi-snimki-po-povod-16-godini-na-scenata", "text": "Две от най-талантливите и популярните имена не само в родния поп фолк, но и в цяла България - Преслава и Галена отбелязаха своята 16-та годишнина на голямата сцена, пише Трафикнюз.Те стартираха своята кариера от нулата, но благодарение на нюха си за хитове, добрите си гласови възможности и всекидневен труд, успяха да се изкачат по стълбицата на успеха, докато стигнат до върха. И двете изпълнителки са открития на Милко Калайджиев. Стартират кариерата си през един ден – едната на 20 януари 2004г., а другата на 21-и. Днес, Преслава и Галена празнуват 16 години на сцената и не случайно са наричани \"Кралиците на поп фолка\", а причина за това са стотиците оглавени музикални класации и множество фенове. Разбира се, певиците нe пропуснаха да зарадват своите верни фенове с красиви снимки по повод своята годишнина. Голяма част от потребителите в социалните мрежи, обаче не пропуснаха да забележат съществената прилика в кадрите на Галена и Преслава. И двата фотоса са заснети в близък план, а фонът зад тях е флорален. Но това едва ли очудва някого, предвид постоянните сравнения между двете - външен вид, фотосесии, видеа, всичко се следи под лупа. Снимката по повод 16-та годишнина на Преслава е заснета в Пловдив, минути преди изпълнителката да излезе на свое участие в най-популярния клуб под тепетата - Bushido Club. Звездата на \"Пайнер\" е заложила на красива рокля с едно рамо от прозрачна материя и покрита със сребристи цветя, дело на дизайнерката от Асеновград - Пембе Кенан. Броят на лайковете е 32 402.Галена, пък е застанала пред обектива в луксозен хотел, намиращ се в романтична Венеция. Както обикновено, топ изпълнителката е избрала ексцентрична визия - жълто-оранжева рокля с остро деколте и буфан ръкави, нов цвят на косата и голяма обеца от кристали - за още повече разкош. \"Цели 16 години музика и любов! Благодаря ви, че безрезервно сте с мен!\" - написа Галена към своята публикация. Броят на лайковете е 18 243.Не е тайна, че въпреки своето общо приятелско минало, в момента Галена и Преслава не са в близки отношения. Тежка е короната на славата и не може да бъде разделена на две - именно това е и причината, двете \"кралици\" да са в постоянна конкуренция за първото място. Миналата година, за своята 15-та годишнина, певиците получиха огромни букети рози и поздравителни картички от своя продуцент инж. Митко Димитров. а истинското й име е Петя Иванова. Пее от малка и едва 7-годишна изпълнява първата си песен с оркестър. Завършва музикалното си образование в училището по изкуствата СОУ „Св. Климент Охридски“. От 15 годишна пее по заведенията с оркестър. На 20 подписва професионалния си договор с „Пайнер“. Родена е в Смядово през 1985 г. Учи народно пеене в музикалното училище в Шумен, а две години по-късно се мести в Димитровград, за да продължи образованието си., Там подписва и договор с ‚Пайнер“. След това започва и голямото приятелство между двете. Преслава дори дели наградата си ‚Певица на годината“ за 2008 г. с Галена. „Искам да разделя тази награда с една колежка, която за мен е обида – дори не е номинирана. Галче, ела тук при мен“, каза Преслава и разплака на сцената приятелката си Галена, която тогава е бременна с първия си син.За 16-те години на сцената Преслава има 14 приза за ‚Певица на годината“. Общият брой на наградите й е над 60. Има 6 албума, 3 компилации и два видеоалбума. Галена е удостоявана с приза „Певица на годината“ 4 пъти, а наградите й са 70. Има 5 албума, 3 компилации и 2 видеоалбума.", "date": "2020.01.24", "title": "Открийте разликите: Преслава и Галена с почти еднакви снимки по повод 16 години на сцената"}
