{"url": "http://www.novinite.bg/articles/146232/Ostaviha-v-aresta-maja-podal-signal-za-bomba-na-letishte-Sofiya", "text": "Мъжът, подал фалшив сигнал за бомба на Летище София в нощта срещу събота, остава в ареста за 72 часа, предаде Нова телевизия. На 42-годишния Георги Найденов е повдигнато обвинение за \"предоставяне на неверни сведения\".Мъжът беше задържан в събота вечер в букмейкърски пункт в столицата във видимо нетрезво състояние. Пред разследващите разказал, че работи на летището като част от обслужващия персонал. Снощи се скарал с жена си. В пристъп на гняв и, за да й покаже \"колко е важен\", отправил бомбената заплаха.А тя наложи евакуация на двата терминала на аеропорта и остави много пътници да чакат часове до приключването на щателната полицейска проверка.Ако бъде признат за виновен, Найденов може да получи наказание до две години затвор и глоба до 30 000 лева. ", "date": "2017.06.25", "title": "Оставиха в ареста мъжа, подал сигнал за бомба на летище София"}
{"url": "http://www.novinite.bg/articles/146228/V-imeto-na-vyarata-Manastiri-otvaryat-vrati-za-bezplatni-detski-lageri", "text": "Българската православна църква има инициатива, свързана с учениците през ваканцията Манастири в цялата страна отварят врати за безплатни детски летни лагери. Идеята е учениците да се забавляват и да научат основите на вярата, предаде бТВ.Един от тях е Етрополският манастир \"Света Троица\", който е бил книжовен център през XVI век. В него е намирал убежище Апостолът на свободата Васил Левски.Сега светата обител посрещна група седмокласници от ловешкото училище \"Христо Никифоров\". Те идват тук за втора година на летен православен лагер. С тях е преподавателката им по свободно избираемия предмет „Религия”.Децата спазват дневен режим – играят, помагат в готвенето и сами си оправят леглата. Не е задължително да имат познания за вярата. Те научават историческите и моралните й основи, които са част от културата на православните християни.Летният детски лагер в Етрополския манастир се организира с благословията на Българския патриарх Неофит и Ловчанския митрополит Гавриил.„Условията са от нас – от манастира, нищо не плащат. Децата да се учат на православие, да се учат на нравственост, на вяра в Бога, на морал. Смятам, че това е много добре за тези деца. Направено е така, че всичко е в мярка – да не прекалят с обучението, имат и свободно време”, казва ловчанския митрополит Гавриил.От 1 юли започва детския летен лагер в Кремиковския манастир край София. Хаджидимовската обител също ще посрещне ученици през лятната ваканция. Деца от Бургас ще летуват в поморийския манастир \"Свети Георги\".Ако и вие искате да изпратите децата си на православен летен лагер, потърсете информация от митрополиите в цялата страна.", "date": "2017.06.25", "title": "В името на вярата! Манастири отварят врати за безплатни детски лагери"}
{"url": "http://www.novinite.bg/articles/146223/Nacionalite-na-Rusiya-se-tapcheli-s-doping-vzimat-im-Mondiala", "text": "Всички 23-ма футболни национали на Русия, участвали на световното първенство в Бразилия през 2014 година, са обект на разследване за употреба на допинг. Това твърди \"Дейли Мейл\". Изданието прави мащабно разследване на схемите в целия руски спорт. Статията е с доста силни твърдения, като дори се отбелязва, че провеждането на Мондиал 2018 в Русия е под въпрос. Международният олимпийски комитет не е взел решения за крайните мерки относно руския спорт предвид допинг скандалите от Сочи.Или става въпрос за принципност, или някой стяга примката около хората на Владимир Путин, пише още \"Дейли Мейл\". Отнемане на домакинство на световно първенство по футбол плюс забрана на руски спортисти да участват в Игрите в Пьончан след броени месеци ще нокаутират руския спорт.Според материалите ФИФА разследва 34 руски футболисти. Сред тях е и целият национален тим от Мондиал 2014. Петима от тях играха за Русия в настоящия турнир за Купата на конфедерациите. Вчера \"Сборная\" загуби с 1:2 от Мексико и отпадна от надпреварата.В разследването на \"Дейли Мейл\" се твърди още, че допинг ченгетата разполагат с доказателства. Източник: ", "date": "2017.06.25", "title": "Националите на Русия се тъпчели с допинг, взимат им Мондиала"}
{"url": "http://www.novinite.bg/articles/146225/Vijte-kak-super-zvezdi-kato-Beker-Pipan-Tajsan-i-drugi-propilyaha-nesmetni-bogatstva-i-faliraha", "text": "На 21 юни точно в 11.23 ч. местно време лондонската съдийка Кристин Дерет официално обяви тенис легендата и треньор Борис Бекер в банкрут. Германецът натрупа над 25 милиона долара приходи само от наградни фондове по време на активната си кариера, но по някакъв начин не успя да се справи с управлението им.Бекер продължи да поддържа луксозния си начин на живот и след като спря с тениса и приходите му драстично намаляха. Това е и основната причина за финансовите проблеми на германеца.Друг фактор е раздялата с огромна част от състоянието си при развода с Барбара Фелтус през 2011 г. и издръжката, която плаща за трите си деца: Ноа (23 г.) и Елиас (17 г.) са родени от първия му брак с Барбара, а Анна (17 г.) - от връзката с руската манекенка Ангела Ермакова.В началото на 2017 г. Борис Бекер загуби и договора си като треньор на Новак Джокович, който му осигуряваше по 800 000 евро на година. Понастоящем Бекер работи като ТВ-коментатор за Евроспорт и като рекламно лице на онлайн-портал за покер.До март 2017 г. Бекер беше собственик на три автокъщи на Mercedes в Щралзунд, Грайфсвалд и Рибниц-Дамгартен в провинция Мекленбург-Предна Померания, но се наложи да продаде бизнеса си.И въпреки всичко това, не се отказваше от луксозния си начин на живот. Не можеше да намери купувач за вилата си в Майорка в продължение на 10 години, а къщата в района на Уимбълдън в Лондон, в която живее под наем, му струва 35 000 евро на месец.Йон Арне Рийзе Състояние около 16 млн. долараНорвежкият бранител бе обявен за фалирал от съда в Ливърпул през 2007 година заради неизплатен дълг от 100 хиляди паунда. Играещият за Ливърпул към онзи момент Рийзе получава 80 хиляди паунда месечно. Дали като част от юридическа схема за избягване на плащане на данъци, Рийзе губи голяма част от парите си и заради инвестиции в строителството.Марион Джоунс Състояние около 30 млн. долараНосителката на пет медала от Олимпиадата в Сидни бе осъдена на шест месеца затвор, след като съпругът и свидетелства, че я е виждал да си инжектира стероиди в стомаха. Освен че трябваше да върне всички медали, Джоунс загуби и огромни рекламни договори, които я правеха една от най-богатите атлетки в САЩ. Паричните награди на състезанията, на които взимаше участие, трябваше да бъдат изплатени обратно.Вижте останалите звезди, които не успяха да се справят с финансите си ", "date": "2017.06.25", "title": "Вижте как супер звезди като Бекер, Пипън, Тайсън и други пропиляха несметни богатства и фалираха"}
{"url": "http://www.novinite.bg/articles/146226/Fenove-na-Botev-hvashtat-ofanziva-za-vrashtaneto-na-Ivan-Cvetkov-v-otbora", "text": "Фенове на Ботев ПловдивПловдивподхващат офанзива за връщането в отбора на емблематичния Иван Цветков (Вуйчо Ваньо). Нападателят, който на 31 август ще навърши 38 години все още не смята да се отказва от футбола. През пролетта Вуйчо Ваньо помогна на Пирин да се спаси от изпадане, но сегашният финансов колапс и възможността орлетата да не започнат, го отдръпнаха от родния му клуб. Фен на Ботев разговаря в социалната мрежа с Цветков. Ето комуникацията: \"Ще играеш ли тоя сезон или спря окончателно? - Засега не. - Идвай при нас (б.р. Ботев). - Аз ли да се предложа? - Аз ще те предложа. - Ха ха, остави\".Цветков няма да е на линия за Лига Европа, но ще е в помощ на отбора в шампионата за последния половин час, когато, както се видя и срещу Верея, жълто-черните забавят оборотите и губят креативността си пред противниковата врата.Плюс за Цветков е, че въпреки, че няма българско гражданство, той няма да заема място в квотата на чужденците, тъй като е с документи от Холандия.Източник: ", "date": "2017.06.25", "title": "Фенове на Ботев хващат офанзива за връщането на Иван Цветков в отбора"}
{"url": "http://www.novinite.bg/articles/146216/Rokeri-se-venchaha-na-motosabor", "text": "Менделсон в рок вариант! „Да\" пред приятели от цяла България, под мощния рев на мотори и пред закона си казаха двама рокери. Това се случи по време на мотосъбора „Змейовете” в Павел баня в събота вечерта, предаде Нова телевизия.Първият тост беше с бира, а първата брачна целувка, вместо след виковете „Горчиво\", бе сред шума на моторите.Гостите пожелаха на младоженците Камелия и Николай щастлив семеен живот и дълги години на моторите. ", "date": "2017.06.25", "title": "Рокери се венчаха на мотосъбор"}
{"url": "http://www.novinite.bg/articles/146227/Hilyadi-hvarchila-v-nebeto-nad-Gabrovo", "text": "Откога не сте пускали хвърчило? А откога не сте се забавлявали? Тези два въпроса звучат почти като покана за една типично лятна инициатива. Тя се провежда в неделния ден в местността Градище край Габрово. В небето там полетяха хиляди красиви , предаде Нова телевизия.Празникът на хвърчилата, който вече 3 години събира стотици хора. Благодарение на организаторите Митко и Калина хора на различни възрасти се забавляват тази слънчева неделя. Те казват, че идеята няма състезателен характер.Това е много добра идея да прекарате един прекрасен ден заедно с децата си. ", "date": "2017.06.25", "title": "Хиляди хвърчила в небето над Габрово"}
{"url": "http://www.novinite.bg/articles/146238/Balgarski-narodni-tanci-pokoriha-Holivud", "text": "\r\nСериозна българска група участва на традиционния фестивал в , посветен на различните култури в САЩ. В него са се включили три български танцови състава от Лос Анджелис - \"Жарава\", \"Хоп Троп\" и \"Хоротропци\", предаде БНТ.\r\n\r\nБългарската група бе съпровождана от генералния консул в Лос Анджелис Веселин Вълчев, който развя и националното знаме като хайдутин, както написа наш сънародник, участвал в шествието.\r\n\r\nВсички участници дефилираха заедно на парада, запознавайки присъстващите с традиционния тракийски танц копаница. Сънародниците са били водени от кола с голяма фигура на кукер и транспарант с надпис \"България\".\r\n\r\nПодготовката на групите отнела наколко месеца, а във Фейсбук пък вървяха обяви за набиране на доброволци за включването им в шествието. Фестивалът приключи пред известния \"Долби\" театър, където се провежда церемонията по връчването на Оскарите.\r\n", "date": "2017.06.25", "title": "Български народни танци покориха Холивуд"}
{"url": "http://www.novinite.bg/articles/146224/Grisho-Golyamata-mi-cel-e-da-sam-v-top-8", "text": "Родна ракета №1 Григор Димитров даде да се разбере каква е голямата му цел в краткосрочен план. Хасковлията си постави летва, която да прескочи през тази година. Припомняме, че вчера той отпадна на полуфиналите в Куинс от Фелисиано Лопес.„Целта ми е да се класирам за финалите на ATP в Лондон“, каза Григор Димитров в интервю пред португалския сайт „Bolamarela“. Най-добрият ни тенисист ще прибави 180 точки към досегашния си актив след достигнатия полуфинал в Куинс. За момента Григор заема 11-а позиция в годишната ранглиста с 1565 точки, а осми е Давид Гофен с 1820 точки.„Намирам се на няколко места от зоната, която ще ми осигури класиране за финалите на ATP, така че бих казал, че това е голямата ми цел”, допълни още българинът.„Сега е важно да запазя концентрацията си и да съм реалист в подхода си към предстоящите турнири. Мотивирам съм не само за оставащата част от сезона на трева, но и предстоящите летни месеци. Ще бъде страхотно. С щаба ми се чувстваме прекрасно, следваме целите, които сме си задали и разполагаме с всичко необходимо, за да вървим в правилната посока. За момента мога само да кажа, че аз и отборът ми ще влагаме максимални усилия във всеки следващ ден, за да се развивам като тенисист“, допълни още Григор.Източник: ", "date": "2017.06.25", "title": "Гришо: Голямата ми цел е да съм в топ 8"}
{"url": "http://www.novinite.bg/articles/146214/V-Albaniya-izbirat-parlament", "text": "В Албания в неделния ден се провеждат избори за народни представители, предаде Нова телевизия. За новите депутати в 140-членен парламент ще гласуват повече от 3,4 милиона граждани.Те ще избират между 18 политически формации. С най-големи шансове са трите най-големи партии - Социалистическата, Демократическата и Движението за социалистическа интеграция. ", "date": "2017.06.25", "title": "В Албания избират парламент"}
{"url": "http://www.novinite.bg/articles/146215/Zemetresenie-s-magnitud-57-razlyulya-Centralna-Yaponiya", "text": "Земетресение с магнитуд 5,7 по скалата на Рихтер разлюля централната част на Япония в ранните часове на неделния ден, предаде Нова телевизия. Според Главната метеорологическа агенция на страната трусът е регистриран в 7,02 ч. местно време. Епицентърът му бил на малка дълбочина в префектура Нагано. Усетен бил обаче в още 28 префектури, включително Ишикава, Гифу, Тояма, Киото, Осака, Хиого, Шизуока.Данни за жертви или материални щети все още не са съобщени. Няма и опасност от цунами.Земетресението предизвикало прекъсване на електрозахранването в района между град Йокохама и префектура Шизуока, което пък наложи спиране на движението на високоскоростните влакове. ", "date": "2017.06.25", "title": "Земетресение с магнитуд 5,7 разлюля Централна Япония"}
{"url": "http://www.novinite.bg/articles/146220/Desetki-jertvi-pri-pojar-na-cisterna-s-gorivo-v-Pakistan", "text": "Най-малко 123-ма души загинаха, а други 15-има бяха ранени при пожар на цистерна с гориво в пакистанския град Бахавалпур в провинция Пенджаб, съобщава БГНЕС, предаде Нова телевизия.Местни жители се събрали, за да съберат гориво, изтичащо от преобърнало се на пътя превозно средство, когато изведнъж избухнал пожар. ", "date": "2017.06.25", "title": "Десетки жертви при пожар на цистерна с гориво в Пакистан"}
{"url": "http://www.novinite.bg/articles/146222/Erdogan-pripadna-v-djamiya", "text": "Турският президент Реджеп Ердоган се почувствал зле и припаднал по време на молитва за Рамазан Байрам тази сутрин, предаде Нова телевизия. Според CNN Turk държавният глава незабавно бил обграден от охраната си и отведен във ВИП-стая в джамията. Там е прегледан от лекари.Най-вероятната причина за неразположението му е ниска кръвна захар и ниско кръвно налягане заради постите.Малко след инцидента президентът излязъл от джамията и обявил, че се чувства добре. ", "date": "2017.06.25", "title": "Ердоган припадна в джамия"}
{"url": "http://www.novinite.bg/articles/146230/Tramp-obvini-Obama-za-ruskata-namesa-v-izborite", "text": "Отново скандал в САЩ. Президентът Доналд Тръмп обвини предшественика си Барак Обама, че не е предприел действия срещу руската намеса в изборите, предаде Нова телевизия.По своя познат вече маниер, Тръмп обяви в Twitter, че Обама е знаел за това още през август, но не е направил нищо.Изявленията на държавния глава бяха направени след статия във вестник „Вашингтон поуст”, в която се твърди, че Владимир Путин е директно замесен в кибератаките срещу президентските избори в САЩ. Самият Путин многократно отрече тези твърдения. ", "date": "2017.06.25", "title": "Тръмп обвини Обама за руската намеса в изборите"}
{"url": "http://www.novinite.bg/articles/146236/Ognen-ad-Evakuiraha-nad-1500-dushi-zaradi-gorski-pojar-v-Ispaniya", "text": "Най-малко 1500 души са евакуирани заради мащабен горски пожар в Южна Испания, предаде „Франс прес”. Пожарът избухна снощи в югозападната община Могер. Той вече е стигнал до природния парк Доняна, който е включен в списъка на световното наследство на ЮНЕСКО, предаде бТВ. Няколко специално оборудвани самолета са мобилизирани за потушаването на пожара.Властите засега не посочват каква площ е засегната от пламъците, тъй като пожарът продължава да е извън контрол.\"Не се изключва човешкият фактор\" при избухването на пожара, заяви регионалният президент на област Андалусия Сузана Диас.Испания е обхваната от ранно засушаване и в няколко района в страната е обявен максимален риск от пожар. Голяма част от тях са в провинция Уелва, където избухна пожарът.В съседна Португалия 64 души загинаха, а над 250 са ранени в горски пожари, които бяха овладени в четвъртък", "date": "2017.06.25", "title": "Огнен ад! Евакуираха над 1500 души заради горски пожар в Испания"}
{"url": "http://www.novinite.bg/articles/146237/10-sa-jertvite-pri-svlachishteto-v-kitajskata-provinciya-Sachuan", "text": "\r\nКитайските спасителни екипи днес извадиха телата на десетима загинали от земните маси, свлекли се вчера призори върху планинското село Синмо в югозападната провинция , 93 души все още се издирват, предадоха световните агенции, предаде БНТ.\r\n\r\n\r\n\r\n\r\n\r\n\r\n\r\n\r\n", "date": "2017.06.25", "title": "10 са жертвите при свлачището в китайската провинция Съчуан"}
{"url": "http://www.novinite.bg/articles/146231/Myusyulmanite-praznuvat-Ramazan-Bajram-dava-se-milostinya-na-bednite", "text": "От ранна сутрин започна честването на Рамазан Байрам и у нас. Вярващите ще празнуват три дни.Празникът, по-известен като Шекер Байрам заради многото сладки неща, които се ядат, се празнува след 30-дневен пост по време на свещения месец Рамазан. Тогава вярващите мюсюлмани не трябва да ядат и да пият от изгрев до залез слънце.На празника се иска прошка и се дава милостиня на бедните.Следващият голям празник за мюсюлманите - Курбан Байрам, е в началото на септември.По данни от последното преброяване през 2011 г. в България като мюсюлмани са се определили близо 600 000 души. Неофициалната статистика обаче сочи, че броят им е доста по-голям. Как те отбелязват Рамазан Байрам - вижте във видеото. ", "date": "2017.06.25", "title": "Мюсюлманите празнуват Рамазан Байрам, дава се милостиня на бедните"}
{"url": "http://www.novinite.bg/articles/146212/Visoki-temperaturi-sledobed-shte-se-poyavyat-oblaci", "text": "Днес ще е предимно слънчево, след обяд в равнините и низините – горещо. Временни увеличения на облачността ще има в следобедните часове над южните и източните райони, съобщи НИМХ. Ще духа слаб, в Източна България до умерен югоизточен вятър. Максималните температури ще са между 31° и 36°, малко по-ниски ще са по Черноморието.Атмосферното налягане е близко до средното за месеца и през деня слабо ще се понижи.В планините ще преобладава слънчево време. В следобедните часове ще има временни увеличения на облачността, по-значителни над Родопите, където е възможно да превали. Ще духа слаб до умерен северозападен вятър. Максималната температура на височина 1200 метра ще е около 25°, на 2000 метра – около 18°.По Черноморието ще е предимно слънчево, с временни увеличения на облачността в следобедните часове. Ще духа слаб до умерен югоизточен вятър. Максималните температури ще са 27-30°. Температурата на морската вода е 21-24°. Вълнението на морето ще е 1-2 бала.", "date": "2017.06.25", "title": "Високи температури, следобед ще се появят облаци"}
{"url": "http://www.novinite.bg/articles/146233/Kola-se-vryaza-v-talpa-do-djamiya-vav-Velikobritaniya-ima-postradali", "text": "Шестима души бяха ранени, след като кола се вряза в група хора в близост до джамия в английския град Нюкасъл, съобщава BBC, предаде Нова телевизия.Според силите на реда, цитирани от в-к „Daily Mail“, инцидентът, станал в общинския колеж \"Уестгейт\", не е терористичен акт.Арестувана е жената, която седяла зад волана на превозното средство.  ", "date": "2017.06.25", "title": "Кола се вряза в тълпа до джамия във Великобритания, има пострадали"}
{"url": "http://www.novinite.bg/articles/146213/Petmetrovi-plamaci-v-centara-na-Plovdiv", "text": "Огромен пожар в центъра на Пловдив вдигна на крак пожарната в събота вечерта, предаде Нова телевизия. Петметрови пламъци и черен дим се разнесоха по главния булевард „Цар Борис III Обединител“.Пожарът избухнал около 21.00 ч. в двуетажна къща, в която преди години се помещавал известен ресторант. От няколко години сградата е необитаема. Според живеещи в квартала вътре се били настанили клошари.Огънят тръгнал от втория етаж, където пожарникарите открили и няколко легла. Пламъците са обхванали целия покрив на къщата и част от бившия ресторант.Пет противопожарни автомобила и повече от 20 огнеборци се включиха в потушаването на стихията.За щастие няма пострадали. Не са засегнати и други сгради, но хората от тях се изплашили и излезли бързо навън. ", "date": "2017.06.25", "title": "Петметрови пламъци в центъра на Пловдив"}
{"url": "http://www.novinite.bg/articles/146234/Policaite-na-nacionalen-protest-na-5-yuli", "text": "Полицаите излизат на протест на връх професионалния си празник. Това решиха от Синдикалната федерация на служителите в МВР, предаде Нова телевизия. Протестът е насрочен за 5 юли от 11:00 ч. пред храм-паметник „Св. Ал. Невски”. Решението обяви неговият председател на синдиката Валентин Попов.Причина за протеста е фактът, че синдикатът и ръководството на МВР не се споразумяха за вдигането на заплатите за работещите в системата, както и по отношението на облеклото.„Ние отново няма да честваме празника на МВР”, заяви Валентин Попов. „Не даваме 100 дни на Радев. Ножът е опрял до кокала”, допълни той.И се закани, че протестът няма да се ограничи до митинга на 5 юли.„Надяваме се да седнем на масата за преговори, защото, да ме прощава г-н Радев , не можем да му пратим аргументите си по гълъб”, заяви Попов.Недоволството на униформените отключи изявление на вътрешния министър Валентин Радев, в което той каза, че увеличение на заплатите за пазителите на реда няма да има.„Не бяхме чути, не бяхме разбрани, още с встъпването в длъжност на този кабинет, поискахме среща с Валентин Радев, тя се случи и след нея стана ясно, че трябва да предоставим аргументи , на 12 юни пратихме писмо до Радев с искане за среща пак, тя не се състоя”, заяви Попов. „На 15 юни се състоя среща на Съвета за социално партньорство в МВР, на която имахме консенсус. Ден по-късно г-н Радев отхвърли този консенсус. На 19 юни пак пратихме писмо до министъра, с което казахме, че Съвета за социално партньорство не е легитимен орган , изпратихме писмо и казахме, че  ще има протест.Според синдикалиста до миналата година МВР е дължало облекло на служителите си на стойност 30 000 000.  ", "date": "2017.06.25", "title": "Полицаите на национален протест на 5 юли"}
{"url": "http://www.novinite.bg/articles/146218/Eto-kak-se-proveryava-dali-vodata-v-basejnite-e-chista", "text": "Сезонът за градските плажове беше открит на 1 юни. Няколко седмици по-късно данните от първите проверки за чистотата на водата в басейните са на лице, предаде Нова телевизия. От началото на сезона на територията на София са проверени 322 басейна, от които три за временно затворени след установяване на нарушения.Взетите от отделните места за плуване проби се изследват в лабораторията на Националната здравна инспекция. Експертите проверяват за наличие на ешерикия коли, колититър, стафилококов титър.Пробите постъпват в лабораторията под определен номер.Ако водата не потъмнее, след като е престояла определено време, значи не е замърсена.След микробиологията започва химичният анализ. При него се изследват шест показателя.В определени количества вещества като хлор, желязо, метан и др. биха навредили на здравето на плажуващите. Важни за благоприятното състояние на водата са нивата на PH и хлор. За това отговорност носят собствениците на басейните.По стандарт на здравното министерството нивата на хлор трябва да са от 0,2 до 0,5, а на PH - от 6,5 до 8,5.Завишеното PH можем да забележим по мътната или със зеленикав оттенък вода.Измервания в минералните басейни се извършват по същия начин.Освен с препарати, чистотата на водата се поддържа като постоянно се подменя с нова, защото силната миризма на хлор може да изгони клиентите.В ефира на „Събуди се” дерматологът доц. Развигор Дърленски препоръча за по-голяма безопасност да изплакваме тялото си с вода от душа веднага след излизане от басейна. А след това да нанасяме овлажняващи средства върху кожата си.„Когато се спазват хигиенните норми, не е проблем и малките деца да влизат в басейните”, категоричен бе доц. Дърленски. ", "date": "2017.06.25", "title": "Ето как се проверява дали водата в басейните е чиста"}
{"url": "http://www.novinite.bg/articles/146235/Raneni-pri-pojar-v-jilishten-blok-v-Parij", "text": "Пожар се разгоря в жилищна сграда в парижкото предградие \"Булон Биянкур\" в неделя сутрин, предаде Нова телевизия. Пристигналите на мястото огнеборци евакуирали повече от 100-тима обитатели на блока и успели да потушат пламъците за около час.При инцидента леко пострадали са четирима души.Според първоначалните констатации на следователите вероятно става дума за умишлен палеж. ", "date": "2017.06.25", "title": "Ранени при пожар в жилищен блок в Париж"}
{"url": "http://www.novinite.bg/articles/146240/Vzrivove-i-pojar-v-tovaren-vlak-na-gara-Gorna-Oryahovica-OBNOVENA", "text": "Няколко взрива и пожар в локомотив на товарен влак на гара Горна Оряховица. Обгорели са двамата машинисти. Те са закарани в болница, предаде Нова телевизия. Инцидентът е станал на 13 коловоз на гарата. Сигнал на телефон 112 е подаден в 16:27 часа.Локомотивът е дизелов, маневрен, транспортирал е четири зърновозни вагона. По първоначални данни и изтекло масло, след което е стана взрив, а след това е избухнал и пожарът.„Имаме запалване на двигателното масло. Двамата машинисти са слезли да огледат запалването, когато се е получила взривната вълна. Тя ги е изхвърлила на 2-3 метра назад”, заяви Красимир Кръстев, началник на РД ПБЗН Горна Оряховица.Двамата машинисти са обгорели. Закарани са в Спешния център в Горна Оряховица. Подготвят се за транспортирането им в „Пирогов”.По неофициална информация са се чули поне 6 взрива.„Назначена е комисия, която да разследва случая”, заяви Бойко Стоилов, директор „Ремонт на локомотиви и товарни вагони” в БДЖ.По думите му двамата машинисти са адекватни и контактни и вече пътуват към „Пирогов”В момента движението по гарата е нормално. ", "date": "2017.06.25", "title": "Взривове и пожар в товарен влак на гара Горна Оряховица (ОБНОВЕНА)"}
{"url": "http://www.novinite.bg/articles/146229/Jotova-Prezidentat-i-premierat-sa-razlichni-no-rabotyat-za-tova-Balgariya-da-izglejda-dobre-otvan", "text": "Президентът Румен Радев и премиерът Бойко Борисов са много различни, но това, което забелязвам в този мандат е огромното желание страната ни да изглежда добре навън. Засилените дипломатически совалки на двамата през последните дни са именно в тази посока. Това заяви в студиото на „Тази неделя” вицепрезидентът Илияна Йотова.„Не изглеждаме добре навън и продължаваме да не изглеждаме добре – с този механизъм, който ни наблюдава 10 г. за корупция, за съдебната реформа. Отдавна съм казала, че този механизъм е неработещ”, посочи тя.Евромониторингът беше наложен като условие България и Румъния да влязат в ЕС преди да са напълно готови за членство. Северната ни съседка, в която високопоставени политици станаха клиенти на Темида, върви към премахване на проверките, докато за нас критичните евродоклади продължават и в тях се очертават политическите зависимости в съдебната система. В същото време голяма част от политиците, някои съдии и прокурори в един глас искат мониторингът да бъде премахнат.Тази сутрин Йотова се обяви против създаването на нов антикорупционен орган: „Това, че се създава всеки път нова структура, не означава, че сме повишили ефективността. Трябва да се сложи ред в давността на делата, предписанията и наказанията да се изпълняват – не толкова организационна, колкото съдържателна реформа”.Въпреки това тя посочи, че работи много добре с правосъдния министър Цецка Цачева по области като българското гражданство и помилванията.Йотова се изказа ласкаво за новия кандидат за българския еврокомисар Мария Габриел. Наричайки я само по малко име, тя беше категорична, че „дигиталният” ресор в ЕК не е маловажен. „През 2014 г., когато се формираше Европейската комисия, един от първите приоритети на Юнкер беше цифровият пазар”, подчерта вицепрезидентът.По думите й Габриел има тежка задача – да довърши започнатото от Гюнтер Йотингер, да предложи своя визия и да работи в синхрон с други двама еврокомисари, но ще се справи. „Познавайки работата на Мария, смятам, че няма да забрави страната си, както правеха предишните еврокомисари”, подчерта Йотова.Илияна Йотова категорично се обяви за оттегляне на Бетина Жотева от СЕМ заради скандала с отправените срещу журналист заплахи. На „Дондуков” 2 не са проверявали дали е възможно да оттеглят Жотева и с кого да я заменят. Разговори по темата предстоят.", "date": "2017.06.25", "title": "Йотова: Президентът и премиерът са различни, но работят за това България да изглежда добре отвън"}
{"url": "http://www.novinite.bg/articles/146219/Dneven-horoskop-za-25-yuni-2017g", "text": "Днес ще преминете през духовно обновление или поне ще започнете такова. Може да отнеме доста време, за да забележите резултата, но трябва да се вглеждате повече в това, че изобщо се случва. Настроенията ви са по-тъмни от обикновено, но те ви дават плодородна почва за нови идеи и планове. Просто се уверете, че не предприемате неразумни действия и всичко ще бъде наред. Вашият голям мозък работи с пълна сила, което означава, че ще получавате мигновени прозрения и то редовно. Това ще бъде наистина подходящо време да преразгледате възможностите си. Ако сте представител на някой от останалите зодиакални знаци, можете да намерите своя дневен хороскоп .", "date": "2017.06.25", "title": "Дневен хороскоп за 25 юни 2017г."}
{"url": "http://www.novinite.bg/articles/146221/Ninova-Politicheskata-klasa-nyama-volya-da-se-prebori-s-korupciyata", "text": "„Бойко Борисов обещава, но след това не изпълнява – това е тежък грях в политиката”. Така лидерът на БСП Корнелия Нинова обобщи най-сериозните според нея грешки на управляващите в интервю за Събуди се”.Нинова посочи още, че министър-председателят „не уважава институциите и държавността, което е катастрофално за един премиер”.„Той не споделя пред парламента плановете си и ангажиментите, които поема. А България все пак е парламентарна република”, коментира още лидерът на социалистите.„Политическата класа няма воля да се пребори с корупцията”, категорична бе Нинова.Тя подчерта, че партията й застава зад идеята на президента Румен Радев за създаване на независим орган, който да изкорени корупцията от високите етажи на властта.„Трябва да намерим 15 души в държавата, които да бъдат абсолютно независими и добре платени. А самият закон лесно се пише”, заяви Нинова.Председателят на столетницата призна, че партиите, включително и БСП, не са „достатъчно активни по темата за съдебната реформа”.„Имаме желание и воля всички, които са пристъпили закона да си получат наказанията. Искаме това да стане с налагането на бързите и справедливи производства. Съдии трябва да се водят само от закона, а не да взимат решения по политически, икономически или други причини”, коментира Нинова.БСП предлага 120-има от народните представители да се избират мажоритарно, а останалите – пропорционално.„Според нашия план човек може да гласува и само мажоритарно, ако реши. Предлагаме обаче смесена избирателна система, защото на референдума не всички се обявиха „за” изцяло мажоритарния вот”, коментира лидерът на столетницата.Социалистите подкрепяли и идеята за намаляване на партийните субсидии. Но не на 1 лев за всеки получен глас, както бе записано във въпросите на референдума, а на 5-6 лева от сегашните 11.БСП иска да придобие от държавата правото за ползване на паметника на връх Бузлуджа за най-малко 10 години.„Първоначално искаме да го консервираме и да спрем разрухата. След това ще съберем екип от архитекти, които да го реставрират. Ще открием и дарителска кампания за събиране на средства за реставрацията”, каза още Нинова.Тя потвърди, че до края на годината левицата ще има и собствена телевизия.„Това е единственото обещание, което съм дала и все още не съм изпълнила”, категорична бе лидерът на БСП. ", "date": "2017.06.25", "title": "Нинова: Политическата класа няма воля да се пребори с корупцията"}
{"url": "http://www.novinite.bg/articles/146239/Zarnoproizvoditeli-pritesneni-za-rekoltata-si-zaradi-gotveni-protesti-na-Agenciyata-za-borba-s-gradushkite", "text": "\r\nВ сезона на градушките и жътвената кампания те са притеснени за та си заради готвени протести на служителите на Агенцията за борба с градушките. Според синдикалните организации там, хората, работещи на полигоните възнамеряват да обявят гражданско неподчинение от 3 юли и да спрат работа. Причината - настояват заплатите им да бъдат увеличени с 20%, предаде БНТ.\r\n\r\n\r\n\r\n\r\n\r\n\r\n\r\n\r\n", "date": "2017.06.25", "title": "Зърнопроизводители притеснени за реколтата си заради готвени протести на Агенцията за борба с градушките"}
{"url": "http://www.novinite.bg/articles/146217/Ekspert-Niskiyat-prag-na-plashtaniyata-kesh-shte-natovari-biznesa", "text": "Ниският праг на плащанията в брой ще създаде голяма група от хора, които ще извършват престъпления без жертва. Такива, например, ще бъдат възрастните, които се затрудняват с използването на кредитни и дебитни карти или не разбират какво им казват в банката. Такова мнение изрази в ефира на „Събуди се” икономистът Стоян Банчев.Коментарът му е по повод гласуваните на първо четете от парламента сериозно орязване на плащанията кеш. В момента таванът е 10 000 лева, но се предвижда намаляването му да стане поетапно. Първият етап - от 1 август 2017 г. в магазините ще можем да плащаме в брой не повече от 5000 лева. Тази сума ще се намали на 3000 лева от 1 януари 2018 г. Третият етап на забраната - от 1000 лева кеш за закупена стока, се предвижда да влезе в сила на 1 януари 2019 г.„Политиците не мислят по този начин да борят сивата икономика, а да попълват хазната”, каза още Банчев.Според него тази мярка ще натовари и финансово както физическите лица, така и бизнеса. Причината – банковите такси, които задължително трябва да се плащат.„Освен това, ще дадем възможност на банките и на властта индиректно да борави с наша лична информация”, коментира още Банчев. ", "date": "2017.06.25", "title": "Експерт: Ниският праг на плащанията кеш ще натовари бизнеса"}
