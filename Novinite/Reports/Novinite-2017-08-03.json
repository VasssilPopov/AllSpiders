{"url": "http://www.novinite.bg/articles/148073/Goreshto-vreme-ni-ochakva", "text": "Атмосферното налягане слабо ще се понижи, но ще остане по-високо от средното за месец август. Днес времето ще е горещо и предимно слънчево. Ще духа слаб, в Източна България до умерен вятър от север-североизток. Максималните температури ще са предимно между 33° и 38°, в София – около 33°. Такава е прогнозата за времето на Националния институт по метеорология и хидрология (НИМХ) при БАН, съобщи за Агенция „Фокус“ дежурният синоптик Боряна Маркова.  По Черноморието ще е предимно слънчево. Ще духа умерен североизточен вятър. Максималните температури ще са 29-31°. Температурата на морската вода е 25-26°. Вълнението на морето ще е 2-3 бала. В планините ще е слънчево. Ще духа до умерен, по високите части силен североизточен вятър. Максималната температура на височина 1200 метра ще е около 26°, на 2000 метра – около 19°.", "date": "2017.08.03", "title": "Горещо време ни очаква"}
{"url": "http://www.novinite.bg/articles/148137/V-selo-Momchilovci-masovo-uchat-kitajski-ezik-shte-posreshtat-turisti", "text": "В родопското село Момчиловци стартира дългоочаквания курс по  , съобщи кметът Сийка Суркова. В курса са включени и лекции, свързани с китайската култура, история, медицина и чайната церемония. Той ще се провежда в ритуалната зала на кметството - за възрастни, и в читалището- за децата. Продължителността му ще бъде до 10 септември, информира ДАРИК. „Никой не си прави илюзии, че за месец и половина, китайският език, който е един от най-трудните, може да бъде научен, но малко или много хотелиерите, които се занимават със собствен бизнес и посрещат китайски гости, хората с сферата на обслужването и който има интерес, би могъл да научи основни изрази, с които да се разбира с китайците\", каза още Суркова. Китайските туристите вече са постоянни гости на селото. По традиция, през септември в смолянското село се провежда фестивал на киселото мляко, което стана топлата връзка между Момчиловци и далечната страна.", "date": "2017.08.03", "title": "В село Момчиловци масово учат китайски език, ще посрещат туристи"}
{"url": "http://www.novinite.bg/articles/148142/Vodeniyat-ot-Lyuboslav-Penev-otbor-naj-nakraya-pobedi", "text": "Воденият от  отбор на Валенсия-Местая най-накрая постигна първа победа. След като инкасира поражения от Лорка и УКАМ Мурсия, сега дублиращият отбор на \"прилепите\" разгроми с 4:0 Кастейон в приятелска среща. Това беше и първа домакинска проверка за възпитаниците на Ел Голеадор, пише  Звездата в този двубой беше нападателят Рафа Мир, който наниза хеттрик само за впечатляващия период от 5 минути. Мир е една от надеждите на \"прилепите\", а сега той се подготвя с дублиращата формация, за да се завърне отново в първия състав, където му бе даден шанс през 2015 година. Тогава той направи дебюта си само на 18 години. Жорди Санчес отбеляза другото попадение, за да зарадва Любо Пенев. Точно преди двубоя пък тимът показа новото си попълнение - вратаря Анхел де ла Калсада, който пристига като свободен агент от Бетис. Пенев пое дубъла на Валенсия в момент, в който 14 играчи си бяха тръгнали, но постепенно той започна да добавя нови имена и играта потръгна. \"Пристигането на Любо Пенев отново в клуба, в който направи име в Испания, е свеж полъх и за младите играчи, които ще се опитат да влязат в сериозния футбол. В типичния си рязък стил, съчетан с тънко чувство за хумор, Пенев започва да изгражда един добър колектив\", пише местният вестник Las Provincias, като обсипва със суперлативи Ел Голеадор.", "date": "2017.08.03", "title": "Воденият от Любослав Пенев отбор най-накрая победи"}
{"url": "http://www.novinite.bg/articles/148150/Djoshua-pregovarya-za-mach-s-Pulev", "text": "Мениджърът на Антъни Джошуа - Еди Хърн, заяви, че преговаря за сблъсък между британеца и най-добрия български боксьор Кубрат Пулев. Легендата Владимир Кличко трябваше да се изправи срещу Ей Джей в реванш на 11 ноември в Лас Вегас, но днес долетя сензационната новина, че украйнеца прекратява кариерата си, пише Това означава, че Кобрата остава единственият претендент за пояса на IBF, който Джошуа завоюва, след като нокаутира Кличко на 29 април тази година. Неведнъж той британският боксьор заявяваше, че ако не се бие с 41-годишния украинец, ще го направи срещу Пулев. Ако откаже подобна битка, Джошуа моментално ще изгуби титлата на IBF.\"Когато IBF насрочи реванша на Антъни Джошуа срещу Владимир Кличко, имаше условие, че ако Антъни не се бие срещу Кличко, то негов съпреник ще е Пулев, така че вече водим разговори с Кале Зауерланд”, заяви Еди Хърн пред Sky Sports News. \"Антъни е много млад и винаги готов за битка. Той тренира много и ми се обаждаше всеки ден да ме пита дали Кличко ще приеме офертата за реванш. Е, вече имаме окончателен отговор. Феновете могат да видят следващия двубой на Джошуа по-скоро, отколкото бе насрочен този с Кличко\", сподели Хърн. Sky Sports отбелязва, че е много вероятно Ей Джей и Кобрата да премерят сили на 28 октомври в Кардиф.", "date": "2017.08.03", "title": "Джошуа преговаря за мач с Пулев"}
{"url": "http://www.novinite.bg/articles/148078/Slojna-operaciya-na-kolenna-stava-za-parvi-pat-u-nas", "text": "Днес за първи път в България лекари от ИСУЛ  ще направят частично протезиране на коленна става. При него се сменя само увредената част на ставата, без да се променя естествената й анатомия. Имплантът покрива изцяло дефекта в съответствие със строежа на органа на всеки пациент, информира НОВА.Учените са взаимствали този метод от производството на лещи за очи. Той напомня също запълването на зъбните кариеси.При него се отстраняват значително по-малко кости и тъкани, в сравнение с тоталните ставни протези. Загубата на кръв е по-малка. Операцията е по-кратка. Съответно -  възстановяването на пациента е по-бързо. ", "date": "2017.08.03", "title": "Сложна операция на коленна става, за първи път у нас"}
{"url": "http://www.novinite.bg/articles/148170/Opasno-visoki-temperaturi", "text": "Двадесет души са потърсили помощ в „Пирогов“ заради жегите, налегнали столицата в последните дни. От болничното заведение съобщават, че са приети трима пациенти за лечение, предаде БГНЕС.Заради прекалено високите температури в много градове на страната се раздава минерална вода. В столицата това стана в 13 часа на пл. „Св. Неделя“ и Орлов мост. Водата се раздава до изчерпване на наличностите.Синоптици прогнозират, че високите температури ще продължат и през следващите дни. На много места се очаква те за достигнат 40 градуса на сянка. В Северозападна и част от Централна България за петък се очакват опасно високи температури.", "date": "2017.08.03", "title": "Опасно високи температури"}
{"url": "http://www.novinite.bg/articles/148160/Gabriela-Petrova-predi-zaminavaneto-si-na-Svetovnoto-v-London", "text": "„Искам да се класирам възможно най-напред. Много съм амбицирана и мотивирана. Много искам да скоча, дай Боже, да е много“, сподели българската атлетка Габриела Петрова преди заминаването си на Световното първенство в Лондон, предаде БГНЕС.На Летище София 4-та от последния шампионат на планетата демонстрира добро настроение, два дни преди квалификацията в тройния скок. „Вече съм доста развълнувана, в последните дни нямах търпение да пътувам, което си мисля, че е хубав знак. Дано и там всичко да е наред. Подготвена се чувствам, върху доста неща работихме в последните седмици, мисля, че сме си помогнали колкото можем и дано да успея да реализирам потенциала, който имам. Ще направя всичко възможно да тръгнем хубаво, пожелавам успех на всички мои колеги, да са здрави и да постигнат това, което желаят“, коментира Петрова.„Като всеки един състезател ми се иска повече от предишното Световно. Нека най-напред мина пресявката, да вляза във финала, винаги тя ми е една идея по-притеснена. От там-нататък колкото се може по-напред. Искам да се класирам възможно най-напред. Много съм амбицирана и мотивирана. Много искам да скоча, дай Боже, да е много“, допълни спортист номер 1 на България за 2015-та година.Квалификацията в тройния скок е в събота от 13:00 часа българско време.", "date": "2017.08.03", "title": "Габриела Петрова преди заминаването си на Световното в Лондон"}
{"url": "http://www.novinite.bg/articles/148105/Otkrivame-oshte-edno-nashe-konsulstvo-v-Ukrajna", "text": "Правителството прие решение за откриване на почетно консулство на България в Украйна със седалище в град Кропивницкий и консулски окръг, обхващащ територията на Кировоградска област. За почетен консул ще бъде назначен Дмитрий Василиевич Йоргачов, съобщи пресслужбата на кабинета, информира ДАРИК.   Откриването на почетното консулство ще спомогне за укрепване на връзките между България и представителите на българската общност в тази част на Украйна и ще допринесе за активизиране на българо-украинските търговско-икономически, туристически, културни и научно-образователни връзки, се посочва в прессъобщението.   Към настоящия момент България има едно почетно консулство в Украйна - в Лвов в западната част на страната.   В процес на откриване е почетно консулство на България в Запорожие, за което вече има решение на Министерския съвет.   ", "date": "2017.08.03", "title": "Откриваме още едно наше консулство в Украйна"}
{"url": "http://www.novinite.bg/articles/148152/Kralev-pravi-koncert", "text": "По случай Международния ден на младежта 12-ти август Министeрството на младежта и спорта организира маратон, младежко изложение и специален концерт с участието на популярните музикални изпълнители Дара, Кристиан Костов, Павел и Венци Венц, Невена Пейкова, Михаела Маринова, Пламен и Иво, информира .Домакин на събитията е Варна – Европейска младежка столица за 2017 г. Всички дейности ще се проведат в Морската градина в партньорство с Община Варна. Като младежки посланици в празника ще се включат някои от най-успелите млади български спортисти като Невяна Владинова (художествена гимнастика), Мирела Демирева (лека атлетика), Радослав Янков (сноуборд), Станимира Петрова (бокс) и Панчо Пасков (фехтовка).Целта на събитието е популяризиране на възможностите за развитие на младите хора и осмисляне на свободното им време. ММС ще представи различни дейности и политики за подкрепа и реализация на младите хора.Програма 9:30 ч. - Маратон  (старт – Морска градина, Слънчев часовник; финал – пак там) 16:00-19:00 ч. - Младежко изложение (Морска градина, Слънчев часовник):Можеш да се включиш в много забавни игри; Да научиш много полезни за теб неща; Можеш да рисуваш и да се забавляваш в Пасибокс „Стаята“; Да се научиш да свириш на различни инструменти заедно с Rock school; Да спортуваш – Зумба, Канго джъмп20:00 ч. – 22:00 ч.- Концерт (вход на Морската градина)", "date": "2017.08.03", "title": "Кралев прави концерт"}
{"url": "http://www.novinite.bg/articles/148089/Novo-20-decata-na-preduchilishtna-oshte-na-4-godini", "text": "Крачка назад - държавата се отказа от идеята си за по-къса лятна ваканция за учениците. Образователното министерство обаче излезе с \"ново 20\". Обяви, че предвижда промени за най-малките. Предучилищното образование ще започва задължително на 4 години. Предложението вече предизвика разнопосочни реакции, информира НОВА.Според анализ на образователнното министерствот децата, които не преминават през предучилищна подготовка, по-често отпадат от системата. Затова дошло и предложението - за класната стая да се готвят още от 4-годишни. Промяната е насочена главно към децата от уязвимите групи и към тези, чиито майчин език не е българският. Същото предложение имаше и в първоначалния вариант на Закона за предучилищното и училищното образование. Но беше отхвърлено заради много родители, които не бяха съгласни и искаха да имат избор дали да се грижат сами за децата си в ранната им възраст.Предложението на министерството предучилищна подготовка да е задължителна за децата на  4 години, ще бъде внесено през месец октомври.„Образованието да контактуваш с хора в група. И тук е мястото на учителката в първи клас, да каже какво е поведението на едно дете, което идва от домашно възпитание при баба и такова, което идва то детска градина”, коментира в студиото на „Здравей, България” Лара Златарева -тв водеща и родител.„Това означава, че тази задължителна детска градина ще стане безплатна за децата. Към момента, в който се въведе промяната, ще има места за всички деца. Няма как да направиш нещо задължително и да не осигуриш места”, коментира зам.-министърът на образованието и науката Петър Николов.  ", "date": "2017.08.03", "title": "\"Ново 20\" децата на предучилищна още на 4 години"}
{"url": "http://www.novinite.bg/articles/148088/Dneven-horoskop-za-chetvartak-03-avgust-2017-g", "text": "\r\n\r\nОтворете се малко повече за света и се уверете, че хората около вас ви слушат внимателно. Много неща се случват в ума ви в момента и единственият начин да изразите всичко това е чрез думи. Споделете с хората всичко това, защото е ценно.\r\n\r\nНещо дребно, което сте разчитали, че ще се случи днес няма да се случи и това ще бъде доста разочароващо за вас, но не е катастрофално. Най-бързата реакция, която трябва да имате, е да промените плановете си.\r\n\r\nВашият голям мозък е нещо като легенда и ще можете да почувствате промяната в енергията ви. Извлечете максимума от това, за да накарате приятелите си да видят, че вашето решение е най-правилното.\r\nАко сте представител на друга зодия, можете да намерите дневния си хороскоп \r\n ", "date": "2017.08.03", "title": "Дневен хороскоп за четвъртък, 03 август 2017 г."}
{"url": "http://www.novinite.bg/articles/148103/Arheolozi-napraviha-otkritie-vav-Franciya", "text": "Археолози откриха \"малък Помпей\" в Югоизточна Франция. Става въпрос за изключителен археологически обект, за \"малък Помпей\" на брега на река Рона в Югоизточна Франция, заявиха археолози след откриването на руини от луксозен дом и площад, съобщи Франс прес, цитирани от ДАРИК.   \"Вероятно това са най-впечатляващите разкопки, свързани с древноримската епоха, през последните 40-50 години\", поясни ръководителят на екипа Бенжамен Клеман.Открити са руини от цяло предградие на Виен през древноримската епоха, като се има предвид, че градът се простирал на левия и десния бряг на Рона.   Обектът е впечатляващ, тъй като площта му е близо 7000 кв.м и е в градска среда, а това е голяма рядкост, и освен това се отличава с разнообразието на откритите в пределите му находки, които са съхранени в много добро състояние.\"Вследствие на няколко последователни пожара местните жители побягнали и районът се превърнал в малък Помпей\", поясни Клеман. Срутили се първият етаж, покривът и терасата на луксозен дом с градина, който датира от втората половина на 1-ви век и е кръстен Къщата на вакханалиите, тъй като на мозайка са изобразени вакханки и сатири, които са обградили бога Бакхус. Срутените етажи са съхранени, мебелите са изоставени на място.Археолозите са на мнение, че домът с неговите балюстради, мозайки и мраморни плочи е принадлежал на търговец от Изтока.   \"Ще можем да направим възстановка на дома от основите до покрива му, както в Помпей и Херкулан\", увери Клеман.\r\n \r\n  ", "date": "2017.08.03", "title": "Археолози направиха откритие във Франция"}
{"url": "http://www.novinite.bg/articles/148083/Natravyaniya-po-morskite-kurorti-zaradi-hrana", "text": "В Морската градина на Бургас почти на всяка крачка по пътя към плажа се предлагат пица, царевица, дюнери, палачинки и дори скара, информира НОВА.През миналата седмица контролните органи направиха близо 600 проверки по морето. Спрени от продажба са близо 400 кг продукти, а 8 обекта, в които се предлага храна във Варна, са били затворени.Най-често нарушенията са свързани с лоша хигиена, изтекъл срок на годност и неправилно съхранение на храните.Ще се стигне ли до бум на летните вируси и хранителните натравяния? Да рискуваме ли да си купим храна от улицата? Как се съхраняват продуктите, спазват ли се елементарни хигиенни изисквания и какви храни в никакъв случай не трябва да взимаме от търговци на открито? ", "date": "2017.08.03", "title": "Натравяния по морските курорти, заради храна"}
{"url": "http://www.novinite.bg/articles/148097/Nov-standart-za-speshna-pomosht-e-predlojen-za-obsajdane", "text": "В зависимост от спешността на пациентите, която ще се определя с телефонно интервю, линейките ще пристигат до мястото на инцидента за срок от 8 минути до 2 часа. Времето, в което спешните екипи могат да останат на адрес, преди да започнат да превозват пациенти до болница, не трябва да надхвърля 10 минути. 20 минути пък е срокът, в който линейките трябва да напуснат болницата, след като са транспортирали до нея пострадали лица. Не се предвижда единствено ограничение на времето, в което линейката трябва да пътува с пациент до дадена болница. Правилата са заложени в новия стандарт по спешна медицина, който бе публикуван днес на страницата на Здравното министерство за обществено обсъждане. При отклонения от въпросните часови рамки, местният център за спешна помощ ще трябва да предостави анализ за причините за закъсненията, както и да изготви план за разрешаването на проблема, информира ДАРИК.   До изготвянето на нов стандарт по спешна медицина се стигна, след като предишният, създаден от бившия здравен министър Петър Москов, падна в съда, атакуван от пациентски организации и болнични директори. Мотивите им бяха, че във въпросния стандарт са заложени прекалено завишени критерии към лечебните заведения, които предоставят спешност. Така, ако по силата на предишния стандарт, болниците трябваше да разполагат със 700 кв. м. за спешен център, сега според новите правила те ще трябва да осигурят площ, която да „позволява оптимално функциниране\" на спешната дейност.   И в новия стандарт за състоянието на пациента ще се разпитва по телефона и в зависимост от отговорите спешността ще се разпределя по кодове – червен, жълт и зелен. За критичните пациенти с код червен линейката ще трябва да пристигне на мястото до 8-ата минута. За пострадали, определени с код жълт – до 20-ата минута, а за пациенти с код зелено – до 120-ата минута.   В новия стандарт е заложен и раздел за използването на въздушен транспорт за спешна медицинска помощ. До аеротранспорт ще се прибягва тогава, когато общото време за оказване на бърза помощ с линейка надхвърля с повече от 30 минути времето, в което пациентът би получил помощ с въздушен транспорт.   В заключение в проекта за нов стандарт се посочва, че съгласно Националната здравна карта за покриване на потребностите на населението в страната е необходимо да функционират 38 спешни отделения.", "date": "2017.08.03", "title": "Нов стандарт за спешна помощ е предложен за обсъждане"}
{"url": "http://www.novinite.bg/articles/148116/Otkriha-orajieto-s-koeto-se-e-samoubil-biznesmenat-ot-Plovdiv", "text": "Намерено е оръжието, с което се е самоубил бизнесменът Даниел Божилов в Пловдив миналата седмица. Това каза на пресконференция главният секретар на МВР Младен Маринов. Бивш военен е откраднал пистолета от местопрестъпление , информира ДАРИК. 43-годишният бизнесмен Данаил Божилов бе открит мъртъв в парк „Лаута“ на 26 юли. Дни по-късно стана ясно, че става въпрос за самоубийство, но оръжието не бе намерено.  На специалната пресконференция на Областната дирекция на МВР и Окръжната прокуратура в Пловдив, на която присъства и главният секретар на МВР главен комисар Младен Маринов, бе обявено, че всички доказателства и резултати от експертизи вече с категоричност сочат, че става въпрос за самоубийство. Оръжието е било откраднато от местопрестъплението от 74-годишния бивш военен Симеон Стоев, който имал склонност към вещомания, разкриха разследващите. Има свидетели, които са видели 74-годишния мъж да се навежда и да взима нещо, докато е установявал дали е жив бизнесменът Данаил Божилов. Вече са готови и резултатите от натривките по ръцете на самоубилия се бизнесмен, както и на бившия военен, според които оръжието безспорно е било откраднато от Стоев.   Полицията е направила обиск в дома му и оръжието е било иззето. Обискът е осъществен 5 дни след самоубийството.", "date": "2017.08.03", "title": "Откриха оръжието, с което се е самоубил бизнесменът от Пловдив"}
{"url": "http://www.novinite.bg/articles/148132/Otkriha-martav-bivsh-policaj-Dimitar-Daskalov", "text": "Откриха мъртъв 51-годишния бивш полицай Димитър Даскалов след едноседмично издирване в Родопите. Това съобщи „Фокус“, като се позова на Областната дирекция на МВР, цитирано от ДАРИК.   Към 10:30 часа в четвъртък в полицията е постъпила информация, че издирваният мъж от село Първенец е открит мъртъв. Причините за смъртта са в процес на изясняване. Според първоначалната информация няма данни за насилие, вследствие на което да е настъпила смъртта. Бившият полицай Димитър Даскалов е намерен близо до мястото, където е трябвало да се срещне с близките си, преди да бъде обявен за издирване.   На 27 юли той е тръгнал в посока на селата Ситово и Лилково, където следите му се губят. Издирването на пенсионирания полицай продължи една седмица, като в него се включиха полицейски и горски служители, ловци, много доброволци и негови близки.   Даскалов е дългогодишен служител на Първо районно управление на полицията в Пловдив. Бил е младши полицейски инспектор и е отговарял именно за родопския участък, в който изчезна. Пенсионирал се преди около година и половина.", "date": "2017.08.03", "title": "Откриха мъртъв бивш полицай Димитър Даскалов"}
{"url": "http://www.novinite.bg/articles/148172/Arestuvani-sa-dve-balgarki-s-44-kilograma-heroin", "text": "При координирана операция на нарко-полициите на Турция и България бяха арестувани две българки, в автомобила им са открити 44 килограма хероин, предаде БГНЕС.Жените са с инициали Д.Н.И. /36 г./ и В.Д.В. /22 г./, за търговията им с наркотици има сведения в Центъра за правоприлагане в Югоизточна Европа SELEC, информирана е дирекцията за борба с нарко-престъпленията в Истанбул, която пък е уведомила българските си колеги.Известно е, че двете много често са посещавали Турция, в случая те е трябвало да направят поредната доставка от страната в България. Миналата седмица истанбулската полиция е провела операция по издирването им след сигнал, че се намират в Чорлу, провинция Текирдаг. Тогава те са били засечени в автомобил, при претърсването на който в тайници са открити 44 килограма хероин и веднага са арестувани, наложена им е постоянна мярка „задържане под стража“.Цялата операция е документирана с полицейски камери. При разпитите българките признали, че са станали куриери на наркомафията заради нуждата от пари, в този случай те се договорили за възнаграждение в размер на 1 000 евро. ", "date": "2017.08.03", "title": "Арестувани са две българки с 44 килограма хероин"}
{"url": "http://www.novinite.bg/articles/148169/Apteka-prodavala-upojvashti-veshtestva-bez-recepta", "text": "Полицейска акция затвори днес столична аптека, за която има сигнал, че е продавала упойващи вещества на наркозависими.По този сигнал от МВР атакували аптеката и хванали двама клиенти в момент на сделка, съобщи Нова.Акцията е започнала рано сутринта. Задържани са трима души - фармацевтът и двама клиенти, които си купували морфин и ривотрил без рецепта.Малка аптека на бул. „Константин Величков” от дълго време продавала незаконно лекарства. Сигнал за това подавали много пъти работещи и живеещи наблизо.Един от задържаните клиенти си купувал ривотрил, а другият - морфин. Лекарства, които по принцип се продават с жълта рецепта.Работещите и живеещите наблизо не искаха да говорят публично за проблема, но казаха, че дори те са си купували диазепам без рецепта.Около аптеката са зебелязани и опаковки от лекарства за шизофрения и спринцовки. ", "date": "2017.08.03", "title": "Аптека продавала упойващи вещества  без рецепта"}
{"url": "http://www.novinite.bg/articles/148113/Grigor-otnese-britaneca-Kajl-Edmand", "text": "Григор Димитров премина през истинска драма, за да спечели първия си мач от турнира във Вашингтон от сериите АТР 500. Първата ни ракета се наложи трудно над британеца Кайл Едмънд със 7:5, 4:6, 6:3, пише .Българинът взе първия сет от двубоя с малка помощ от съдията. Мачът вървеше гейм за гейм до 5:5, а при този резултат и сервис на Димитров съперникът му се сдоби с три точки за пробив. Григор стигна до 30:40 и в следващото разиграване удар на британеца бе отсъден в аут, а всъщност кацна на линията. След проверка с \"ястребовото око\" обаче реферът не отсъди директна точка за Едмънд, а преиграване, което бе чудесно за Гришо и той взе подаването си. След това използва разстройването в играта на съперника си и проби, за да спечели първата част.Едмънд затрудни най-добрия български тенисист във втория сет с брилянтна игра. Той проби за 2:1 и до края не изпусна подаването си.Двубоят се завърза и третият сет отново се игра гейм за гейм до 4:3 в полза на Димитров. Тогава българинът натисна газта и премаза британеца, за да затвори сета с 6:3. Така Гришо продължава в трети кръг на надпреварата, където ще мери сили с руснака Данийл Медведев.", "date": "2017.08.03", "title": "Григор отнесе британеца Кайл Едмънд"}
{"url": "http://www.novinite.bg/articles/148114/Balgariya-razgromi-kato-gost-Portugaliya-na-basketbol", "text": "Вдъхновена и мощна България започна с победа участието си в предварителните квалификации за световно първенство по баскетбол. Като гости нашите победиха Португалия с резултат 82:71, след като водиха през целия мач и бяха категорично по-силният отбор. Те натрупаха огромна преднина от 25 точки още на почивката и си осигуриха спокойно второ полувреме. Българите имаха много силна стрелба от тройката с 15 точни опита при над 50% успеваемост, която допринесе за победата, макар че в последните минути разликата падна значително. Следващият мач на отбора ни от група D ще бъде домакински – срещу Беларус на 5-и август (събота), пише Нашите бяха по-добри още от началото на мача и поведоха в първите минути. Те поддържаха преднина от 5 точки до средата на частта, а скоро разликата им стана и двуцифрена. Тя се запази такава и след една част, когато България водеше с 26-16. Вторият период започна със серия от 6-0 за българите, а далечната стрелба на отбора ни вървеше и след 8 тройки за едно полувреме той натрупа аванс от цели 25 точки на почивката – 51-26.След почивката играта беше равностойна, като националите ни поддържаха преднината си от около 20 точки. В крайна сметка Португалия спечели третата част, но въпреки това изоставаше с 21 точки след нея. В началото на последната част разликата падна под 20 точки, като имаше период от 5 минути, в които националите ни нямаха нито точка. Мачът обаче беше предрешен и се доигра без интрига.България имаше предимство в борбата под коша - 36-26, но разликата в мача даде отличната стрелба на тима ни - 15/29 от тройката срещу 6/30 за съперника. Общата успеваемост за стрелба от игра също беше в полза на нашите - 54% срещу 39%.Дой Бост наниза 23 точки (5 тройки) за победителите, 18 (4 тройки) добави Чавдар Костов, а 13 плюс 13 борби и 5 асистенции - Александър Везенков. За Португалия Жозе Барбоза се отчете с 11 точки. ", "date": "2017.08.03", "title": "България разгроми като гост Португалия на баскетбол"}
{"url": "http://www.novinite.bg/articles/148115/Legendata-na-lekata-atletika-Yusejn-Bolt-slaga-kraj-na-karierata-si", "text": "Легендата на леката атлетика Юсейн Болт призна пред \"BBC\", че решението му да сложи край на кариерата си е предизвикано от натрупаните с годините физически проблеми, а не е чисто психологическо. Осемкратният олимпийски шампион в спринта обяви, че възнамерява да се оттегли от пистата непобеден. Последните му мигове в атлетиката ще бъдат на предстоящото световно първенство в Лондон, което започва утре (4 август), пише \"Какво ме накара да кажа „достатъчно\" на спорта - мозъкът или тялото? Определено това е тялото. В продължение на дълги години травмите ставаха все повече и повече. На всичкото отгоре аз все повече остарявам, тялото ми остарява. Така че е дошло времето да кажа: \"Край\", сподели ямаецът.На провокациите кой ще го замести на трона като следващата голяма звезда в леката атлетика, той обяви, че Уейд ван Никерк може да го направи напълно успешно. „Уейд ван Никерк доказва, че той е международна звезда. Той счупи световния рекорд на 400 м, показа и най-добър резултат на 300 м, а сега прави същото на 200 м. Той може да ме замести на трона. Говорих с него. Посъветвах го да бъде по-отворен като човек, защото той сега е доста затворен\", разкри най-бързият човек на планетата.", "date": "2017.08.03", "title": "Легендата на леката атлетика Юсейн Болт слага край на кариерата си"}
{"url": "http://www.novinite.bg/articles/148099/Maj-zaplashi-da-se-samozapali-do-parlamenta", "text": "Мъж заплаши да се самозапали този следобед край сградата на парламента, съобщи Дарик.   Случката се е разиграла около 16:30 ч. в градинката зад Народното събрание.   Намиращите се наблизо полицаи, обаче, са се намесили навреме и са предотвратили евентуално произшествие.   Мъжът е на 61 години от Самоков.   ", "date": "2017.08.03", "title": "Мъж заплаши да се самозапали до парламента"}
{"url": "http://www.novinite.bg/articles/148127/Sportisti-propuskat-shampionata-v-London", "text": "Канадският спринтьор Андре Де Грас и олимпийският шампион в овчарския скок от Рио 2016 - Тиаго Браз да Силва няма да участват на световното първенство в Лондон, което започва утре, пишеДе Грас е претърпял контузия в прасеца и участие на планетарния форум ще доведе до по-сериозни последици. 22-годишният спринтьор завоюва сребърен медал на 200 метра на Олимпиадата в Рио 2016 и бронзово отличие на 100 метра, както и на щафетата 4х100. Той е смятан за големия наследник на легендата Юсейн Болт, който ще бяга за последен път на пистата в британската столица.Тиаго Браз да Силва пък е измъчван от травма в коленете и от болки в гърба. Това си пролича през сезона до момента, защото 23-годишният атлет не успя да скочи повече от 5.60 метра. За сравнение, той спечели златото в Рио с постижение от 6.03 метра.Първенството на планетата вече остана без голиме звезди като първенците от Пекин 2015 Грег Ръдърфорд (скок дължина) и Николас Бет (400 метра с препятствия). Надпреварата пропуска и шампионът в многобоя от Пекин Ащън Итън, който миналата година счупи главата си при опит в овчарския скок и прекрати кариерата си. Джесика Енис-Хил, която също се състезаваше в многобоя, се отказа от спорта. Първенството ще мине и без голямата спринтьорка Шели-Ан Фрейзър-Прайс и световният рекордьор на 800 м Дейвид Рудиша.", "date": "2017.08.03", "title": "Спортисти пропускат шампионата в Лондон"}
{"url": "http://www.novinite.bg/articles/148131/Dimitar-Dimitrov-shte-bade-noviyat-trenor-na-Ludogorec", "text": "Димитър Димитров ще бъде новият треньор на Лудогорец, научиха колегите от Novsport. Херо ще замени на поста Георги Дерменджиев, за когото това е втори период начело на българския шампион. Рокадата в Разград ще се случи още в началото на следващата седмица, пише Нервите на собственика на \"орлите\" Кирил Домусчиев не са издържали след отпадането на Лудогорец от квалификациите на Шампионската лига от Апоел (Беер Шева). Бизнесменът е дал ултиматум на Дерменджиев и не е никак доволен, че неговият отбор се провали. Той иска промяна на \"Лудогорец Арена\" и лично е потърсил контакт с Димитров.Сто процента е сигурно, че Херо се е разбрал с казахстанския Иртиш (Павлодар) да прекрати договора си и да се завърне в България, където премина през Нефтохимик, Литекс, Левски, Локомотив (Пловдив), Черноморец и други отбори в родния футбол.", "date": "2017.08.03", "title": "Димитър Димитров ще бъде новият треньор на Лудогорец"}
{"url": "http://www.novinite.bg/articles/148117/Socialnite-mreji-izbuhnaha-sled-kosmicheskiyat-transfer-na-Nejmar", "text": "Социалните мрежи избухнаха след новината за рекордния трансфер на нападателя на „Барселона” Неймар в „Пари Сен Жермен”, информира НОВА.Финансираният от катарски бизнесмен френски клуб ще плати 222 млн. евро, за да премине бразилецът в техните редици.Общата стойност на трансфера за всичките пет години на договора, който предстои да бъде сключен, вероятно ще надхвърли 450 млн. евро. Тази сума ще включва заплатите и хонорарите на Неймар за реклами. Седмично футболистът ще печели по около 570 000 евро.Тези цифри буквално взривиха футболния свят – както професионалистите, така и феновете.В социалните мрежи се появиха много шеговити коментари, снимки и колажи по темата. Ето някои от тях:Така щял да изглежда Неймар, след като получи заплащането си от \"Пари Сен Жермен\". ", "date": "2017.08.03", "title": "Социалните мрежи избухнаха след космическият трансфер на Неймар"}
{"url": "http://www.novinite.bg/articles/148171/Osem-balgarski-grajdani-lredadeni-na-ispanskite-vlasti", "text": "Днес, на аерогара София бе осъществена процедура по предаването на осем български граждани на испанските власти. Тя се извърши със съдействието на служители на бюро „Сирене“ в дирекция „Международно оперативно сътрудничество“ съгласно Европейска заповед за арест, издадена от Кралство Испания. /БГНЕС/Осемте българи бяха качени във военен самолет, изпратен специално за целта, съобщиха от МВР.Те са установени като участници в организирана престъпна група за трафик на хора с цел сексуална експлоатация в Испания, Германия и Швейцария в хода на проведена на 26 юни т.г. международна операция с название „Европа“, реализирана след разследване, започнало в края на 2015 г. и интензивен обмен на оперативна информация. В операцията са участвали служители на отдел „Трансгранична организирана престъпност“ в ГДБОП, Специализираната прокуратура, както и Централната бригада за трафик на хора при Генералната дирекция на полицията в Испания.В процеса на работа е създаден съвместен екип за разследване, у нас е образувано досъдебното производство , проведени са редица координационни срещи за конкретизиране на задачите на всяка част на екипа, както и датата за съвместната реализация. Изпратени са 16 европейски заповеди за арест. В хода на проведените действия на територията на страната са извършени процесуално следствени действия на 17 адреса и иззети множество документи, пари, накити, мобилни телефони, часовници и др. вещи. Тогава са задържани и осем участници в престъпната група.По същото време в Испания са извършени претърсвания на 21 адреса, където испанските полицаи откриват също голямо количество пари, накити, часовници, упойващи и наркотични вещества, български регистрационни табели и мобилни телефони. Задържани са и лица, съпричастни към престъпната дейност на групата.Изяснена е и схемата, по която е работила организираната престъпна група. В по-голямата си част набирането на жертвите у нас се е извършвало чрез измама, възползвайки се от техния социален статус. Пристигайки в Испания, групата налагала своите условия на експлоатация върху тях, като не се е колебаела да използва насилие и заплахи. Жените били принуждавани да крадат пари, кредитни карти и ценности от клиентите си, които след това са продавани на нелегалния пазар. Групата работела при строго установени йерархични нива и имала пълен контрол над проституцията в района на Марбея. Първи помагачи на лидерите се явявали тези, които осъществявали указанията им на територията на Испания. Установено е, че част от парите, получени от престъпната дейност, бивали декларирани като приходи от продажба на животни и се използвали за закупуване на движими и недвижими вещи. В групата се включвали и други помагачи, част от които и шофьорите, превозвали жертвите, управителки на домовете в Пуерто Банус, както и получателите, чрез които се извеждала открадната стока. ", "date": "2017.08.03", "title": "Осем български граждани лредадени на испанските власти"}
{"url": "http://www.novinite.bg/articles/148118/Policiyata-zadarja-chetirima-dushi-nanesli-poboj-i-obrali-maj", "text": "Полицията задържа четирима души, нанесли побой и обрали мъж на ул. \"Цар Освободител\" в Шумен. Престъплението е извършено на 30 юли, а извършителите са арестувани след издирване, информира ДАРИК. Нападателите, задържани за срок до 24 часа, са съответно на 20, 18, 17 и 16 години. При побоя е паднала чанта на потърпевшия и 16-годишният младеж е откраднал от нея 130 лева.   Четиримата са обвинени за лека телесна повреда по хулигански подбуди, а 16-годишният и за кражба. Взети са им мерки за неотклонение „подписка“. Работата по образуваното досъдебно производство продължава под надзора на прокурор от Районна прокуратура Шумен", "date": "2017.08.03", "title": "Полицията задържа четирима души, нанесли побой и обрали мъж"}
{"url": "http://www.novinite.bg/articles/148119/Vladimir-Klichko-sloji-kraj-na-karierata-si", "text": "Боксовата легенда Владимир Кличко прекрати кариерата си, гърмят всички световни медии. Украинецът прекара на професионалния ринг цели 21 години. Той размаза 64 пронивници, 53 от тях с нокаут, и отстъпи само 5 пъти в дългогодишния си спортен път, пише 41-годишният спортист доминира в бокса от началото на 21 век, като бе притежател на всички пояси в тежка категория - IBF, WBA. WBO и IBO. Кличко превзе света на бокса през 1996 година, когато грабна златен медал на Олимпиадата в Атланта в супертежка категория. Само след две години завоюва първия си пояс след победа над Маркъс Макинтайър, а това бе само началото на големите му успехи.Последно Кличко падна в тежък бой от британската звезда Антъни Джошуа. Боксовият свят се готвеше за реванш между двамата на 11 ноември в Лас Вегас, но ето че той няма да се изиграе. Украинецът сваля ръкавиците след една бляскава кариера. Това дава възможност на най-добрия български боксьор Кубрат Пулев да се изправи срещу Джошуа в титанична битка за титлата на WBA. Кобрата е единственият официален претендент за пояса и ако Ей Джей откаже мач с него, автоматично ще загуби титлата.", "date": "2017.08.03", "title": "Владимир Кличко сложи край на кариерата си"}
{"url": "http://www.novinite.bg/articles/148162/Klichko-zapochva-svoyata-vtora-kariera-sled-boksa", "text": "\"Като аматьор и професионален боксьор постигнах всичко, за което някога съм мечтал. Сега искам да започна своята втора кариера след бокса\", обяви украинският боксьор Владимир Кличко, който днес официално сложи край на кариерата си. /БГНЕС/Бившият световен шампион в тежка категория е взел решение да не иска реванш от Антъни Джошуа за загубата с нокаут в края на април. \"Нарочно изчаках няколко седмици, преди да взема решение, за да съм сигурен, че има достатъчно дистанция от мача на \"Уембли\". Никога не съм си представял, че ще имам толкова дълга и невероятно успешна кариера в бокса. Изключително благодарен съм за това. Благодаря на всички, които ме подкрепяха, особено семейството ми, екипа ми и много ми фенове\", казва 41-годишният Кличко в обръщение до медиите. Кличко слага край на кариерата си с едва 4 загуби в 69 мача на професионалния ринг.Решението на украинеца е добра новина за българския боксьор Кубрат Пулев, който е официален претендент за световната титла на IBF, която в момента е притежание на Джошуа. Организацията бе взела решение Кобрата да изчака евентуалния реванш между британеца и Кличко, но сега сблъсък за титлата може да има още до края на тази година, като промотърът на Джошуа заяви, че е запазил датата 11 ноември в Лас Вегас за мач на неговия боксьор.", "date": "2017.08.03", "title": "Кличко започва своята втора кариера след бокса"}
{"url": "http://www.novinite.bg/articles/148164/Martin-Kamburov-veche-oficialno-ne-e-chast-ot-Lokomotiv-Plovdiv", "text": "Локомотив Пловдив разтрогна днес по взаимно съгласие с футболиста Мартин Камбуров, съобщи официалният сайт на \"черно-белите\". Доскорошният капитан и лидер на отбора вече официално не е част от пловдивския тим. Припомняме, че Локо Пловдив излезе без четвъртия голмайстор за всички времена в елитното българско първенство още в първия си мач срещу отбора на Етър, тъй като Камбуров бе изваден от групата след скандал със собственика Христо Крушарски. /БГНЕСКариерата на Мартин Камбуров започва в Ботев Пловдив, но налага името си в българския футбол с отбора на пловдивчани. Шампион на България през 2004 г. и бронзов медалист през 2005 г. с \"черно-белите\". Той става голмайстор на първенството 5 пъти - през 2003/2004, 2004/2005, 2008/2009 2013/2014 и 2015/2016, съответно с 26, 27, 17, 20 и 18 гола.Ето и цялото изявление публикувано на клубния сайт на \"смърфовете\":\"ПФК Локомотив Пловдив разтрогна днес по взаимно съгласие с футболиста Мартин Камбуров.ПФК Локомотив благодари на Мартин Камбуров за времето, прекарано в клуба, и му пожелава в бъдеще успехи в личен и професионален план\".", "date": "2017.08.03", "title": "Мартин Камбуров вече официално не е част от Локомотив Пловдив"}
{"url": "http://www.novinite.bg/articles/148074/Yaponskoto-pravitelstvo-podade-ostavkata", "text": "Японското правителство подаде оставката си преди преустройката, планирана от министър-председателя Шиндзо Абе. От прессекретариата на премиера съобщиха, че всички членове на парламента са подали съответстващото заявление, което е било прието от Абе, предаде БГНЕС.Очаква се в близките няколко часа да бъде обявен новият състав на правителството.Разпускането на целия кабинет е процедура, необходима за въвеждането на планираните радикални промени в правителството от страна на Либерално-демократическата партия на Абе. По данни на японските медии премиерът възнамерява да замени повече от половината си министри с нови, включително и ръководителите на отбраната и вътрешнополитическото ведомство.Реконструкцията в японския кабинет се предприема само няколко седмици след отчетения спад на авторитета на правителството заради предполагаеми афери, засягащи лично премиера или негови близки. Освен подозрения във фаворизиране на свои приближени, той бива обвиняван, че прокарва за гласуване закони, към които има персонален интерес.Политолози предупреждават, че промените на правителството трябва да са от такъв мащаб, че да нямат негативен ефект върху Абе. В същото време се отбелязва, че премиерът, който иска да бъде преизбран за лидер на своята партия през 2018 г., трябва да задоволи и вътрешните групировки в нея, което не му оставя особен избор. Ето защо имената, които се спрягат за вероятни бъдещи министри, не са нови лица, а добре познати лица от неговата партия, като някои от тях дори вече са заемали тези постове. ", "date": "2017.08.03", "title": "Японското правителство подаде оставката"}
{"url": "http://www.novinite.bg/articles/148079/Svetoven-den-na-dinyata", "text": "Отбелязваме Световният ден на динята. Той се празнува най-вече в Съединените щати. Правят се състезания, като сред най-популярните са замерване с дини и надплюване със семки, информира НОВА.Над 1200 са разновидностите на сочния плод, които се отглеждат в над 96 държави по света.Според книгата на рекордите на Гинес най-голямата диня е огледана от американеца Крис Кент от Тенеси през 2013 г: тежала е близо 159 килограма. ", "date": "2017.08.03", "title": "Световен ден на динята"}
{"url": "http://www.novinite.bg/articles/148081/Dmitrij-Medvedev-SASht-obyavyava-targovska-vojna-na-Rusiya", "text": "Новите американски санкции  са равносилни на обявяване на търговска война. Това написа руският министър-председател Дмитрий Медведев във Facebook, съобщава НОВА.В сряда Доналд Тръмп подписа закона за новите икономически санкции, приети от Конгреса. Според Медведев, с подписа си, американският президент е демонстрирал пълно безсилие и е бил унижен от конгресмените.Санкциите имат за цел да накажат Москва след обвиненията за намеса в президентските избори в САЩ, както и за руските действия в Украйна. Самият Тръмп определи закона като „много несъвършен\". ", "date": "2017.08.03", "title": "Дмитрий Медведев:  САЩ обявява търговска война на Русия"}
{"url": "http://www.novinite.bg/articles/148157/Kostenurkata-beglec", "text": "Бегълката е на 35 години, тежи 55 кг., дълга е около метър и е с благ характер, но има навика да бяга. В четвъртък управата на зоологическата градина Шибукава обяви, че отново издирва голямата си костенурка. Тя е заснета от камерите докато напуска главния вход на а в западната японска  Окаяма във вторник сутринта. /БГНЕС/Костенурката ще изкара известно време навън, защото ще се храни с трева, която е в изобилие около Шибукава, но въпреки това в зоопарка много се тревожат за нея.„Тя е тиха и нежна”, описват бързоногата костенурка от парковата администрация. Земноводното бяга за втори път през последните 2 седмици. През работното време на парка костенурката се разхожда свободно из цялата му територия и я прибират само нощем.На 21 юли открили питомката си да се движи по пътя на 150 м. от зоопарка. Всички били много изненадани колко бързо е в състояние да се придвижва гигантската костенурка.", "date": "2017.08.03", "title": "Костенурката- беглец"}
{"url": "http://www.novinite.bg/articles/148090/Uchenite-Za-7-meseca-horata-izpolzvaha-vsichkite-resursi-na-planetata", "text": "Учените алармираха, че от 2 август човечеството започна да живее на кредит към природата. За 7 месеца хората използваха всичките ресурси, които та може да осигури за годината, информира НОВА.„Изразходвани са основни ресурси. В световен мащаб намаляват горите, намаляват и видовете, променя се качеството на водата, рибните запаси в световния океан биват брутално унищожават” заяви Владимир Иванов от Световния фонд за дива природа. По думите му вредните емисии в атмосферата също се увеличават.„Ако до 3 години не вземем мерки, процесите ще станат необратими”, коментира още Иванов. „В Германия и Англия зелената енергия осигурява повече работни места отколкото традиционната енергетика”.  ", "date": "2017.08.03", "title": "Учените :За 7 месеца хората използваха всичките ресурси на планетата"}
{"url": "http://www.novinite.bg/articles/148093/Generali-v-Rumaniya-barzat-da-se-pensionirat", "text": "Стотици служители от румънските военни структури, включително генерали от тайните служби, полицейски служители и военни командири, бързат да се пенсионират, тъй като правителството и управляващата коалиция обявиха, че ще променят начина, по който се изчисляват пенсиите на работещите в тези структури.Списъкът на новите пенсионери включва 12 генерали на румънската разузнавателна служба, шефа на жандармерията, генерали от армията и полицейските комисари, съобщи Romania-insider.com, цитирани от НОВА.Около 700 полицаи подадоха молби за пенсиониране от миналия петък, каза вътрешният министър Кармен Дан. Над 3200 служители на МВР излязоха в пенсия от началото на тази година. Средната им пенсионна възраст е 55 години.Огромният обем искания за пенсиониране е свързан с неотдавна огласения план на правителството за изменение на специалния закон за пенсиите, което би довело до по-ниски пенсии след влизането в сила на промените. Онези, които се пенсионират преди закона да влезе в сила, ще получат високите пенсии.Пенсиите на полицаи, магистрати, дипломати и други категории се определят в Румъния по различна пенсионна система от повечето румънци и имат по-високи пенсии. Около 184 000 бивши войници, полицаи или служители на румънската разузнавателна служба понастоящем получават военни пенсии средно по 3000 леи (658 евро) месечно. Държавата изразходва 6,6 милиарда леи (1,4 милиарда евро) годишно за тези категории пенсионери.Лидерите на управляващата коалиция в Румъния се притесняват, че специалната пенсионна тежест ще се удвои през следващите години, ако законът не бъде изменен. Съгласно съществуващия закон, специалните пенсии се увеличават със същата сума като заплатите в тези сектори. Тъй като правителството планира да удвои заплатите на активния военен и съдебен персонал през следващите години, специалните пенсии също ще се удвоят.В момента Министерството на труда изготвя наредба, която има за цел да промени военния закон за пенсиите. Законопроектът предвижда военните пенсии да не се увеличават, когато заплатите на активните военни се увеличават. Освен това коалиционните лидери се опитват да променят начина, по който се изчислява първоначалната пенсия, тъй като има много случаи, в които пенсионираните военни или магистрати получават по-високи доходи от заплатите на активните.При специалните пенсии се получава така, защото не се спазват същите правила като при редовните държавни пенсии и не се основават на това колко служителят действително е допринесъл за държавния пенсионен бюджет. Пенсиите за военни, например, се изчисляват на 80% от средната работна заплата за 12 месеца от последните 5 години на активна служба. Част от тази пенсия се изплаща от държавния пенсионен бюджет, а останалата част се изплаща от Министерството на отбраната, когато става дума за бивш военен или от Министерството на вътрешните работи при бивши полицаи.Магистрати, депутати, дипломати получават и специални пенсии. Бивш магистрат има най-високата специална пенсия в Румъния - около 41 000 леи (9 000 евро) на месец.", "date": "2017.08.03", "title": "Генерали в Румъния бързат да се пенсионират"}
{"url": "http://www.novinite.bg/articles/148098/Italianskiyat-parlament-dade-razreshenie-za-zapochvane-na-voennomorska-misiya", "text": "Италианският парламент даде разрешение за започване на военноморска мисия в териториалните води на Либия, която да окаже техническа подкрепа на либийската брегова охрана в борбата срещу трафикантите на хора, предаде Франс прес, цитирано от ДАРИК.   Намесата на италиански военноморски съдове в либийските териториални води може да помогне за намаляване на потока на мигранти, тръгващи от либийските брегове. На първо време Италия ще изпрати логистичен и патрулен кораб, уточни вчера италианската министърка на отбраната Роберта Пиноти пред парламентарните комисии на двете камари.   В случай на нападение участващите в мисията италиански военни ще могат да отвърнат, използвайки ограничена сила.  Италия няма никакво намерение да налага морска блокада, което би представлявало враждебно действие, подчерта Пиноти и напомни, че либийската брегова охрана е поискала помощ и подкрепа. Обхватът на действие на мисията ще бъде определен заедно с либийските власти, уточни тя.   \"Искането на Либия за военноморска подкрепа беше направено в обстановка на абсолютно взаимно доверие\", което има отдавнашни корени и по силата на което Италия винаги е зачитала либийския суверенитет, уточни от външният министър Анджелино Алфано. Премиерът Паоло Джентилони е информирал за този проект премиера на либийското правителство на националното единство Файез Сарадж на среща в Рим. Два дни по-късно либийският премиер е отговорил, че той не накърнява либийския суверенитет, съобщава АФП.   Корабът \"Ювента\" на германската неправителствена организация \"Югенд ретет\", която не подписа предложения от Италия кодекс на поведение при спасяване на мигранти, беше блокиран на остров Лампедуза за проверка от италианската брегова охрана.   Според бреговата охрана корабът, плаващ под италиански флаг, е бил ескортиран към южния остров Лампедуза за рутинна проверка. Очаква се скоро да му бъде разрешено отново да плава, увери офицер от бреговата охрана, лейтенант на кораба \"Паоло Монако\".   Проверката е свързана с разследване, започнало през октомври 2016 година. Следователите подозират екипажа на кораба, че с поведението си е улеснил нелегалната имиграция, се казва в комюнике на италианската полиция, цитирано от АФП.   Подобни подозрения към неправителствените организации, спасяващи мигранти край бреговете на Либия, накараха Италия да предложи в понеделник кодекса за поведение, отбелязва АФП.   Само три от деветте неправителствени организации, които действат в Средиземно море, приеха предложения кодекс за поведение. Отказалите да го подпишат оспорват преди всичко две от предложените 13 точки. Една от тях изисква те да приемат на борда си представители на съдебната полиция, разследващи трафика на хора.   Друга точка им забранява да прехвърлят спасените от тях на борда на други кораби, освен при тежка ситуация и непосредствена опасност, и само със съгласието на командването на италианската брегова охрана. Това означава, че неправителствените организации ще трябва в бъдеще да ги отвеждат до пристанища, което означава по-дълги пътувания, по-големи разходи по спасяването и отслабване на присъствието им във водите на Средиземно море, посочва АФП.   Освен това кодексът на поведение забранява на неправителствените организации да навлизат в либийски териториални води и да общуват с трафикантите, включително чрез светлинни сигнали. Той може да доведе и до засилен административен контрол на документите за навигация и на личните документи на хората, които са на корабите.   От 2015 г. над 10 хуманитарни кораба патрулират край Либия. По данни на италианската брегова охрана те са извършили 26 на сто от спасителните операции през 2016 г. и 35 на сто тази година.", "date": "2017.08.03", "title": "Италианският парламент даде разрешение за започване на военноморска мисия"}
{"url": "http://www.novinite.bg/articles/148100/Evropejskiya-sayuz-ne-priznava-uchreditelnoto-sabranie-vav-Venecuela", "text": "Европейският съюз отказва да признае избраното в неделя учредително събрание във Венецуела и настоява то да не поема ефективно функциите си, заяви върховният представител на ЕС за външната политика и сигурността Федерика Могерини, информира ДАРИК.   \"Изборите за учредително събрание трайно влошиха кризата във Венецуела\", гласи декларация на Могерини, цитирана от Франс прес.   \"Европейският съюз и неговите страни членки следователно не могат да признаят учредителното събрание\", се казва в декларацията.   Междувременно обаче учредителното събрание ще се събере на първо заседание утре в сградата на парламента, заяви избраната за депутат в учредителното събрание и бивша външна министърка Делси Родригес, цитирана от Франс прес.   \"Ще влезем утре с портретите на освободителя Симон Боливар и на команданте (Уго) Чавес в двореца на законодателната власт, от който тези портрети никога повече няма да излязат\", каза Родригес  Опозицията, която има мнозинство в сегашния редовен парламент, избран през 2015 г., възнамерява въпреки всичко да продължи да заседава в парламента, отбелязва АФП.", "date": "2017.08.03", "title": "Европейския съюз не признава учредителното събрание във Венецуела"}
{"url": "http://www.novinite.bg/articles/148153/Maj-plati-9999-shvejcarski-franka-za-chasha-uiski", "text": "Мъж плати 9999 швейцарски франка (8733 евро) за чаша уиски \"Макалън 1878\". Това се случило по време на посещението му в луксозен планински курорт в Швейцария, пише „Евронюз”, цитирано от НОВА.Китаец посетил бара на хотел, който е вписан в Книгата на рекордите Гинес заради уникалната си колекция редки уискита. Барът предлага около 2500 марки уиски, чиито цени варират между 7000 и 9999 швейцарски франка.\"Макалън\" е предпочитаната от Джеймс Бонд марка уиски. Бутилката, която се съхранявала в избата на хотела, била отворена специално за китайския турист.Уискито било бутилирано през 1905 г. и съхранявано 27 години в хотела. Преди да бъде отворена, бутилката струвала 50 000 швейцарски франка (43 670 евро).След като бутилка уиски е отворена, напитката губи от качеството си и в резултат намалява цената й. Съхраняването на отворена бутилка уиски варира между 5 и 10 години. ", "date": "2017.08.03", "title": "Мъж плати 9999 швейцарски франка за чаша уиски"}
{"url": "http://www.novinite.bg/articles/148102/Malak-samolet-ubi-dvama-v-Portugaliya", "text": "Малък самолет кацна аварийно на претъпкания плаж Капарика недалеч от Лисабон и причини смъртта на 50-годишен мъж и 8-годишно момиченце, предаде Асошиейтед прес, цитирайки местни медии, информира ДАРИК.Според очевидци на трагедията, разиграла се на брега на 30 км южно от португалската столица, някои от посетителите на плажа избягали в морето.Очевидец заяви пред информационния канал \"СИК Нотисиаш\", че самолетът прелетял ниско над хората, които се печели на слънце, преди да кацне на брега.Загиналото момиченце било с родителите си, които не са пострадали. Самолетът преминал през краката на мъжа, който лежал на хавлията си.  Няма данни за други пострадали.", "date": "2017.08.03", "title": "Малък самолет уби двама в Португалия"}
{"url": "http://www.novinite.bg/articles/148176/Levski-s-nov-trenor", "text": "Бившият треньор на Лацио Делио Роси може да бъде смятан за сигурния нов треньор на Левски, съобщава Дарик. Това обаче няма да стане преди мача с Верея в събота, който на този етап не се знае от кого ще бъде воден.   По-логично е Асен Букарев да бъде начело на \"сините\" в Стара Загора. Спас Русев избра Делио Роси в конкуренцията на Авраам Грант. Най-вероятно новината ще бъде потвърдена от клуба в петък.   Делио Роси е бивш треньор на сериозни италиански клубове като Лацио, Палермо, Сампдория и други.", "date": "2017.08.03", "title": "Левски с нов треньор"}
{"url": "http://www.novinite.bg/articles/148087/Yujna-Aziya-moje-da-stane-neobitaema-do-kraya-na-veka", "text": "Нови тревожни прогнози за бъдещето на планетата. Значителна част от Южна Азия може да стане необитаема до края на века. Причините за това са повишаването на температурата и на влагата, информира НОВА.Екстремните горещини може да достигнат нива, които са отвъд възможностите за оцеляване на човешкия организъм, смятат учените.В застрашените територии от Южна Азия живеят около милиард и половина души, което е една пета от населението на Земята. ", "date": "2017.08.03", "title": "Южна Азия може да стане необитаема до края на века"}
{"url": "http://www.novinite.bg/articles/148101/Prezidentat-na-SASht-podpisa-zakona-za-sankcii-sreshtu-Rusiya", "text": "Президентът на САЩ Доналд Тръмп подписа закона, с който се налагат нови санкции на Русия, предадоха световните агенции, като се позоваха на съобщение на Белия дом, информира ДАРИК. Миналата седмица двете камари на Конгреса одобриха с голямо мнозинство наказателните мерки срещу руското правителство заради намесата му в президентските избори в САЩ през 2016 г., анексията на украинската област Крим и други нарушения на международните норми.   Президентът заяви, че подписаният закон има \"значителни недостатъци\" и прикани Конгреса да не използва тези наказателни мерки, за да спъва опитите на САЩ и европейските им съюзници да намерят изход от кризата в Украйна.   \"Въпреки че съм привърженик на твърдите мерки за наказание и възпиране на агресивно и дестабилизиращо поведение на Иран, Северна Корея и Русия, това законодателство е със значителни недостатъци\", се казва в изявлението на Тръмп.   По думите му \"в бързината да прокара това законодателство, Конгресът е включил (в него) явно противоконституционни клаузи\". Тръмп, който е заявявал ясно, че желае да подобри отношенията на САЩ с Русия, с неохота прие новите санкции на Конгреса, които обхващат също Иран и КНДР, припомни Ройтерс.   Държавният секретар Рекс Тилърсън каза пред репортери, че според него и Тръмп новите санкции едва ли ще бъдат \"от полза за нашите усилия\" за дипломация с Русия.   Вицепрезидентът Майк Пенс отбеляза пред \"Фокс нюз\", че подписването на закона показва, че Тръмп и Конгресът \"говорят в един глас\". По думите на Пенс президентът е потвърдил ангажимента си за санкциите въпреки своето недоволство, че се ограничават неговите правомощия във външната политика.   Влезлият в сила закон лишава президента от възможността да смекчава или отменя санкциите срещу Русия без съгласието на Конгреса.", "date": "2017.08.03", "title": "Президентът на САЩ подписа закона за санкции срещу Русия"}
{"url": "http://www.novinite.bg/articles/148082/Razprodavat-veshti-na-Elvis-v-onlajn-targ", "text": "Продават на онлайн търг редки , принадлежали на , информира НОВА.,Разпродажбата се провежда в навечерието на 40-ата годишнина от смъртта на Краля на рока, починал на 16 август 1977 г.Очаква се някои от вещите да бъдат продадени за между 60 000 и 70 000 долара. Сред тях са пръстен с китара и колие, за които наддаването вероятно ще стигне до 150 000 долара.Според експерти сценичен костюм на Елвис ще бъде продаден за около 250 000 долара. ", "date": "2017.08.03", "title": "Разпродават вещи на Елвис в онлайн търг"}
{"url": "http://www.novinite.bg/articles/148161/Mach-mejdu-Antani-Djoshua-i-Kubrat-Pulev", "text": "Промоутърът на световния шампион по бокс в тежка категория Антъни Джошуа – Еди Хърн, обяви, че вече са започнали преговорите за мач между британеца и Кубрат Пулев. Това стана ясно, след като по-рано днес Владимир Кличко съобщи, че прекратява състезателната си кариера. /БГНЕС/\"Когато IBF насрочи реванша на Антъни Джошуа срещу Владимир Кличко, имаше едно условие, че ако Антъни не се бие срещу Кличко, то негов съпреник ще бъде Кубрат Пулев. Вече водим разговори със Зауерланд”, заяви Хърн пред Sky Sports.Мениджърът на британеца добавя още, че датата и мястото на сблъсъка между Джошуа и Кобрата ще бъдат уточнени съвсем скоро.", "date": "2017.08.03", "title": "Мач между Антъни Джошуа и Кубрат Пулев"}
{"url": "http://www.novinite.bg/articles/148163/Jrebiyat-za-kvalifikaciite-na-turnira-FIBA-Kap", "text": "Днес в Мюнхен бе изтеглен жребият за квалификациите на турнира ФИБА Къп. В тази фаза на надпреварата ще участват Балкан, Рилски спортист и Берое. /БГНЕС/Балкан започва участието си в турнира от първия квалификационен кръг, където ще се изправи срещу румънския Орадя. При успех \"зелените\" ще срещнат Жомбатели от Унгария. Балкан е домакин на първия мач на 20 септември.Рилски спортист също стартира от първата фаза на квалификациите и ще се изправи срещу литовския Невезис. Евентуален негов съперник във втория кръг е АЕК Ларнака (Кипър). Самоковци гостуват в първия двубой.Берое пропуска първия кръг и започва участието си срещу победителя от двойката КР (Исландия) - Белфиус Монс Ено (Белгия).Мачовете от втората фаза са на 4 и 11 октомври. ", "date": "2017.08.03", "title": "Жребият за квалификациите на турнира ФИБА Къп"}
{"url": "http://www.novinite.bg/articles/148106/Za-parvi-pat-korigiraha-defektni-geni-pri-choveshki-embrioni", "text": "Гени, носещи наследствено сърдечно заболяване, бяха модифицирани успешно при човешки ембриони за пръв път в историята, чрез използването на революционна техника за редакция на генетичния код, предаде Франс прес, като цитира проучване, публикувано в сп. \"Нейчър\", цитирано от ДАРИК.   Изследванията, които все още са на ранен етап, създават потенциален път за голям напредък в лечението на генетичните заболявания.   Те обаче поставят етични въпроси, тъй като същата технология позволява създаване на генно модифицирани бебета, чиито родители ще имат възможност да изберат цвета на косите им или да повишат физическата им сила.", "date": "2017.08.03", "title": "За първи път коригираха дефектни гени при човешки ембриони"}
{"url": "http://www.novinite.bg/articles/148107/Chili-smekchava-zabranata-za-abortite", "text": "В четвъртък чилийският конгрес смекчи строгата забрана за абортите, която стои непроменена вече повече от три десетилетия, информира ДАРИК. С 22 гласа \"за\" и 13 \"против\" Конгресът реши да позволи извършването на аборт в случаи, в които детето е било заченато при изнасилване, бременността излага живота на майката на риск или когато плодът е сериозно увреден. Дали промените ще влязат в сила, ще решава Конституционният съд в страната. В дълбоко консервативната страна приемането на мярката за смекчаване на забраната за абортите бе приоритет за президента Мишел Бачелет - първата жена президент на Чили, която е била педиатър.", "date": "2017.08.03", "title": "Чили смекчава забраната за абортите"}
{"url": "http://www.novinite.bg/articles/148108/Nameriha-spisak-s-imena-na-teroristi-na-ID-v-Evropa", "text": "Списък със 173 имена на членове на терористичната организация „Ислямска държава”, готови да извършат атентати в европейски държави, е открит в Ирак, съобщи германският в. „Велт”, цитирано от ДАРИК. По данни на изданието, към списъка има и снимки на ислямистите и информация за това от коя държава са. Те са разглеждани като потенциални извършители на терористични атаки от името на ИД. Повечето хора в списъка (132 души) са от Ирак. Има също граждани на Тунис, Мароко, Йордания, Таджикистан и Саудитска Арабия. Шестима от потенциалните терористи самоубийци са от Белгия, Холандия, Франция и Германия. Иракските спец части откриха списъка в тайник на терористите по време на битката за Мосул. Разузнаването на САЩ анализира получените данни и те са препратени на полицейските управления в Европа за гарантиране на мерките за сигурност във връзка с възможно активиране на посочените лица.", "date": "2017.08.03", "title": "Намериха списък с имена на терористи на ИД в Европа"}
{"url": "http://www.novinite.bg/articles/148111/Astrolozi-predskazaha-smartta-na-Tramp", "text": "\r\nАмериканските астролози Уейд Кейвс и Марджъри Ор са убедени, че до края на тази година Донаолд  вече няма да е президент. Гадателите виждат скоростен политически крах на милиардера и твърдят, че до половин година той или ще бъде убит, или ще бъде отстранен с импийчмънт, пише американското сп. \"Нюзуик\". Кейвс и Ор изтъкват, че в годините на августовски лунни затъмнения /1909, 1927, 1945, 1963, 1981 и 1999/ са се случили следните драматични събития: опитът за импийчмънт на Бил Клинтън; опитът за убийство на Роналд Рейгън; убийството на президента Джон Кенеди; атомните бомби на САЩ над Хирошима и Нагасаки; та на Франклин Рузвелт; безредиците в Чикаго с взривове и опитът за убийство на президента на САЩ Уилям Тафт.\r\nБезусловно, предстоящото лунно затъмнение на 21 август предвещава насилие под една или друга форма, категорични са астролозите. Тогава спътникът на Земята ще хвърли широка сянка над САЩ от няколкостотин километра. Астрономичното явление ще трае не повече от две минути.\r\n ", "date": "2017.08.03", "title": "Астролози предсказаха смъртта на Тръмп"}
{"url": "http://www.novinite.bg/articles/148128/Zatyagat-pravilata-za-zelena-karta-v-SASht", "text": "Американският президент Доналд Тръмп подкрепи законодателство, което значително би променило законната имиграция в САЩ, пише британският в. \"Файненшъл таймс\". Според Тръмп предложението \"ще намали бедността, ще увеличи заплатите и ще спести на данъкоплатците милиарди долари\", информира ДАРИК. Инициативата, разработена по модела на канадската и австралийската имиграционна система, беше представена в момент, когато Сенатът се опитва да се възстанови след като не успя да приеме законопроект за здравеопазването и все още трябва да одобри законодателство за повишаване на тавана на дълга до края на следващия месец. Републиканците също така трябва да постигнат съгласие по бюджета и се надяват да реформират американския данъчен кодекс - цели, които оставят малко време за имиграцията преди кампанията за изборите през 2018 г., отбелязва изданието. Законопроектът, предложен от републиканските сенатори Том Котън и Дейвид Пардю, предвижда да се намали наполовина законната имиграция в САЩ за 10 години, като рязко се ограничи възможността на американските граждани и законните жители да довеждат свои роднини в страната, посочва в. \"Ню Йорк таймс\". Планът би довел до най-големите промени в системата на законната имиграция от десетилетия и представлява поредният опит на Тръмп да намали броя на пристигащите хора в САЩ. С предложението за ограничаване на законната имиграция Тръмп засилва дебатите за националната идентичност, икономическия растеж, трудовата справедливост и американските ценности, които присъстваха в кампанията му миналата година. Според критиците законодателството би подкопало образа на САЩ като убежище за бедните и угнетени народни маси, а президентът и неговите съюзници настояват, че САЩ прекалено дълго време са приемали твърде много ниско квалифицирани имигранти, ощетявайки американските работниц Законопроектът включва въвеждане на основаваща се на заслуги система за определяне на това кой да бъде приеман в САЩ и на кого да се предоставя зелена карта за законно пребиваване. При тази система се дава предимство на кандидатите въз основа на умения, образование и език, а не на роднински връзки с хора, които вече са в САЩ, изтъква американското издание. Планът предвижда да се ограничи до 50 000 броят на бежанците, приемани в САЩ всяка година, и да се премахне визовата лотария, при която се раздават по 50 000 визи годишно на жители на държави, от които в момента не пристигат много мигранти в Америка, посочва британският в. \"Гардиън\". По оценка на канцеларията на Котън законодателството би намалило броя на приеманите в САЩ имигранти с 41 процента през първата година и с 50 процента за 10 години. Въпреки подкрепата на Тръмп законопроектът е критикуван от политици както от Републиканската, така и от Демократическата партия и едва ли ще бъде приет от Конгреса в сегашния вид. Републиканците отдавна са обединени по въпроса за незаконната имиграция, но законната имиграция е тема, която предизвиква доста повече разделения.", "date": "2017.08.03", "title": "Затягат правилата за зелена карта в САЩ"}
{"url": "http://www.novinite.bg/articles/148109/Vazrastni-hora-v-Germaniya-jiveyat-na-granicata-na-bednostta", "text": "Все повече възрастни хора в Германия живеят на границата на бедността - над 15%, отчита официалната статистика. В нито една друга обществена група няма такъв ръст на бедността, както при пенсионерите. Ето историята на един от тях: Херберт е 65 -годишен пенсионер от Хамбург. Решил е да види най-новата атракция на Германия - филхармонията на Елба - скъп и престижен обект, символизиращ, че Германия е добре. Това обаче Херберт не може да каже за себе си, информира ДАРИК. „2.20 евро ми е останало от пенсията този месец. И сега трябва да чакам до петък, когато ще получа следващата пенсия, която трябва да разпределя така, че да изкарам месеца. Нямам пари в банката“, казва Херберт. Той обича да идва тук и да гледа корабите. Като по-млад даже е пътувал с тях - до Америка, Азия и Австралия. По професия е бил заварчик. Работил е в хамбургската корабостроителница, имал е хубава работа, получавал добри пари и изобщо не мислел за старините. Днес Херберт обитава малко жилище в хамбургски квартал. Преди години той е бил образец на модерно живеене, а днес се е превърнал в проблемен квартал с остри социални проблеми, в който живеят и много чужденци А наемите са значително по-ниски от средните за Хамбург. „Понякога изпадам в отчаяние, казвам си, че всичко е ужасно. Но от друга страна си мисля, че има хора и по-зле от мен“, казва пенсионерът. За да изкара месеца Херберт посещава веднъж седмично обществената трапезария. Срещу 2 евро бездомници и социално слаби получават тук храна в изобилие. Херберт е работил през целия си съзнателен живот и въпреки това доходите не му стигат да свърже двата края. И той не е изолиран случай. Ако допреди 10 години около 10% от възрастните хора в Германия са били застрашени от бедност, то днес делът им е скочил на 15%. В никоя друга обществена група няма такъв ръст на бедността, както при пенсионерите. „Когато дойдох за първи път ме беше срам, свито ми беше сърцето. Все ми се струваше, че съм дошъл на просия. Става дума за човешкото достойнство, но човек привиква. Вече съм претръпнал“, казва Херберт. Не само безпаричието е проблем, твърдят социални работници. Бедността изтласква все повече възрастни хора към периферията на обществото. Според Ангела Булут от обществената трапезария възрастните хора не се чувстват част от обществото. „Усеща се как ножицата между бедни и богати все повече се разтваря“, казва тя. Преди години е било съвсем различно. Като дете Херберт живеел в сърцето на града и в центъра на обществото. Баща му починал рано, но майка му се оправяла с едната пенсия. Херебрт не може да проумее какво се е объркало днес и се тревожи за поколението на своите внуци. „Днешните 20-годишни, които завършват обучението си и тръгват на работа, каква пенсия ще получават един ден - нищо и никаква. Сегашното увеличение на пенсиите е с 1.9%“, казва той. Политиците обещават по-високи пенсии, но Херберт не вярва, че тези обещания някога ще бъдат изпълнени.", "date": "2017.08.03", "title": "Възрастни хора в Германия живеят на границата на бедността"}
{"url": "http://www.novinite.bg/articles/148136/Raparat-Eminem-za-zavrashta-kam-kinoto", "text": "Рапърът Еминем за завръща към киното като продуцент на нова хип-хоп комедия, информира сп. \"Ню мюзикъл експрес\", цитирано от НОВА.Филмът \"Bodied\" разказва историята на студент от университета, който написва противоречив научен труд за рап батълите - съревнование в импровизация между рапъри.Снимките вече са приключили и продукцията е включена в официалната селекция на тазгодишния Международен кинофестивал в Торонто. Премиерата на филма ще бъде през септември. Продукцията разглежда расовите взаимоотношения и моралната паника около мястото на хип-хопа в обществото, и по-конкретно дуелите с рими на сцената между рапърите. Изпълнителят на хита \"Slim Shady\" ще влезе в ролята на продуцент заедно с музикалния режисьор Джоузеф Кан. В кариерата си Кан е правил клипове на Доктор Дре, Ю Ту, Лейди Гага, Роби Уилямс, Миси Елиът.", "date": "2017.08.03", "title": "Рапърът Еминем за завръща към киното"}
{"url": "http://www.novinite.bg/articles/148130/V-Kazahstan-iskat-da-zabranyat-burkata", "text": "В Казахстан се обсъждат изменения в законодателството, предвиждащи забраната на обществени места да се носят дрехи, скриващи лицето и възпрепятстващи разпознаването на личността, предаде РИА Новости, цитирани от ФОКУС. „Има предложение да се забранят за носене на обществени места на дрехи, криещи лицето и затрудняващи идентифицирането на личността. Това е международен опит, той е продиктуван от съображения за обществената сигурност, както и от етични съображения и от желанието да се съхранят националните културни традиции“, заяви министърът на религиозните въпроси и гражданското общество на Казахстан Нурлан Ермекбаев. Министърът посочи, че инициативата за поправките изхожда от гражданското общество. „Хората, които носят такива дрехи, демонстрират несъгласие с принципите и духовните ценности, които исторически са се наложили в нашето общество. Те оказват негативно влияние на другите, предизвикват недоволство и раздразнение и повечето граждани“, поясни Ермекбаев.", "date": "2017.08.03", "title": "В Казахстан искат да забранят бурката"}
{"url": "http://www.novinite.bg/articles/148121/Po-ulicite-na-Talin-tragnaha-avtobusi-bez-shofor", "text": "За три дни няма сериозни инциденти с двата автобуса без шофьор, които се движат в естонската столица Талин. С това се похвалиха местните власти, предадоха информационната агенция ERR и Би Би Си, цитирани от НОВА.Двата автобуса бяха пуснати в движение на 29 юли. Те тръгват от центъра на града и пътуват до творческия център Kultuurikatel, където се провеждат основните събития от естонското председателство на ЕС.Въпреки че няма сериозни инциденти, все пак е имало по-дребни. Свидетел например разказва, че в понеделник е видял, че единият автобус не дава път на полицейска кола с включени светлини. Фотограф на естонската агенция пък е заснел автобус да пренебрегва червена светлина на пешеходен светофар.Местното законодателство изисква в превозното средство да има отговорен за случващото се човек, като в случая това е служител, който посреща пътниците и им обяснява новата технология.Двата автобуса струват 100 000 евро и са финансирани до голяма част от частния сектор. Автобусите ще се движат до края на август. ", "date": "2017.08.03", "title": "По улиците на Талин тръгнаха автобуси без шофьор"}
{"url": "http://www.novinite.bg/articles/148139/Spisak-ot-10-iskaniya-do-ministar-predsedatelkata-Tereza-Mej", "text": "Водещи британски университети ще огласят списък от 10 искания до министър-председателката Тереза Мей, свързани с правата на гражданите на ЕС след Brexit, съобщи в. „Индипендънт”, цитиран от БГНЕС. По-рано беше съобщено, че според вече обявените предложения на премиера Мей, след Брекзит всички граждани на ЕС „трябва да подават молба за престой, включително и децата”.По информация на изданието, в исканията си 24 висши училища от групата „Ръсъл”, в която влизат Оксфорд и Кеймбридж, предупреждават Мей, че ако сегашните планове на правителството не бъдат преразгледани, това може да навреди на образователния сектор на страната. Университетите настояват за „по-голяма яснота” относно плановете на правителството, свързани с гражданите на ЕС.Висшите училища призовават Мей да отмени подаването на молба за престой след Brexit, а вместо това предлагат на гражданите на ЕС, които са в страната автоматично да се дава право на престой във Великобритания.Друго искане е преразглеждане на плановете по отмяна на правото на пребиваване в страната на хора, които са били в чужбина за повече от 2 години.„Тази позиция на правителството на Великобритания по преговорите, тази липса на яснота предизвиква голямо безпокойство у гражданите на ЕС в нашите университети и влияе на възможностите ни да приемаме на работа талантливи служители от ЕС”, се посочва в мотивите.До 29 март 2019 Великобритания трябва да напусне ЕС – точно две години след активирането на Brexit.  ", "date": "2017.08.03", "title": "Списък от 10 искания до министър-председателката Тереза Мей"}
{"url": "http://www.novinite.bg/articles/148134/Hasan-Rouhani-poloji-kletva-kato-prezident-na-Iran", "text": "Президентът на Иран Хасан Роухани се закле официално преди началото на втория си мандат като държавен глава на страната по време на церемония, наблюдавана от върховния духовен лидер аятолах Али Хаменей, предаде AFP, цитирано от Агенция ФОКУС. „Потвърждавам гласуването и ви назначавам за президент на републиката“, заяви Хаменей пред препълнената с ирански високопоставени политици зала.", "date": "2017.08.03", "title": "Хасан Роухани положи клетва като президент на Иран"}
{"url": "http://www.novinite.bg/articles/148140/Dokazatelstva-che-choveshkiyat-organizam-e-po-savarshen-ot-vsyaka-tehnologiya", "text": "Колкото и да се говори за изкуствения интелект и съвременните технологии човешкото тяло си остава най-невероятната система в целия свят, пише сайтът , цитирано от ДАРИК. Oт научна гледна точка сравнение между око и цифров фотоапарат не е много правилно, но ако игнорирате това, ще стане ясно, че очите ни виждат света с цели 126 мегапиксела, докато камерите на повечето модерни телефони стигат само до 12.  Секунда на движение от нашето зрение е равна на бизо 21 GB, докато секунда от видео на iPhone 7 само 375 MB. Според изследване до 2020 г. обемът на съхраняваната информация в света ще достигне 40 зетабайта, докато човешкото тяло вече съдържа информация за 60 зетабайта (1 зетабайт = 1024 ексабайта = 1 180 591 620 717 411 303 424 байта) Въпреки това цялата човешка генетична информация, заема само 1,5 GB памет, колкото операционната система iOS 10. В мозъка стават около 100 хиляди химични реакции в секунда, което означава, че скоростта му е еквивалентна на скоростта на Шанхай Маглев – един от най-високоскоростните влакове в света, който може да се движи със скорост от 430 километра в час. Един добре познат мит гласи, че хората използват само десет на сто от мозъците си. На практика това не е вярно. Хората използват повече от 10% от капацитета на мозъка си. Това може да бъде сравнено като слушането на радио – слушаме само една радиостанция, въпреки че имаме десетки на разположение. Мозъкът и човешкото тяло като цяло имат огромна компенсаторна способност и може да работи дори и в случай на сериозна повреда. С това не може да се похвали нито една машина. И естествено като се повредят, трябва хората да ги оправят.", "date": "2017.08.03", "title": "Доказателства, че човешкият организъм е по-съвършен от всяка технология"}
{"url": "http://www.novinite.bg/articles/148168/Kompaniya-za-podvodni-prouchvaniya-predloji-da-prodalji-tarseneto-na-samolet-MH370", "text": "Американска компания предложи да продължи търсенето на самолет MH370, което беше спрян по-рано тази година, давайки нова надежда на семействата на изчезналите. /БГНЕС/Никакви следи от Боинг 777, който изчезна през март 2014 г. с 239 души на борда, не бяха открити по време на дългите търсения в южната част на Индийския океан край Западна Австралия, които бяха отменени през януари.Ocean Infinity, компания за проучване на морското дъно, която твърди, че разполага с най-развитата техника за подводни търсения, съобщи, че иска да продължи с издирването.Малайзийският заместник-министър на транспорта на Малайзия Азиз Каправи потвърди, че компанията е отправила такова искане и е предложила да й бъде платено, само ако намери самолета.Той добави, че за стартиране на процедурата е необходимо съгласието на Австралия и Китай, откъдето бяха повечето пътници.На 8 март 2014 г. 239 пътници и членове на екипажа се качиха на борда на самолета на \"Малайзийските авиолинии\" от Куала Лумпур към Пекин. Малко по-късно самолетът изчезна без следа.Досега бяха претърсени над 120 000 квадратни километра от предполагаемото място на разбиване на самолета, но така и не бяха открити нито телата на пътуващите, нито авиопревозвача. Случаят остава една от най-големите мистерии в историята на гражданската авиация. ", "date": "2017.08.03", "title": "Компания за подводни проучвания предложи да продължи търсенето на самолет MH370"}
{"url": "http://www.novinite.bg/articles/148174/Alrosa-puska-na-targ-51-karatov-diamant", "text": "Руският минен гигант \"Алроса\" ще пусне на търг огромен 51-каратов диамант \"Династия\" и четири други диаманти с висока чистота с начална цена от 10 милиона долара. /БГНЕС/Колекцията от пет диаманта произхожда от необработен диамант от 179 карата, открит през 2015 г. в една от държавните мини в района на Саха в източната част на Сибир.„Алроса”, която е най-големият производител на диаманти в Русия, се е занимавала с подготовката на колекцията над година и половина, съобщи нейният изпълнителен директор Сергей Иванов в изявление.Най-големият диамант в колекцията е кръстен в чест на последното императорско семейство на Русия - Романови, чието управление завършва преди век през 1917 г. с абдикирането на цар Николай II. Другите скъпоценни камъни са кръстени на руски аристократични семейства.", "date": "2017.08.03", "title": "\"Алроса\" пуска на търг 51-каратов диамант"}
{"url": "http://www.novinite.bg/articles/148135/Ne-podkrepyam-barzoto-vlizane-v-ES-na-stranite-ot-Zapadnite-Balkani-zayavi-Yunker", "text": "Не подкрепям бързото присъединяване към ЕС на държавите от Западните Балкани, но ако те бъдат лишени от „европейска перспектива”, това ще доведе до трагични събития, подобни на тези, случили се в резултат от разпадането на бивша Югославия през 90-те години\". Това прогнозира председателят на Европейската комисия Жан-Клод Юнкер в интервю за европейското издание „Политико”, цитиран от БГНЕС. Евросъюзът вече предостави статут на кандидатки за членство на Албания, Македония, Сърбия и Черна гора. През февруари 2016 официална молба за членство подаде Босна и Херцеговина.„Твърдостта при формирането на състава на ЕС е предпоставка Балканите да не се окажат отново в състояние на война”, казва Юнкер за Politico.  ", "date": "2017.08.03", "title": "Не подкрепям бързото влизане в ЕС на страните от Западните Балкани, заяви Юнкер"}
{"url": "http://www.novinite.bg/articles/148147/Avstralijskite-vlasti-obviniha-dvama-maje-v-terorizam", "text": "Австралийските власти обвиниха двама мъже в Сидни в тероризъм, съобщи федералната полиция на страната, цитирана от Ройтерс, информира БНТ.\r\nВсеки от двамата е обвинен по два пункта за действия по подготовка или планиране на терористичен акт, се казва в полицейското съобщение.\r\n засили мерките за сигурност, след като четирима мъже бяха арестувани миналия месец при операции на силите за сигурност в няколко предградия на Сидни. \r\nДвамата обвинени трябва да се явят пред съда в Парамата - предградие на Сидни, утре сутринта.\r\n ", "date": "2017.08.03", "title": "Австралийските власти обвиниха двама мъже в тероризъм"}
{"url": "http://www.novinite.bg/articles/148112/Bez-tok-sled-zemetresenie-v-SASht", "text": "Земетресение с магнитуд 4,2 остави без електричество стотици хора в американския щат Оклахома, информира \"Асошиейтед прес\", цитирана от НОВА.Геофизическият институт на САЩ първоначално съобщи, че трусът е бил с магнитуд 4,4, но после понижи степента му на 4,2. Епицентърът е бил на около 6 км източно от град Едмънд и на около 25 км североизточно от град Оклахома.Властите в Едмънд заявиха, че земетресението е било прекъснало електричеството в североизточната част на града и около 1900 човека са останали без ток. По-късно електроснабдяването е било възстановено.По данни на полицията няма данни за сериозни щети.Земетресението беше най-силният от шест труса, регистрирани в района на Едмънд за 24 часа.  Според учени зачестяването на земетресенията в Оклахома е свързано с производството на петрол и газ. Напоследък обаче броят на трусовете намаля, след като щатът наложи ограничения върху впръскването на отпадни води в подземни залежи. ", "date": "2017.08.03", "title": "Без ток след земетресение в САЩ"}
{"url": "http://www.novinite.bg/articles/148120/Balgarin-proniknal-v-bankovata-smetka-na-Bil-Gejts", "text": "Българин, заподозрян, че е проникнал в банковата сметка на един от най-богатите хора на света Бил Гейтс през 2011 г. е задържан на филипинското пристанище Замбоанга в сряда следобед, след като не е успял да представи пътни документи. Филипинската брегова охрана е идентифицирала заподозрения като 33-годишния Константин Симеонов Кавръков, предаде ABS-CBN, цитира НОВА.Кавръков е щял да се качи на пътнически съд към южния остров Тави-Тави, когато е задържан от бреговата охрана за разпит. Съобщава се, че е установена информацията, че Кавръков е същият човек, който е задържан през 2011 г. за проникването по компютърен път в банковата сметка на основателя на „Майкрософт“ Бил Гейтс. Смята се, че задържаният е водач на международна престъпна група, която се е занимавала с клонирането на дебитни и кредитни карти. Кавръков не е имал в себе си паспорт и пътни документи. Въпреки това властите откриват у него филипинска шофьорска книжка с неговите име и снимка. Арестът на Кавръков е в резултат на засилените мерки за сигурност, наложени в пристанищната част на град Замбоанга, след като президентът на Филипините Родриго Дутерте наложи в региона състояние на извънредно положение, което ще остане в сила до края на годината. ", "date": "2017.08.03", "title": "Българин проникнал в банковата сметка на Бил Гейтс"}
{"url": "http://www.novinite.bg/articles/148158/Nezryashtite-hora-tri-pati-poveche-do-sredata-na-veka", "text": "Броят на незрящите хора по света ще се увеличи трикратно – от 36 млн. днес до 115 млн. през 2050 г., твърдят изследователи. Водеща причина е застаряването на населението в световен мащаб, става ясно от публикация в сп. Lancet Global Health. /БГНЕС/Учените очакват скок и в броя на хората с умерено до тежко зрително увреждане – носещите очила, контактни лещи или преминали през лазерна операция – от около 217 млн. до 588 млн.Повечето от засегнатите живеят в Африка и Азия. Отчитайки данните от 188 държави, изследователите стигат до извода, че скоростта на разпространението на слепотата е намаляла от 0,75% през 1990 г. на 0,48% през 2015 г.Скоростта на заболеваемостта от умерено до тежко зрително увреждане е намаляла от 3,83% на 2,9% за същия период.\"Това се дължи на напредъка на медицината, като например операцията по катаракта”, отбеляза авторът на изследването Рупърт Бърн от британския университет \"Англия Раскин\".„Ето защо изследването не разглежда влиянието на възможните подобрения в диагностиката, лечението и достъпа до здравеопазване”, добави той.Специалистът каза още, че с нарастването на този проблем, е необходимо да се увеличат усилията за превенция и лечение на очните заболявания на национално, регионално и глобално ниво. ", "date": "2017.08.03", "title": "Незрящите хора -  три пъти повече до средата на века"}
{"url": "http://www.novinite.bg/articles/148155/Sreshta-orientaciya-na-balgarskite-parvokursnici-v-chujbina", "text": "Над 200 студенти се запознаха на специална среща и получиха указания и документи, дни преди да отпътуват зад граница./БГНЕС/Първите над 200 български първокурсници, приети да учат в Холандия и Дания, получиха своите документи за записване в университетите и настаняване на финална среща в София, преди отпътуването им от страната. Ориентацията се организира в рамките на международния проект „Световно образование\" и събира бъдещите колеги по университети с цел те да се запознаят още преди отпътуването.Гейм дизайн и изграждане, следван от специалностите международен бизнес и мениджмънт, софтуерен инженеринг, европейско и международно право, мениджмънт на комуникациите и медии, хотелски мениджмънт, маркетинг и реклама са в първите десет предпочитани специалности в двете европейски държави.С 11% по-малко ще са българските първокурсници в Холандия от тази есен по данни на международният проект „Световно образование“. Очакванията са към Страната на лалетата да отпътуват около 800 българчета, които ще се обучават в 30 холандски университета, по данни на консултантите от компанията за образование в чужбина „Интеграл“, която е координатор на проекта, съобщиха от там.Спад се отчита при приема, а не в интереса към страната, обявяват консултантите. По-малката бройка записани студенти в Холандия е резултат от косвения ефект на британският Brexit, вследствие от който тази и следващата година се очаква българи, които кандидатстват едновременно във Великобритания и в Холандия, да предпочетат Острова. Причина за това са неяснотите около бъдещото кредитиране във Великобритания и последните сигурни години, в които европейците ползват кредити за цялата такса в британските университети.Холандия е първата и най-голяма алтернатива на Великобритания, като очакванията са в следващите години тук да има драстично увеличение на кандидатите. Специалностите на английски език за много и разнообразни, както и възможностите за финансиране и кредитиране на студенти от ЕС. От миналата есен българите в Ниската земя получават и допълнително финансиране от холандски студентски фондове в размер до 1016 евро месечно. Страната въведе и кредитиране на пълната годишна такса за обучение от 2006 евро под формата на безлихвен заем, който се изплаща 2 години след завършването.Най-предпочитан остава University of Groningen, който е първи в класацията на университетите в страната и в топ 100 на международната класация на университетите в света. Следват Fontys University of Applied Sciences, The Hague University of Applied Sciences, Hanze University of Applied Sciences и Tilburg University. Въпреки силния интерес към Дания, тук бройката на първокурсниците тази есен също е по-малка.Причина за това са ограниченията в квотите за чужденци, които страната въведе от миналата година. Очакванията са тази година за Дания да отпътуват под 100 първокурсници, при прием от минали години между 120 и 150 студента.От миналата година страната завиши и изискванията за прием, с цел да засили конкуренцията предвид безплатното обучение, финансирано от датското правителство. Българи ще се обучават в общо 11 датски университета, като сред най-предпочитаните са Copenhagen School of Design and Technology, следван от Business Academy Aarhus и University College of Northern Denmark.Сред първокурсниците за двете държави тази есен най-много са възпитаниците на Втора английска гимназия „Томас Джеферсън“ София, Първа английска езикова гимназия София, Профилирана природо-математическа гимназия „Никола Обрешков“, Националната търговско-банкова гимназия, 9 френска езикова гимназия „Алфонс дьо Ламартин“ и др.", "date": "2017.08.03", "title": "Среща - ориентация на българските първокурсници в чужбина"}
{"url": "http://www.novinite.bg/articles/148080/Spirat-li-kamioni-bez-signalizaciya-na-AM-Hemus", "text": "Камиони на пътноподдържаща фирма спират на авто „Хемус” без сигнализация. Това каза в ефира на „Здравей, България” Светлозар Колев – близък на жената, която загина, след като колата й се удари именно в такава тежка машина в понеделник. При катастрофата пострада и 7-годишната внучка на жертвата, информира НОВА.Инцидентът стана в участъка до пътен възел „Слънчево“. Веднага след него шофьор, който минал минути по-рано по същия път, заснел няколко камиона, спрели в лявата лента без каквато и да било сигнализация.„Когато отидох на място, работниците от „Пътна сигнализация” нямаха и един конус, който да поставят зад превозните средства”, каза Колев. ", "date": "2017.08.03", "title": "Спират ли камиони без сигнализация на АМ „Хемус”?"}
{"url": "http://www.novinite.bg/articles/148086/Jiteli-na-Kremikovci-i-Lokorsko-protestirat-sreshtu-karierata", "text": "Жители на  и село Локорско излизат на  срещу изграждането на кариера за добив и обработка на строителни материали в землището на района. Демонстриращите се събраха пред сградата на Министерския съвет, информира НОВА.Според кмета на района Ивайло Панов хората се притесняват от замърсяването на въздуха.Договорът за концесията е подписан още миналата година. Община Нови Искър е обжалвала, но е загубила делата на всички инстанции. \"Единствената институция, която може да спре изграждането на кариерата, е Министерството на околната среда и водите\", каза още Панов. ", "date": "2017.08.03", "title": "Жители на \"Кремиковци\" и Локорско протестират срещу кариерата"}
{"url": "http://www.novinite.bg/articles/148091/Smetishteto-kraj-Ihtiman-se-proveryava-denonoshtno-nujdae-se-ot-25-mln-lv", "text": "Месец след тежката верижна катастрофа на магистрала „Тракия” проблемът с видимостта в района все още не е решен. Една от причините за намалената видимост са честите пожари на сметището в Ихтиман и дима, който идва оттам, информира бТВ.В този участък от магистралата все още е в сила ограничение от 70 км/ч, но малцина шофьори се съобразяват с него.Сметището край Ихтиман се проверява денонощно, обяви пред bTV зам.-кметът на града Тони Кацаров.За рекултивацията му са нужни 2,5 млн. лв. Община Ихтиман не може да осигури толкова пари, кандидатствала сме по ПУДООС, уточни зам.-кметът. ", "date": "2017.08.03", "title": "Сметището край Ихтиман се проверява денонощно, нуждае се от  2,5 млн. лв."}
{"url": "http://www.novinite.bg/articles/148110/Kade-spirat-vodata-na-4-avgust-v-Sofiya", "text": "На 4 август 2017 г. (петък), във връзка с подмяна на сградно водопроводно отклонение на  ул. „Стоян Шонев“ кв. „Челопечене“ се налага спиране на водоподаването от 9:30  до 16:30 часа на клиентите на „Софийска вода”, живеещи в района на:кв. „Челопечене“, информира ДАРИК. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: пред кметството. На 4 август 2017 г. (петък), във връзка с изграждане на сградно водопроводно отклонение на  ул. „Царибродска“ Център се налага спиране на водоподаването от 10:00  до 17:00 часа на клиентите на „Софийска вода”, живеещи в района на: ул. „Царибродска“, бул. „Александър Стамболийски“, бул. „Тодор Александров“, ул. „Димитър Петков“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: бул. „Александър Стамболийски“ ъгъла с ул. „Царибродска“. На 4 август 2017 г. (петък), във връзка с подмяна на сградно водопроводно отклонение на  бул. „Княз Александър Дондуков“ Център се налага спиране на водоподаването от 9:00  до 19:00 часа на клиентите на „Софийска вода”, живеещи в района на: по бул. „Княз Александър Дондуков“ от бул. „Васил Левски“ до ул. „Малкара“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: бул. „Княз Александър Дондуков“ №67. На 4 август 2017 г. (петък), във връзка с извършване на строително-монтажни работи на  бул. „Прага“ Център се налага спиране на водоподаването от 9:00  до 17:00 часа на клиентите на „Софийска вода”, живеещи в района на: по бул. „Прага“ от ул. „Тунджа“ до ул. „Доспат“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Доспат“№24. На 4 август 2017 г. (петък), във връзка с изграждане на сградно водопроводно отклонение до бл. 22 кв. „Витоша“ се налага спиране на водоподаването от 10:00  до 18:00 часа на клиентите на „Софийска вода”, живеещи в района на: по ул. „Йордан Стубел“ от ул. „Данаил Крапчев“ до ул. „Трифон Кунев“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Йордан Стубел“ ъгъла с ул. „Трифон Кунев“.   Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.", "date": "2017.08.03", "title": "Къде спират водата на 4 август в София"}
{"url": "http://www.novinite.bg/articles/148092/Vazmojno-li-e-razdelyaneto-na-siamskite-bliznaci-ot-Sliven", "text": "Родителите миналия август в Сливен сиамски близнаци Богдан и Янко на два пъти получиха отказа за операцуия в чужбина, защото от Фонда за лечение на деца преценяват, че разделянето им би било опасно за живота им и не може да бъде направено. Сега обаче има нова надежда – семейството е намерило лекар в Ню Йорк, който им дава шансове, информира бТВ.Оказва се обаче, че трябва да се подаде нова молба във Фонда, както и нова епикриза за състоянието на децата в последните два месеца, разказа една от бабите на бебетата – Мария Желязкова, в предаването „Тази сутрин“.Тя все още няма представа колко пари би струвала операцията.Не знае и дали молбата ще бъде уважена.Обадих се няколко пъти във Фонда, но от там казаха, че не могат да отговорят дали ще отпуснат средства, докато не бъде подадено ново заявление, каза още Желязкова.Затова днес семейството ще подава отново документи.Борбата е за едното дете – Богдан. Той е добре, но Янко се влошава с всеки изминал ден, затова Желязкова се надява на бърз отговор.Майката на децата – Мария, разказа, че те са в дом в Бургас, но тя, баща и цялото семейство ги посещават всяка седмица. Надява се скоро да може да прибере поне Богдан у дома.Мария Желязкова посочи, че родителите на децата наистина са втори братовчеди, но не са го знаели заради разпри в семейството и прекъснати контакти.Другата баба – Анка Миткова, посочи, че след като разбрали, че Мария е бременна, нямало какво да направят, но на консултациите лекарите не им казали, че бебетата са свързани.", "date": "2017.08.03", "title": "Възможно ли е разделянето на сиамските близнаци от Сливен?"}
{"url": "http://www.novinite.bg/articles/148075/Blizo-20-chasa-prodaljava-da-gori-naj-golyamata-kraveferma-v-Balgariya", "text": "Цяла нощ продължи гасенето на двата големи а, които пламнаха в сряда в Бургаско и Пловдивско. През нощта силният вятър отново разпали огъня, който достигна 5 метра височина, информира НОВА.Близо 20 часа продължава да гори  най-голямата кравеферма в България край село Поповица. Пожарът, който снощи беше локализиран, през нощта се разгоря отново с пълна сила. Пламъците стигаха до 5 метра. След като е подаден сигнал за пламъците, от помещението са били изведени всички работници, както и кравите. Цяла нощ 5 екипа на пожарната се бореха със стихията, която е обхванала сеновал и два склада. Горят над 7 000 тона сено. Към момента са изгасени само 40%  от запалените бали.От екоинспекцията успокоиха, че през нощта в района не е имало обгазяване и няма опасност за местното население. Огнеборците твърдят, че огънят може да бъде ликвидиран най-рано след 2-3 дни. ", "date": "2017.08.03", "title": "Близо 20 часа продължава да гори  най-голямата кравеферма в България"}
{"url": "http://www.novinite.bg/articles/148126/Valnuvasht-komentar-na-edna-afganistanska-jena-VIDEO", "text": "Викат й \"майко на децата\" или \"домакиньо\". Всичко друго е просто немислимо. Името на жената в Афганистан не се изписва дори върху надгробния камък. Прочетете този вълнуващ коментар на една афганистанска жена, информира ДАРИК.  \"Дъщерята на Гул Ахмад\", \"Майката на Барялай\", \"Жената на Тадж Мохамад\" – в крайно консервативния Афганистан жената няма дори име. Много мъже по-скоро биха си отрязали ръката, отколкото да нарекат жена си по име. Вместо това те ѝ викат \"майко на децата\" или просто \"домакиньо\". Всичко друго е просто немислимо. Името на жената не се изписва дори върху надгробния камък. А който си няма име, не оставя и следи. Дори когато една афганистанска жена извърши нещо забележително, впоследствие се споменава единствено името на мъжа, на бащата или на сина ѝ. И лаврите отиват при тях. Но това си има и обратна страна. Когато една жена стори нещо, което в очите на обществото е скандално, тогава потърпевша е не само тя – увредено е и името на всички нейни мъжки роднини. В резултат: за афганистанската жена повечето врати, които водят навън, са затворени. Поради страха, че може да опозори мъжете. Всичко в името на \"мъжката чест\" Честта (\"намус\") на един мъж е пряка функция от честта на жена му. Тази традиция идва още от предислямски времена и е позната и в други страни. Само онзи мъж, който успешно брани жена си от външни заплахи, може да се смята за човек с достойнство и чест. Но ако не се справи с тази задача, тогава губи честта си и вече не може да се смята за истински мъж. А който иска да възстанови изгубената си чест, той е склонен дори към насилие: бой с камъни, киселина в лицето, отсечени крайници, та чак до убийство – афганистанското общество толерира всички тези \"санкции\" срещу жените. Жените се отделят от мъжете на публични места в редица култури. В Афганистан обаче правят още една крачка: никой не бива да знае името на жената, камо ли да види лицето ѝ! \"Къде ми е името?\" Срещу тази традиция протестират афганистански жени с новата си кампания в социалните мрежи. Под хаштага #WhereIsMyName (\"Къде ми е името?\") те защитават своята собствена идентичност и поставят под въпрос това дълбоко вкоренено табу. Във \"Фейсбук\" и в \"Туитър\" вече заваляха постинги от афганистанки, живеещи както в страната, така и извън нея. Кампанията подкрепят хора на изкуството и политици, които споделят свои снимки и снимки на жените си. Повечето жени обаче не смеят да публикуват свои снимки, защото ги е страх от последствията. Един млад мъж пише: \"Аз вече съм възрастен човек, но доскоро изобщо не знаех името на майка си.\" Кампанията онагледява един добре известен факт: никъде другаде по света жените не са тъй потискани, както в Афганистан. Тази страна, където вече от десетилетия се водят граждански войни, е най-опасното място за една жена на земното кълбо. Според някои оценки, над 60% от жените още на 16-годишна възраст сключват принудителни бракове. Никъде другаде по света броят на самоубийствата сред жените не е по-висок от този сред мъжете – а в Афганистан това е факт. Но как ли да се решат тези ужасяващи проблеми, след като жената няма право дори на име? Преди 15 години НАТО влезе в Афганистан. Оттогава досега международната общност даде милиони за насърчаване на правата на жените. Срам и позор е, че въпреки това афганистанските жени и до днес са принудени да се борят за такова основно право, каквото е правото на име и идентичност! Женски права - да, само не у дома! Разбира се, и в Афганистан можете да откриете семейства, които не се прекланят пред тази традиция. Обикновено обаче общественият натиск е прекалено силен. Афганистанският президент Ашраф Гани често се появява на публични места с жена си, която е християнка от Ливан. Неговите предшественици обаче никога не си позволяваха такова нещо. Г-жа Рула Гани дори взе участие в предизборната кампания и държа няколко речи в подкрепа на мъжа си. Мнозина образовани и модерни афганистанци одобряват такава нагласа, но въпреки това за нищо на света не биха извели жените си на публично място. Дори когато публично се споделят сватбени снимки, на тях обикновено се вижда само младоженецът. За мнозина афганистански мъже модерността свършва там, където започва личното им пространство. Когато става дума за правата на жените, лицемерието се шири навсякъде. Когато е за правата на чуждите жени – подкрепяме! При мен вкъщи обаче – и дума да не става! В един видеорепортаж западни журналисти интервюират на улицата млади мъже, които подкрепят кампанията на жените. Когато обаче трябва да отговорят на въпроса как се казват жените в техните семейства, интервюираните видимо се колебаят и се чувстват неудобно. В крайна сметка го правят, но си личи, че им е много трудно и че част от имената очевидно са измислени. Сложете край на лицемерието! Питам се: колко пари е вложила международната общност в проекти за промяна на манталитета на афганистанските мъже? Защото ако някой наистина желае да подобри правата на жените в Афганистан, трябва първо да тръгне от лицемерието на мъжете. И едва когато един афганистански мъж гордо публикува във \"Фейсбук\" сватбената снимка заедно с жена си, тогава ще му повярвам, че се интересува от правата на жените. А най-прекрасно би било, ако под снимката напише, че е горд да бъде съпруг на Гул Мина…", "date": "2017.08.03", "title": "Вълнуващ коментар на една афганистанска жена (ВИДЕО)"}
{"url": "http://www.novinite.bg/articles/148124/42-godishen-rumanec-e-postradal-pri-incident-na-patya-Burgas", "text": "На 2 август т. г. около 13.45 ч. на пътя Бургас – Малко Търново, на около 3 км. от разклона за с. Извор в посока с. Крушевец, водачът на лек автомобил „Рено Лагуна”, с бургаска регистрация, - П.П., 38-годишен, от Бургас, навлиза в лентата за насрещно движение и се удря странично в правомерно движещия се там в посока Бургас лека кола „Мерцедес Вито Турър”, с румънска регистрация, управляван от румънския гражданин Д.К., 49-годишен. Пострадал пътуващия в л.а. „Мерцедес Вито Турър” румънски гражданин – Ф.М., 42-годишен, който е прегледан в болница „Бургас-мед” и освободен за домашно лечение с диагноза „фрактура на дясната раменна кост”, без опасност за живота.  Около 12.00 ч. същия ден в Несебър срещу Гранд маркет „Жанет” в посока бензиностанция „Петрол”, по неустановени до момента причини възниква катастрофа между лек автомобил „Хюндай”, със софийска регистрация, управляван от немския гражданин Р.В., 36-годишен и мотоциклет „БМВ C 600 Спорт”, с бургаска регистрация, управляван от 42-годишния А. П. от Несебър, който е прегледан в болница „Лайф хоспитал” в Бургас и освободен за домашно лечение с диагноза „скъсани връзки на лявото рамо\", информира ФОКУС. ", "date": "2017.08.03", "title": "42-годишен румънец е пострадал при инцидент на пътя Бургас"}
{"url": "http://www.novinite.bg/articles/148076/Ognenata-stihiya-v-Burgasko-izpepeli-nad-10-sgradi", "text": "Пожарът в бургаското вилно селище Изворище още не е потушен. Огънят засегна 10-12 къщи и стопански постройки. Пострадали хора няма. Те бяха евакуирани навреме. Но материалните щети са много големи, информира НОВА.На място бяха изпратени повече от пет пожарни и водоноски. Доброволци също се включиха в гасенето на огъня. \"Не знам кога е дошла първата пожарна кола, но втората закъсня с поне 40 минути. Според мен огънят можеше да бъде спрян и да не прехвърля шосето\", разказа един от мъжете, участвали в гасенето на пожара. Полицейски патрули отцепиха пътя към вилното селище. Стигна се и до спор между полицаите и местните жители. Има арестуван мъж, тъй като е искал да достигне до цех за мебели, където по думите му има голямо количество кореселин, който се използва при производството на мебели. Полицията обаче не го пусна, той не се съобрази със забраната и така бе задържан.През нощта полицейската блодака падна и хората успяха да стигнат до вилното селище и да видят имотите си.  ", "date": "2017.08.03", "title": "Огнената стихия в Бургаско изпепели над 10 сгради"}
{"url": "http://www.novinite.bg/articles/148123/Normalizirano-e-dvijenieto-na-avtomagistrala-Struma", "text": "Нормализирано е движението на автомагистрала \"Струма\" в посока София при км 83, в района на тунел \"Кочериново\". Това съобщиха от пресцентъра на Агенция \"Пътна инфраструктура\" (АПИ). Всички граждани и транспортни фирми могат да получават информация за актуалната пътна обстановка от безплатното приложение LIMA, интернет страницата на АПИ – www.api.bg, и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието по републиканските пътища, информира ФОКУС.", "date": "2017.08.03", "title": "Нормализирано е движението на автомагистрала \"Струма\""}
{"url": "http://www.novinite.bg/articles/148146/Devet-pojara-samo-za-denonoshtie-v-Slivensko", "text": "Девет пожара избухнаха на територията на Сливенска област само за изминалото денонощие. Горяха около 162 декара сухи треви, храсти и отпадъци, информира ДАРИК. Шест от тях са потушени от пожарникари от Сливен, два от огнеборци от Нова Загора и един от екип от Твърдица. Спасени са десет декара орехова градина, десет бали фураж и шест сгради.  ", "date": "2017.08.03", "title": "Девет пожара само за денонощие в Сливенско"}
{"url": "http://www.novinite.bg/articles/148143/Zatvorena-za-dvijenie-shte-bade-dnes-intenzivnata-lenta-na-AM-Trakiya", "text": "Затворена за движение ще бъде днес интензивната лента на АМ „Тракия“ от км 55+627 до 60+600 в Пазарджишка област, посока Бургас, съобщават от Агенция „Пътна инфраструктура“. Ограничението е заради подновяване на хоризонталната маркировка, информира ДАРИК. Затварянето ще се прави поетапно на участъци от по 500 м, за да се сведат до минимум неудобствата за водачите. Очаква се дейностите да приключат в рамките на днешния ден.", "date": "2017.08.03", "title": "Затворена за движение ще бъде днес интензивната лента на АМ „Тракия“"}
{"url": "http://www.novinite.bg/articles/148138/Opravdaha-Petar-Nizamov", "text": "Оправдаха Петър Низамов–Перата и на втора инстанция за \"свинските опашки\". Това стана ясно след днешното заседание в Бургаския окръжен съд, информира НОВА.Припомняме, че прокуратурата поиска 2 години затвор за Перата заради ареста на мигранти със \"свински опашки\", извършен през април 2016 г. край границата с Турция. Причината - имало доказателства, че в деня на задържането на бежанците, е носил пистолет и нож, че именно неговият глас се чува на записа, разпространен в социалните мрежи. За случая Петър Низамов беше съден, но оправдан от Районния съд в Бургас. Пред окръжните съдии през май Петър Перата заяви, че е невинен и че е негов дълг да защитава българската граница.  ", "date": "2017.08.03", "title": "Оправдаха Петър Низамов"}
{"url": "http://www.novinite.bg/articles/148173/Dejnostta-na-pravitelstvoto-do-momenta", "text": "От встъпването си в длъжност до края на първата пленарна сесия на Народното събрание правителството е внесло за разглеждане в парламента 17 законопроекта. От тях 12 са приети окончателно, което е повече от половината от всички приети от 44-ото НС закони (общо 19). /БГНЕС/Това съобщиха от правителствената пресслужба.Сред одобрените от народните представители проекти на Министерския съвет са Законът за изменение на Закона за бюджета на държавното обществено осигуряване за 2017 г., с който минималната пенсия за осигурителен стаж и възраст се увеличава на 180 лв. от 1 юли и на 200 лв. от 1 октомври; ратификацията на Рамковото споразумение за заем между Банката за развитие на Съвета на Европа и България, който ще подпомогне усвояването на средствата от европейските структурни и инвестиционни фондове през настоящия програмен период; Законът за изменение на Закона за отбраната и въоръжените сили на Република България, с който се изравняват правата на мъжете и жените военнослужещи да ползват родителски отпуск; Законът за изменение и допълнение на Данъчно-осигурителния процесуален кодекс, с който се въвеждат нови мерки в борбата срещу укриването на данъците, и др.Останалите пет законопроекта са на различен етап на разглеждане от Народното събрание. Това са проектите на закон за държавните помощи, на закон за ратифициране на Меморандума за изпълнение на Програма за трансгранично сътрудничество ИНТЕРРЕГ - ИПП България - Сърбия, ЗИД на Закона за местните данъци и такси, ЗИД на Кодекса за социално осигуряване и законопроектът за ратифициране на Спогодбата за социална сигурност между Република България и Кралство Мароко.", "date": "2017.08.03", "title": "Дейността на  правителството  до момента"}
{"url": "http://www.novinite.bg/articles/148177/Chast-ot-terasa-padna-na-centralnata-ulica-v-Omurtag", "text": "Огромен блок се откъсна от тераса на четвърти етаж на жилищна сграда и падна на централната улица на Омуртаг. За щастие по това време отдолу не са преминавали хора и автомобили. Няма пострадали. Мястото на инцидента е било отцепено от органите на реда.Областният управител на Търговище Митко Стайков и кметът на Омуртаг Ешреф Ешрефов предприеха спешни мерки и координираха действията на съответните служби по обезопасяване на района на инцидента.", "date": "2017.08.03", "title": "Част от тераса падна на централната улица в Омуртаг"}
{"url": "http://www.novinite.bg/articles/148144/Dvama-balgari-sa-bili-zadarjani-za-nezakonno-kampinguvane-v-Garciya", "text": "Двама българи са били задържани за незаконно къмпингуване в Гърция. Това съобщиха за Агенция „Фокус“ от пресцентъра на Министерство на външните работи, информира ДАРИК. На 1 август в 6.00 ч. сутринта при рутинна проверка на гръцката полиция в Ситония е задържана група от незаконно къмпингуващи. Между тях попадат и двама български граждани. В 14.00 ч. същия ден те са освободени с решение на прокурора. Води се следствие. От Министерство на външните работи обясниха, че в зависимост от решението на съда може да им бъде наложена глоба. Задържаните българи не са потърсили консулството в Гърция. Съгласно местните закони къмпингуването е разрешено само на утвърдените и регистрирани за целта места. При нарушение на забраната санкциите могат да бъдат предупреждение, глоба от 150 евро и лишаване от свобода за срок от три месеца.", "date": "2017.08.03", "title": "Двама българи са били задържани за незаконно къмпингуване в Гърция"}
{"url": "http://www.novinite.bg/articles/148148/Doverieto-v-pravitelstvoto-namalyava", "text": "Видим оптимизъм за икономиката и не толкова видим - за политиката. Това е картината на масовите нагласи в края на политическия сезон, в навечерието на 100-те дни на новото правителство, разкри проучване на \"Галъп\", информира НОВА.Все пак българите остават по-скоро негативни, що се отнася до икономиката, сочи изследването, проведено в средата на месеца сред 765 души в цялата страна. . Очакванията за материалното положение са едни от най-високите за последните няколко години, а очакванията за безработица са в най-ниската си точка. Опасенията за поскъпване на основните стоки са разсеяни.В същото време спира покачването на доверието във властта. Парламентът все пак остава със сравнително по-високи нива на доверие на фона на предишни години, макар по традиция недоверието да преобладава решително. Това са част от изводите от традиционното ежемесечно изследване Политически и икономически индекс на Галъп интернешънъл - независимо от външно финансиране. Изследването е проведено между 6 и 13 юли сред 765 души в цялата страна чрез пряко интервю.  Индексът на очакванията за материалното положение се изчислява чрез отговорите на на въпроса „Какво очаквате да бъде материалното положение на Вашето семейство през следващите 12 месеца?“. Индексът заема стойности от +1 до -1. Негативизмът традиционно преобладава, затова и индексът е с минусови стойности. В последните месеци обаче той в известна степен намалява, като сегашната му стойност от -0.12.              В началото на април имаше скок в очакванията за повишаване на цените на основните стоки – тогава обявиха, че комуналните услуги ще поскъпнат. През лятото обаче има успокояване в това отношение. През този сезон 62% от българите смятат, че цените ще нарастват в следващите 2-3 месеца. 23% смятат, че ще останат същите, а 2% - че ще намаляват. Само преди три месеца 78% очакваха ръст в цените.По традиция (а и според пазарната логика) винаги се очаква по-скоро повишаване на цените. Въобще, смените във властта водят до повишаване на позитивните оценки и очаквания – както за политиката, така и за икономиката и личните финанси. Това начално доверие постепенно се изчерпва в хода на мандата.28% от анкетираните очакват влошаване на икономическото положение в страната, сравнено с 47% преди две години. 39% очакват положението да остане същото, а 15% - да се подобри. Сега сме в една от фазите на най-нисък песимизъм за икономиката в последното десетилетие.Спадат и очакванията за безработица. През юли 41% очакват тя да остане същата, 26% - да расте, а 11% да намалява. Тези 26% са най-ниската стойност на очаквания за безработица в последните няколко години.    Доверието в парламента към юли е 24%, след като месец по-рано бе достигнало до 28%. Такива стойности за последно са регистрирани през 2010 г. Нето също е в по-ниски от обичайните стойности - в този месец е 67%, а в предишния бе дори 61%, след като в последните няколко години рядко е било под 70%.Доверието в то е 32%, нето е 59%. Месец по-рано то бе по-високо. И тук традиционната за всяка власт положителна тенденция около изборите е изместена от нов етап, в който масовото мнение вече няма да оценява просто факта, че се е съставило , а ще оценява как то се справя. ", "date": "2017.08.03", "title": "Доверието в правителството намалява"}
{"url": "http://www.novinite.bg/articles/148104/Otpuskat-7-746-735-lv-za-posledici-ot-bedstviya", "text": "Правителството одобри допълнителни разходи в общ размер 7 746 735 лева за изпълнение на дейности по предотвратяване, овладяване и преодоляване на последиците от бедствия, съобщи пресслужбата на кабинета, информира ДАРИК.   Средства се отпускат на Министерството на транспорта, информационните технологии и съобщенията, област Варна и общините Бургас, Велико Търново, Габрово, Перник и Столична община.   С тях ще се разплатят извършени непредвидени разходи за спасителни и неотложни аварийни работи при овладяване на бедствени положения и кризисни ситуации, за неотложно възстановяване на инфраструктурни обекти и възстановителна помощ за пострадали от бедствия граждани.   Целевите разходи са предложени от Междуведомствената комисия за възстановяване и подпомагане към Министерския съвет и ще бъдат осигурени за сметка на резерва за непредвидени и неотложни разходи по Закона за държавния бюджет на България за 2017 година.", "date": "2017.08.03", "title": "Отпускат 7 746 735 лв. за последици от бедствия"}
{"url": "http://www.novinite.bg/articles/148167/Sankciite-na-SASht-zasyagat-cyala-Evropa", "text": "Американската администрация избра руския топливно-енергиен сектор за основна мишена на своя санкционен удар. Това може да създаде рискове за осъществяването на нови петролни и газови проекти, не само в Русия, но и да засегне енергийната сигурност на Европа, смятат анализаторите, бизнесът и чиновниците. /БГНЕС/Последните три години научиха руската икономика да живее в условията на външни ограничения, компаниите и банките свикнаха да работят в условията на санкции, без да се отказват от своите финансови планове.Икономистите не очакват бурна реакция от рублата и масово бягство на инвеститори от руските активи в отговор на новата вълна американски санкции, последиците върху финансовия пазар могат да бъдат само незначителни и краткосрочни.„Има санкции, които ще затегнат реда за финансиране на банките, налагат допълнителни ограничения върху енергийния сектор. Но, по принцип, с оглед на това, което се случи от 2014 г. насам, новите санкции не са чак толкова страшни“, смята главният анализатор на банка „Уралсиб“ Алексей Девятов.Американският президент Доналд Тръмп подписа на 2 август пакета с антируски санкции, които разширяват редица секторни санкции.По-конкретно, новият закон съкращава максималния срок на финансиране на руските банки, на които САЩ са наложили санкции, до 14 дни, на компаниите от петролния и газов бизнес – до 60 дни /сега това 30 дни и 90 дни съответно/.Освен това се разширява забраната за доставката на оборудване и технологии за дълбоководни и арктически шелфови проекти, а също така за проекти с трудни за добив запаси. Ако по-рано ставаше дума за всички такива проекти на територията на Русия с участието на физически и юридически лица, които попадат под ударите на санкциите, то сега те засягат само новите проекти без да се ограничават географски. Под ограничения попадат всички нови проекти, в които руските компании попаднали под санкциите имат 33% и повече.Новите санкции на САЩ предполагат, че президентът може да налага санкции на лица, инвестиращи в строителството на руски експортни тръбопроводи над 5 милиона долара за една година или 1 милион долара едновременно.Освен това санкции могат да бъдат наложени за предоставянето на услуги, технологии, оказване на информационна подкрепа при строителството и модернизацията на руските експортни тръбопроводи, включително на действащите. В закона специално място се отделя на това, че САЩ ще продължат да се противопоставят на строителството на газопровода „Северен поток – 2“.Предвидени са и ограничителни мерки по отношение на лицата, инвестиращи над 10 милиона долара или съдействащи за такива инвестиции, ако те помагат на Русия да приватизира държавни активи с цел незаконно обогатяване на руски правителствени чиновници, техните семейства и близки.Министърът на икономическото развитие Максим Орешкин смята, че затягането на американските санкции директно ще удари по бизнес интересите на европейските компании и по енергийната сигурност на Европейския съюз, а също така съществено ограничава пълномощията на американския президент.Британската ВР също не вижда съществени неблагоприятни последици, които новите американски санкции срещу Русия биха оказали върху компанията, съобщи нейният ръководител Боб Дъдли. „В продължение на този години успявахме да работим добре, спазвайки всички предписания. Смятаме, че тези нови санкции няма да променят създалата се ситуация“, обобщи той по-рано.Председателят на УС на германската „Винтерсхал“ Марио Мерен, който се обявяваше против новите санкции, смята, че те не трябва да се използват за прокарването на собствени интереси, като например, продажбата на американски втечнен природен газ. „Изглежда, че сега геоикономиката установява свои правила на играта, а ние, компаниите, чиито интереси и проекти тя засяга, й служим само като топче за тенис на маса“, каза той по-рано.Председателят на РСПП Александър Шохин също е убеден, че САЩ използват санкциите като елемент от недобросъвестната конкуренция за изтласкване на руските компании, преди всичко на „Газпром“ от европейския пазар.Според заместник-директора на аналитичния департамент на инвестиционната компания „Совлинк“ Олга Беленкая, макар ударът на санкциите да е насочен срещу ТЕК, неговото влияние върху петролния и газов сектор ще бъде ограничено. Причината е, че санкциите вече се прилагат спрямо разработването на находища в шелфа, добива на шистов петрол и новите проекти.„Много зависи от това дали ще бъде намерен контрамеханизъм, в рамките на който европейските и азиатските компании биха могли да участват във финансирането и технологичната подкрепа на тези проекти. Ако не, тогава ще бъде зле. Но за икономиката като цяло – няма да е силен удар, но неприятен“, отбеляза тя.Министърът на финансите Антон Силуанов се надява, че няма да има сериозно бягство на инвеститорите от руските ценни книжа заради новите мерки.Купувачите на значителна част от тези книга са чужди инвеститори, но това не са спекуланти, а институционални, по-конкретно пенсионни фондове, които провеждат достатъчно консервативна политика и по-дълго време запазват придобитите активи.Санкциите на Запада помогнаха на Русия да обърне внимание на вътрешните проблеми на икономиката, която навлезе във фазата на активен растеж, независимо от запазването на ниските цени на петрола, заяви във вторник министърът на икономическото развитие Максим Орешкин.Санкциите са научили Русия, че трябва на първо място да разчита на себе си, на развитието на собствените производства, развитието на малкия и средния бизнес – това, на което външната среда няма да повлияе.Руската икономика до голяма степен се е приспособила към тежките външни условия и последното разширяване на санкциите няма да й нанесе съществен и непоправим ущърб, съгласява се съветникът от Института за съвременно развитие Никита Масленков. Според него темповете на растеж на БВП са по-ниски, адаптацията на руската икономика е налице.Американският президент Доналд Тръмп смята, че санкциите ще сближат Русия, Китай и КНДР. „Ограничавайки гъвкавостта на изпълнителната власт, този закон затрудняват САЩ да сключват добри сделки в името на американския народ и още повече ще сближат Китай, Русия и Северна Корея“, се казва в изявлението на Тръмп.Едновременно с това той отбелязва, че Вашингтон може да прекрати санкциите срещу отбранителния и разузнавателен сектор на Русия в интерес на американските компании и съюзници. ", "date": "2017.08.03", "title": "Санкциите на САЩ засягат цяла Европа"}
{"url": "http://www.novinite.bg/articles/148129/Pojarat-v-Makedonski-Brod-se-razshiryava", "text": "Пожарът, който дълго време е активен в района на Македонски брод вчера в следобедните часове се е разпространил на територията на Община Гостивар, в района на селата Корито и Желязна река. Пожарът е на непристъпен за превозни средства, което затруднява неговото гасене, информира Центърът за управление на кризи, цитиран от македонската медия \"Макфакс\"и агенция ФОКУС. В пожара бушува на места, обрасли със суха трева, смърч, както и смесена гора. При село Страяне той е локализиран, а от другата страна е все още активен. В района на село Корито горят сухи треви и пасища, но състоянието там не е опасно.  Според постъпилите информация до 8 часа тази сутрин пожарът в района на село Требовле все още е активен, но засега няма опасност за самото селото.  В района ва Тетово пожарът, който е активен в село Здуне има тенденция за разширяване в района на село Гургурница. Пожарът в района между селата Девич и Грешница е активен, но в момента няма опасност в населено място.", "date": "2017.08.03", "title": "Пожарът в Македонски Брод се разширява"}
{"url": "http://www.novinite.bg/articles/148151/Za-smyah-stanaha-gostite-na-svatbata-na-Leo-Mesi", "text": "За смях станаха гостите на сватбата на аржентинската звезда на Барселона Лионел Меси, разкрива \"Марка\", цитирана от offnews.Тържеството се проведе в родния на Меси и булката му Антонела град Росарио на 30 юни и на него бяха поканени 260 гости, повечето от които милионери.Те събраха пари за благотворителност в специален фонд, който беше дарен за деца в нужда.Очакванията, че в него се е набрала крупна сума предвид профила на гостите обаче не се оправдаха. Оказа се, че са били събрани едва 9500 евро, което прави по 36 на човек.Доста скромно за възможностите на гостите, отбелязва мадридското издание.Зложелателите на Меси побързаха да му се подиграят и припомниха, че само чантата на жена му струва повече, отколкото са събрали гостите му за бедните дечица.", "date": "2017.08.03", "title": "За смях станаха гостите на сватбата на Лео Меси"}
{"url": "http://www.novinite.bg/articles/148159/Britanskiya-BVP-ostava-slab", "text": "Английската централна банка (Bank of England) намали прогнозата си за британския икономически растеж. Експертите снижиха очакванията си за увеличение на брутния вътрешен продукт за 2017 г. 1,7% от първоначално обявените преди три месеца 1,9%./БГНЕС/След тазседмичното си заседание, екипът на финансовата институция обяви, че „БВП ще остане слаб в близко бъдеще, тъй като натискът върху реалните доходи на домакинствата продължава да тежи върху потреблението\". Като повод за това банката посочва излизането на Великобритания от Европейския съюз на фона на висока вътрешна инфлация.Великобритания реши да напусне ЕС на референдума, проведен на 23 юни 2016 г. Привържениците на раздялата с европейската общност бяха с 3 процента повече от опонентите си.На 29 май британското правителство задейства процедурата за излизане на страната от общността, която трябва да приключи през март 2019 година. ", "date": "2017.08.03", "title": "Британския БВП остава слаб"}
{"url": "http://www.novinite.bg/articles/148095/Rumen-Radev-dade-visoka-ocenka-na-podpisaniya-Dogovor-za-priyatelstvo", "text": "Държавният глава Румен Радев даде висока оценка на подписания Договор за приятелство, добросъседство и сътрудничество между България и Република Македония и подчерта, че от днес е отворена нова европейска страница в двустранните отношения, съобщиха от прессекретариата на президента, пише ДАРИК.   Президентът Радев е напомнил, че подписването на Договора е станало възможно благодарение на дългогодишните усилия на дипломати и държавници.   Българският държавен глава е призовал за скорошна ратификация на Договора от парламентите на двете страни, изпълнение на условията, заложени в него, и осъществяване на договорените проекти в името на благоденствието на гражданите на двете държави.   Той е подчертал необходимостта от системни усилия за реализацията на Договора.  ", "date": "2017.08.03", "title": "Румен Радев даде висока оценка на подписания Договор за приятелство"}
{"url": "http://www.novinite.bg/articles/148156/Kosmonavti-se-sabirat-vav-Varna", "text": "Космонавтите Георги Иванов, Красимир Стоянов, Александър П. Александров и Арналдо Тамайо Мендес от Куба поднесоха венци и цветя на паметника на Юрий Гагарин и на Пантеона в Морската градина във Варна, предаде БГНЕС.Общо шестима космонавти от три страни и два континента посреща \"Камчия\" в началото на август. В Санаторно-оздравителния комплекс /СОК/ край морето, започва международната лагерна смяна \"Космосът и ние\". Там звездните гости ще имат ежедневни срещи с бъдещото поколение млади космонавти – участници в детската лагерна смяна.В продължение на две седмици, деца от различни страни ще имат уникални срещи с покорителите на космоса. Много образователни игри, творчество, \"космически\" забавления, плаж и спорт са предвидени в ежедневната програма. Бъдещите космонавти, които са на възраст от 9 до 17 години, ще имат уникалната възможност да се \"скачат\" с Орбиталната космическа станция, ще направят практически тренировки с аналога на спускаемия космически апарат СОЮЗ-ТМА, който е в Авиокосмическия център в комплекса.В \"Камчия\" се събират първият българин, полетял в Космоса през 1979 г. Георги Иванов, участникът във втория българо-руски космически полет през 1988 г. Александър Александров и домакинът на събитието - ръководителят на Авио-космическия център в \"Камчия\" - Красимир Стоянов. Той е преминал пълния курс за подготовка на космонавти в Центъра \"Юрий Гагарин\" в Звездното градче в Русия и е участник в дублиращия екипаж на втория българо-руски космически полет на космическия кораб \"Союз ТМ-5\".", "date": "2017.08.03", "title": "Космонавти се събират във Варна"}
{"url": "http://www.novinite.bg/articles/148094/Plevneliev-Az-posochih-naprejenieto-mejdu-Balgariya-i-Makedoniya", "text": "„Аз посочих, че между България и Македония има напрежение. За баде реши един проблем, трябва да бъде посочен”. Това обяви в интервю за предаването „Тази сутрин” президентът на България между 2012 и 2017 г. Росен Плевнелиев по повод подписването на Договора за добросъседство между България и Македония на 1 август, съобшава бТВ.Той обяви, че съвсем съзнателно като държавен глава пет години не е посетил съседната държава. През 2012 г. той е казал на еврокомисаря по разширяване, че докладът на Европейската комисия за напредъка на Македония не е верен. В първите години ни беше много трудно, трябваше да се обясняваме пред партньорите ни в ЕС, сподели Плевнелиев.Много е хубаво, че подписахме договор за добросъседство, важно е да се изпълнява, обяви експрезидентът.Относно новият орган за борба с корупцията Плевнелиев смята, че не е работа на президента да посочва състава на тази комисия, защото държавният глава е висша представителна власт, но не изпълнителна власт.Той съветва президента Румен Радев да наложи вето на промените в закона за съдебната власт и Наказателно-процесуалния кодекс.По думите му има промени, които противоречат на конституцията. За пример той даде прехвърлянето на изключително важни дела към т. нар. Специализиран съд, който е дал спорни резултати досега.Относно мегаделото „КТБ” Росен Плевнелиев смята, че като президент е направил нужното, за да не се стигне до голяма банкова криза. Според него е важно да се отворят „досиетата КТБ”, както и колко пари ще бъдат върнати.", "date": "2017.08.03", "title": "Плевнелиев: Аз посочих напрежението между България и Македония"}
{"url": "http://www.novinite.bg/articles/148175/Djoan-Rouling-e-naj-visoko-plateniyat-pisatel-v-sveta", "text": "Британката Джоан Роулинг, авторка на поредицата книги за младия магьосник Хари Потър, оглави класацията на сп.\"Форбс\" за най-високо платените писатели в света, съобщава Дарик. По информация на изданието от месец юни 2016 г. Роулинг е спечелила 95 млн. долара, като е изпреварила миналогодишния лидер в подреждането - американския писател Джеймс Патерсън, автор на поредицата криминални романи за инспектор Алекс Крос. За една година в сметките му са влезли 87 млн. долара, отреждайки му второто място. В петицата на лидерите по размера на хонорарите влизат още трима американски автора. Детският писател Джеф Кини с 21 млн. долара, авторът на \"Шифърът на Леонардо\" Дан Браун с 20 млн. долара и \"кралят на ужасите\" Стивън Кинг с 15 млн. долара. За последен път Роулинг беше обявена за най-високоплатен писател през 2008 г. А от 1999 г. тя е оглавявала тази класация на \"Форбс\" три пъти.    ", "date": "2017.08.03", "title": "Джоан Роулинг е най-високо платеният писател в света"}
