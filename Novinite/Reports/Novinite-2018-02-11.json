{"url": "http://www.novinite.bg/articles/156530/Vojnata-po-patishtata-vze-nova-jertva", "text": "Един човек е загинал, а 11 са ранени при 12 катастрофи в страната през изминалото денонощие. Това съобщиха от пресцентъра на МВР. В София са станали 4 тежки и 99 леки пътни произшествия, ранени са четирима души. От началото на месеца в страната са възникнали 132 катастрофи, загиналите са 13. От началото на годината в страната са станали 634 пътни произшествия, при които са загинали 55 души.", "date": "2018.02.11", "title": "Войната по пътищата взе нова жертва"}
{"url": "http://www.novinite.bg/articles/156521/Zamarseniyat-vazduh-podtikva-kam-prestapleniya", "text": "Изследователи от САЩ и Индия са установили, че замърсеният въздух подтиква хората да извършват престъпления и измами, съобщи Нюзру.Причината може да е в тревожността, нивата на която се повишават от мръсния въздух.Специалистите са анализирали данните, събрани от 9360 американски града за 9 години. В населените места със силно замърсен въздух нивата на престъпността са се оказали по-високи.Освен това, експертите са провели и редица опити. При един от тях е оценена склонността на участниците да използват неетични стратегии за преговори.Доброволците е трябвало да опишат в писмена форма живота в районите с мръсен или чист въздух. Учените са открили, че онези, които пишат за замърсените места, са били по-склонни да се държат неетично и са били по-неспокойни, отколкото онези от чистите райони.При друг експеримент на 256 души е показана снимка със замърсяване или без. Доброволците е трябвало да си представят, че живеят на това място и да размишляват за чувствата, които пробужда фотографията у тях. След това те са решавали задача на компютъра, като за всеки правилен отговор са получавали по 50 цента. В даден момент на участниците е съобщено, че могат да видят правилния отговор, ако поставят курсора на мишката на определено място, но са били помолени да не го правят. Специалистите са проследили колко често надникват доброволците. Оказва се, че участниците, живеещи в райони с мръсен въздух, го правят по-често.", "date": "2018.02.11", "title": "Замърсеният въздух подтиква към престъпления?"}
{"url": "http://www.novinite.bg/articles/156523/Naprejenie-sred-obshtopraktikuvashtite-lekari", "text": "От съсловната организация казаха, че недоволството на общопрактикуващите лекари може да прерасне в ефективен протест. Причините - недостигът на средства в бюджета, изискването да описване на касови бележки, след преглед на пенсионери и готвени промени в наредбите за диспансеризация и профилактични прегледи. От сдружението предупредиха, че има опасност личните лекари с големи пациентски листи да спрат да записват нови пациенти.В пациентската листа на доктор Николова са записани около 2500 души. В зависимост от възрастта им касата ѝ плаща между 1 лев и 5 стотинки и 1 лев и 47 стотинки. Доктор Николова се стреми да не надвишава лимита от 2500 пациенти, защото ще се наложи назначи още един лекар.Дори и да осигури пари за заплата доктор Николова не знае, дали ще може да намери втори лекар.Пациентите се опасяват, че ако лекарите с големи листи спрат да записват нови хора правото им на избор ще бъде ограничено. От сдружението на общопрактикуващите лекари смятат, че проблемът може да се реши с минимално повишаване на сумата, която касата плаща за записан пациент и отпадане на условието за назначаване на втори лекар при над 2500 записани пациенти. Промени в наредбата за специализация, с които да се привлекат нови кадри, повишаване на потребителската такса и по-добро разпределяне на бюджета искат от сдружението. Предупреждават, че недоволството в редиците им може да прерасне в протест, заради промени в наредби, които се готвят в момента. Над 4200 лични лекари в страната са сключили договор със здравната каса. По-малко от 600 от тях са надвишили лимита от 2500 пациенти и са назначили втори човек. Ако медик откаже да запише пациент, той може да подаде жалба в районната здравна каса. До момента такива сигнали в касата и здравното министерство не са постъпили. ", "date": "2018.02.11", "title": "Напрежение сред общопрактикуващите лекари"}
{"url": "http://www.novinite.bg/articles/156524/Amerikanec-zastrelya-chetirima-i-se-samoubi", "text": "Американец застреля четирима души в окръг Джонсън, щата Кентъки и се самоуби, съобщи БГНЕС.Органите на реда получили информация за стрелба в северната част на окръга. Пристигайки на мястото, те открили, че двама души са били застреляни. Заподозреният в убийството им избягал с кола. Бил обявен за издирване, в което се включила щатската полиция.По-късно през деня полицейските служители открили колата на заподозрения в град Пейнтсвил, пред жилищна сграда. В автомобила били открили телата на двама души, според властите, също убити от престъпника. Самият той се застрелял преди пристигането на полицията.Още не се съобщава какви са били мотивите на престъпника.", "date": "2018.02.11", "title": "Американец застреля четирима и се самоуби"}
{"url": "http://www.novinite.bg/articles/156526/API-Zatvaryat-se-nyakoi-patishta-v-stranata-poradi-sneonavyavaniya", "text": "Затварят се някои пътища в страната поради снегонавявания и силен вятър, съобщиха от пресцентъра на Агенция \"Пътна инфраструктура\".Временно се затварят пътят Нови Пазар - Тръница, пътят Нови Пазар - Секулово, пътят Никола Козлево - Пет могили, пътят Никола Козлево - Цани Гинчево, пътят Векилски - Орляк, пътят Мадара - Нови Пазар, пътят Каспичан - Златна Нива. От АПИ препоръчват на водачите на автомобили да избягват движението в тези участъци и да се съобразяват с ограниченията и действията на пътна полиция.Проходът \"Печинско\" е забранен за автомобили над 12 т.Временно се ограничава движението в активната и изпреварваща лента на автомагистрала \"Тракия\" при км 21 в посока София, поради пътен инцидент. Движението се осъществява в аварийната лента. Шофьорите да се движат с повишено внимание и съобразена скорост, спазвайки указанията на \"Пътна Полиция\", съветват от АПИ.Шофьорите да се движат с повишено внимание в областите Шумен и Разград, поради интензивен снеговалеж, призовават от АПИ.Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, интернет страницата на АПИ и по всяко време от денонощието на тел. 0700 130 20 в АПИ.", "date": "2018.02.11", "title": "АПИ: Затварят се някои пътища в страната поради снеонавявания"}
{"url": "http://www.novinite.bg/articles/156522/Prodaljava-naprejenieto-mejdu-Izrael-i-Iran", "text": "Продължават взаимните обвинения между Израел и Иран заради свалените самолети на сирийска територия. Израелският премиер заяви, че е „ЗА\" мир, но ще противодейства на всеки опит на Техеран за влияние на чужда територия.Иран определи като „смехотворни\" твърденията на Израел, че са свалили ирански безпилотен самолет. От Тел Авив твърдят, че дронът бил прихванат в израелското въздушно пространство и в отговор на нарушението - израелските военновъздушни сили са нанесли удари по ирански обекти в Сирия. По време на операцията беше свален израелски изтребител.", "date": "2018.02.11", "title": "Продължава напрежението между Израел и Иран"}
{"url": "http://www.novinite.bg/articles/156527/137-snegorina-sa-chistili-Sofiya-tazi-nosht-gradskiyat-transport-se-dviji-normalno", "text": "137 снегопочистващи машини и екипи, на фирмите ангажирани с почистването на София са работили през изминалата нощ, съобщиха от пресцентъра на Столична община. Обработени със смеси против заледяване са улици със масов градски транспорт във всички райони на София. Във районите „Триадица“, „Искър“, „Студентски“ „Връбница“, „ Нови искър“, „Кремиковци“, „ Младост“, „Витоша“ , „Овча Купел“, „Илинден“ „Надежда“, „Красно село“ и „Слатина“ са обработени със смеси против заледяване главни улици в кварталите и част от вътрешно-кварталните улици. Пътищата в природен парк Витоша -Драгалевци- Алеко и Бояна -Златни мостове са опесъчени. Обработени са и участъци от Южната дъга. Към момента градският транспорт се движи нормално, като се изпълняват всички маршрути. Напомняме на пешеходците да внимават при придвижването си в града, а на шофьорите да излизат с автомобилите си само с добре подготвени за зимата и да карат със скорост, съобразена с пътните условия.", "date": "2018.02.11", "title": "137 снегорина са чистили София тази нощ, градският транспорт се движи нормално"}
{"url": "http://www.novinite.bg/articles/156529/Petima-dushi-postradaha-pri-paten-incident-na-AM-Trakiya", "text": "Петима души са пострадали при пътен инцидент на АМ \"Тракия\", съобщи МВР. Те са транспортирани в болнични заведения. По първоначална информация лек автомобил е самокатастрофирал при 21 км на АМ “Тракия“ в посока София. Сигналът за инцидента е подаден малко след 8.30 часа тази сутрин. Временно е затруднено движението в района на 21 км в посока София. ", "date": "2018.02.11", "title": "Петима души пострадаха при пътен инцидент на АМ “Тракия“"}
{"url": "http://www.novinite.bg/articles/156525/Kak-da-razpoznaem-zaplahite-v-internet", "text": "Темата за безопасния интернет става все по-важна, тъй като случаите на различни заплахи - включително и към деца, зачестяват. Тези дни технологични компании и експерти отправиха призив за \"За по-чист и по-сигурен\" интернет. А ученици се обучават да разпознават заплахи във виртуалното пространство и да сигнализират за тях.", "date": "2018.02.11", "title": "Как да разпознаем заплахите в интернет?"}
{"url": "http://www.novinite.bg/articles/156528/Dneven-horoskop-za-11-fevruari", "text": "Спазете дадената си дума, има хора, които разчитат на нея и това ви задължава. В тази връзка започнете деня си с поетите ангажименти, личните ви задачи оставете за по-късно. Общуванията ще ви насочат към идеи в нови сфери на развитие. Приятел ще ви помогне в трудна ситуация.Пълни сте с енергия и това ви прави оптимисти за бъдещето. Действително нямате причини за безпокойство, но имате достатъчно задачи, върху които да мислите. Ще откриете за себе си истинското си поприще, на което ще се посветите с удоволствие.Всичко, което постигнете днес ще ви носи удовлетворение. Изпълнени сте с увереност и енергия, за да планирате дългосрочни цели. Отделете от времето си и за по-приятни занимания, парите и бизнеса не са всичко на този свят. На други общуването с приятели ще им донесе приятни мигове на отмора.Ако сте представител на някой от останалите зодиакални знаци, можете да намерите дневния си хороскоп .", "date": "2018.02.11", "title": "Дневен хороскоп за 11 февруари"}
{"url": "http://www.novinite.bg/articles/156520/Vavedeni-sa-ogranicheniya-za-dvijenie-v-Smolyansko", "text": "Въведени са ограничения за движението в област Смолян заради падналия обилен снеговалеж през изминалата нощ.Отпадна изискването всички моторни превозни средства да са с вериги през прохода \"Пампорово\", съобщиха от дежурната част на Областно пътно управление в Смолян.На този етап обаче остават в сила ограниченията, за \"Превала\", където всички моторни превозни средства трябва да се движат с вериги, като е забранено движението на товарни автомобили над 12 тона с ремаркета и полуремаркета.Товарните автомобили трябва да се движат без ремаркета и полуремарета през проходите \"Рожен\" и пътя Доспат-Батак.Шофьорите, на които им предстои пътуване, е необходимо да тръгват на път с автомобили подготвени за зимни условия, да карат със съобразена скорост и повишено внимание, спазвайки указанията на „Пътна полиция“, напомнят от Агенция „Пътна инфраструктура“.Няколко населени места в Смолянско са без ток, съобщи зам.-областният управител на Смолян Адриан Петров. Без ток са селата Загражден в общ. Баните и смолянските Арда, Мочура, Фатово и в района на Петровица.", "date": "2018.02.11", "title": "Въведени са ограничения за движение в Смолянско"}
{"url": "http://www.novinite.bg/articles/156519/Pravoslavnite-hristiyani-otbelyazvat-Mesni-Zagovezni", "text": "8 седмици преди Великден Православната църка отбелязва Неделя Месопустна (Месни Заговезни). Името на празника идва от това, че е последният ден преди постите, когато се яде месо.Иска се прошка от момъка, за да получи момата, която си е избрал.Заговява се с месо, затова празничната трапеза е само от месни ястия. В седмицата след „Месни заговелки\" се яде много извара, масло и яйца. Това е и последната седмица, в която младите могат да се събират, да пеят и играят хора. До Великден следват хранителни и духовни пости. На Месни Заговезни се приготвят баница с мас и извара, кокошка, яде се свинско месо. През цялата седмица до Сирни заговезни се устройват веселби и игри, защото след това те са строго забранени. В храмовете се четат откъси от Светото писание, които говорят за Страшния съд. Така Църквата припомня за трагичните последици от греха и призовава всички към служба на ближния и към добродетелност.През седмицата — в сряда, петък и неделя се връзват люлки и момците и момите се люлеят за здраве. Също така през цялата седмица (или само на Сирни заговезни) се палят огньове и пак за здраве се прескачат; после около тях се играят хора и се пеят песни. Затова празникът се нарича и Поклади.", "date": "2018.02.11", "title": "Православните християни отбелязват Месни Заговезни"}
{"url": "http://www.novinite.bg/articles/156518/B-pochti-cyalata-strana-shte-vali-snyag", "text": "Днес в почти цялата страна ще вали сняг, само на места в Горнотракийската низина и крайните югоизточните райони все още дъжд, но по-късно и там валежът ще се примесва със сняг. Ще се образува снежна покривка. Ще духа умерен, в Източна България до силен вятър от север-североизток, който по-късно ще се ориентира от северозапад. В Североизточна България, Предбалкана и Родопите, където валежите ще са по-интензивни, ще има условия за снежни виелици и навявания. Привечер от запад валежите ще отслабват и спират. Максимални температури между 0° и 5°, в София около 1°.Атмосферното налягане е значително по-ниско от средното за месеца. По-късно през деня ще започне да се повишава. В планините ще е облачно с валежи от сняг. Ще духа умерен, по билото на Стара планина временно до силен вятър от север-североизток, който след обяд ще отслабва. Максимална температура на височина 1200 метра около 0°, на 2000 метра – около минус 6°.Над Черноморието ще бъде облачно. Ще вали дъжд, който по северното крайбрежие ще се примесва със сняг. Ще духа силен вятър от север-североизток, който по-късно ще се ориентира от северозапад. Максималните температури ще са 3-6°. Температурата на морската вода е 6-7°. Вълнението на морето ще бъде 3-4 бала.", "date": "2018.02.11", "title": "B почти цялата страна ще вали сняг"}
