{"url": "http://www.novinite.bg/articles/158205/Navarshvat-se-74-godini-ot-naj-tejkata-bombardirovka-nad-Sofiya", "text": "Навършват се 74 години от най-тежката бомбардировка над София, извършена от Съюзническите сили през Втората световна война. На този ден през 1944 година над столицата са били пуснати повече от 30 000 запалителни бомби. Цветя и венци бяха поднесени пред паметника на загиналите и пострадалите от бомбардировките софиянци. София е била тежко бомбардирана в продължение на четири месеца, след като правителството на Богдан Филов обявява война на САЩ и Великобритания. През 1944-та година Елена Данева е била ученичка в първи клас и си спомня. \"Всяка вечер си приготвяхме обувките, за да бягаме в мазето\", заяви Данева, цитирана от БНР. Броят на загиналите надвишава 4200 души, а повече от 12 000 сгради са били разрушени. Лидерът на БСП-София Калоян Паргов отбеляза, че авантюрите в политиката се заплащат скъпо:\"Обявяването на война е един авантю ристичен акт, който впоследствие се отрази на десетките, стотици и хиляди невинни жертви\".", "date": "2018.03.30", "title": "Навършват се 74 години от най-тежката бомбардировка над София"}
{"url": "http://www.novinite.bg/articles/158206/Organizaciya-na-dvijenieto-za-podnovyavane-na-vremennata-avtobusna-liniya", "text": "За периода между 31.03.2018 г. и 01.07.2018 г. в дните събота и неделя (без празника Великден, 06.04-09.04.2018 г.), „Център за градска мобилност“ организира експлоатацията на временна автобусна линия със следния маршрут:От спирка “Метростанция Вардар” (за автобусни линии №№ 45 и 56 и разположена на ул. “Булина ливада”) по маршрута на автобусна линия № 56 до кръстовището на ул. “Траян Тенев” с ул. “Хармония” (митницата в кв. „Суходол“) и наляво по ул. “Хармония” до отклонението за сметището при кв. „Суходол“.Линията ще обслужва спирки:- начална/крайна “Метростанция Вардар” за автобусна линия № 56;- “Ж.к. Западен парк” за автобусна линия № 56;- “Околовръстен път” за автобусна линия № 56;- Крайна/начална - “Новата гора на София (Суходол)” на мястото на залесяването.Часове на тръгване от началните спирки:- “Метростанция Вардар” – 09:00, 10:30, 12:00, 13:30 и 15:00 часа;- “Новата гора на София (Суходол)” – 10:10, 11:40, 13:10, 14:40 и 16:00 часа. ", "date": "2018.03.30", "title": "Организация на движението за подновяване на временната автобусна линия"}
{"url": "http://www.novinite.bg/articles/158209/Manolova-shte-dari-paketi-s-hrana-ot-kampaniyata-Velikden-za-vseki", "text": "Утре, 31 март 2018 г., от 9 часа, омбудсманът Мая Манолова ще присъства напразничната литургия по случай Лазаровден в столичния храм „Свети ВеликомъченикГеорги Победоносец“ /кв. „Горубляне“, ул. „Самоковско шосе“ № 75/.След края на църковната служба, пред храма националният обществен защитникще дари пакети с храна на социално слаби и възрастни хора, събрани от доброволците наНационалната кампания „Великден за всеки – дари празник на баба и дядо“.Инициативата се организира за трета поредна година от институцията наомбудсмана, като целта е да бъдат подпомогнати българските пенсионери, които няма даполучат великденска надбавка от 40 лв., защото пенсията им надвишава с малкоопределения от правителството минимален праг до линията на бедност - 321 лв.Националната кампания „Великден за всеки“ набира финансови средства ихранителни продукти за празничната трапеза на възрастните хора. Тя може да бъдеподкрепена по банкова сметка в УниКредит Булбанк, разкрита конкретно и единствено зацелите на кампанията, с титуляр Български Червен кръст:IBAN: BG53UNCR70001522802795Банков код: UNCRBGSFИли със SMS 1255 - на стойност 1 лев, освободен от ДДСЧрез on-line дарения от България и чужбина на сайта на БЧК –www.redcross.bgСредствата ще бъдат обърнати във ваучери, всеки на стойност по 20 лева, с коитопенсионерите, определени по списъци на НОИ, ще могат да пазаруват в 5 000 магазина вцялата страна. / Кои са те тук: https://goo.gl/L7QZRg /Възрастните хора ще получават своите ваучери от другата седмица с месечната сипенсия в централните пощенски клонове по места. Със съдействието на социалнияпатронаж по общини в седмицата преди Великден ще започне и раздаването насъбраните хранителни продукти на социално слаби и бедни хора.Списъците на пенсионерите, които ще получат ваучери предстои да бъдатпубликувани на Интернет страницата на Омбудсмана и Български Червен кръст, на дватранша – преди Великден и преди Гергьовден.Продължава и набирането на храни този петък, събота и неделя, чрезакция „Купи и сподели“, част от кампанията. Идеята на акция „Купи и сподели“ е дададе възможност на хората с добри сърца да зарадват българските пенсионери заВеликден, като закупят пакетирани хранителни продукти /олио, брашно, захар, ориз,макарони, консерви, боб, леща, бисквити, сухи пасти и др./, които да дарят в специалнопоставените колички, брандирани с логото на кампанията, на изхода в магазините./В кои магазини можете да подкрепите кампанията тук: https://goo.gl/yZsHwo /", "date": "2018.03.30", "title": "Манолова ще дари пакети с храна от кампанията  „Великден за всеки“"}
{"url": "http://www.novinite.bg/articles/158189/Nov-sblasak-mejdu-Cvetanov-i-Ninova", "text": "Цветан Цветанов по повод призива на БСП за обща позиция на парламента по случая „Скрипал“. „За пореден път слушаме едно, а действията са съвсем различни“, каза той. „Не чухме да споменете, че Русия наруши международното право спрямо Крим“, се обърна той към БСП. „Какви бяха позициите на вашите народни представители след изборите в Русия? Имаше непристойно поведение от ваш народен представител, с обидни квалификации към държави от ЕС и САЩ“, посочи Цветанов. „ГЕРБ и правителството винаги сме отстоявали принципната позиция за спазване на международното право“, изтъкна той. „Къде сте вие в тази посока? Призовавате за отмяна на санкциите, с което подкрепяте политиката на Русия спрямо Крим“, поясни Цветанов. „Не трябва днес да правим грешки, заради които децата ни няма да могат да ни простят“, заяви той. Солидарността е изключително важна“, заяви Цветанов. В отговор на декларацията Корнелия Нинова заяви, че съжалява, че не е разбрана. „Съжалявам, че не разбрахте сложността и трудността в момента, не разбрахте, че предложих българския парламент да подкрепи премиера Бойко Борисов“, каза лидерът на социалистите. „Когато излизате и говорите от трибуната, не мога да разбера кога сте искрени“, обърна се Цветанов още към БСП. „Водите целенасочено страната ни към излизане от ЕС и насочването й в друга посока“, изтъкна той. „Не вярваме на лицемерието, което показвате постоянно“, каза още Цветан Цветанов.", "date": "2018.03.30", "title": "Нов сблъсък между Цветанов и Нинова"}
{"url": "http://www.novinite.bg/articles/158210/Specialisti-ot-Majchin-dom-otstraniha-30-santimetrova-kista", "text": "Специалисти от “Майчин дом” извършиха сериозна операция по отстраняване на киста на яйчника на 51-годишна жена. Образуванието е било с размери около 30 сантиметра и се е намирало на левия яйчник. Екипът в състав доц. д-р Божидар Славчев, д-р Светлозар Славов и д-р Наталия Петракиева са се справили блестящо и пациентката е в стабилно състояние.Операцията е била планова и е продължила около 2 часа. Въпреки че се е наложило лекарите да отстранят двата яйчника и матката, пациентката преминала успешно операцията и към момента се възстановява. След края на интервенцията кистата е изпратена за хистологично изследване, чрез което лекарите поставиха крайната диагноза. Резултатите потвърдили първоначалната констатация на екипа, че раковото образование е доброкачествено и в начален стадии.“Редовно извършваме сериозни операции от този тип. За нас това е нормално, тъй като в “Майчин дом” се намират най-добрите специалисти и поради тази причина повечето тежки случаи се насочват към нас.”, коментира д-р Славов, непосредствено след операцията.Ракът на яйчниците е коварна болест, която трудно може да бъде диагностицирана в ранен стадии. Това е шестият най-разпространен рак при жените. Специалистите от “Майчин дом” поясняват, че не може да се посочи само една причина за появата на рака. Факторите, които повлияват за отключване на заболяването са много и строго индивидуални.“Рискът от рак на яйчника нараства с възрастта. Ето защо, ходенето на ежегодни профилактични прегледи е най-добрата и правилна превенция за всяка жена. Съветваме пациентките си редовно да се консултират със своя лекар и да следят здравето си внимателно.”, сподели д-р Славов", "date": "2018.03.30", "title": "Специалисти от “Майчин дом” отстраниха 30-сантиметрова киста"}
{"url": "http://www.novinite.bg/articles/158211/Gazat-skacha-s-26", "text": "Природният газ ще поскъпне с 2.6% от 1 април, реши Комисията за енергийно и водно регулиране.В своето заявление газовата компания \"Булгаргаз\" поиска поскъпване със 7%.Регулаторът обаче определя за второто тримесечие цена на синьото гориво в размер на 361,82 лв. на 1000 куб. м. или 34,04 лв./MWh (без акциз и ДДС).В нея са включени компонента за услугата \"обществена доставка\" в размер на 5,42 лв./1000 nm3, както и компонента \"задължение към обществото\" от 1,37 лв./1000 nm3, която покрива разходите на \"Булгаргаз\" за съхранение на природен газ в газохранилището в Чирен.В тази цена не са включени цени за достъп и пренос през газопреносната мрежа и клиентите ще ги заплащат на крайните снабдители по реда на методиката за това.От комисията уточняват, че при утвърждаване на цената на природния газ КЕВР отчита условията по действащия договор между \"Булгаргаз\" ЕАД и \"Газпром Експорт\" и прилага изцяло залегналата в него методика.Според нея се вземат предвид движението на цената на петрола и на алтернативните на природния газ горива на световните пазари през последните 9 месеца, калоричността на природния газ, както и промените в курса на щатския долар спрямо лева.", "date": "2018.03.30", "title": "Газът скача с 2.6%"}
{"url": "http://www.novinite.bg/articles/158194/Borisov-Zasega-nyama-da-gonim-ruski-diplomati", "text": "Към този момент България няма да гони руски дипломати и технически лица от мисията на руската федерация. Това заяви премиерът Бойко Борисов след заседанието на съвета по сигурността към Министерския съвет по случая „Скрипал“.„Показахме своята пълна солидарност с Великобритания“, каза Борисов, но добави, че трябва да запазим канала на комуникации с Русия.На съвета, в присъствието на членове на правителството, началниците на спецслужбите и представител на президентството, беше изслушан и българският посланик в Москва Бойко Коцев.Той беше привикан в София за консултации, което е рутинна дипломатическа процедура, прилагаща се в момент на вземане на решение в сферата на външната политика. Коцев не е отзован, а извикан за разяснения. „Извикването на посланика е практика в дипломацията, която показва, че обръщаме сериозно внимание. На този етап не считаме, че трябва да гоним руски дипломати и технически лица“, посочи премиерът.Бившият външен министър Ивайло Калфин посочи, че привикването на посланик  не е слаб дипломатически ход и с него се припознава вината на Русия за случая „Скрипал“, а изгонването на дипломати би била следваща стъпка, ако се случи нещо ново.28 държави вече взеха решения за изгонване на руски дипломати заради, а още четири европейски страни решиха като София да привикат посланиците си за консултации.Повече светлина върху случилото се може да хвърли дъщерята на бившия шпионин Юлия, която според Би Би Си вече е контакта.", "date": "2018.03.30", "title": "Борисов: Засега няма да гоним руски дипломати"}
{"url": "http://www.novinite.bg/articles/158208/Karanikolov-shte-otkrie-Balgaro-turski-biznes-forum", "text": "Министърът на икономиката Емил Караниколов заминава на официалнопосещение в Република Турция, в периода от 1 до 3 април 2018 г., където щеоткрие Българо-турски бизнес форум. Събитието ще се проведе в градИстанбул на 2 април /понеделник/, като в него участие ще вземат над 100български фирми и още толкова от турска страна. По време на посещениетоси министър Караникоов ще проведе и работна среща с министъра наикономиката на Република Турция г-н Нихат Зейбекджи.Бизнес форумът, с двустранни срещи между представители на деловитесреди на България и Турция, ще даде възможност да се задълбочаттърговско-икономическите отношения и сътрудничеството между компаниитеот двете страни, производственото коопериране, както и съвместнитеинвестиции.", "date": "2018.03.30", "title": "Караниколов ще открие Българо-турски бизнес форум"}
{"url": "http://www.novinite.bg/articles/158202/API-shte-plati-obhodniya-pat-na-srutishteto-kraj-Smolyan", "text": "Агенция \"Пътна инфраструктура\" ще поеме финансирането на обходния път, който се изгражда заради голямото срутище край Смолян.Споразумението между пътната агенция и общината беше одобрено от общинския съвет в града.Местната администрация пък се заема да осигури плана за трасето, отчуждаването и обезщетяването на собствениците на имоти по него.На 27 март в общината беше обявено частично бедствено положение, но мярката се наложи, за да се улесни процедурно изграждането на обхода и спешните мероприятия по укрепването на пропукания склон, обясни кметът Николай Мелемов.Обходният път започва от разклона за село Влахово и преминава през труден за прокопаване планински терен.Дни наред багери и тежки пробивни машини работиха, за да разбият твърдите скали по маршрута. Използвани бяха и взривове. Работата се забави спрямо предварителните разчети, които бяха пътят да е готов за 2 седмици.Обходният път е дълъг около 1 километър, с 2 ленти и отводнителни съоръжения. Предвижда се да поеме всички превозни средства до 12 тона. В началото на строителството прогнозите бяха шосето да струва около 500 хиляди лева.Докато пътят стане готов, трафикът от 11-те откъснати села по поречието на река Черна към Смолян ще продължи да преминава през Рудозем.", "date": "2018.03.30", "title": "АПИ ще плати обходния път на срутището край Смолян"}
{"url": "http://www.novinite.bg/articles/158193/Predstoyat-planirani-prekasvaniya-na-toka-v-Zapadna-Balgariya", "text": "Предстоят планирани прекъсвания на електрозахранването на територията на Западна България в периода 2-5 април, включително. Това съобщиха от \"ЧЕЗ Разпределение\". Дружеството осъществява амбициозна инвестиционна програма за подобряване на услугите за своите клиенти. Компанията всекидневно извършва дейности, свързани с изнасяне или рециклиране на електрически табла, подмяна на електромери, ремонт на съоръжения по електрическите мрежи средно и ниско напрежение, присъединяване на клиенти, кастрене, профилактика на трафопостове и други. Успешната реализация на тези мерки налага кратковременни прекъсвания на електрозахранването. Подробна информация за засегнатите райони, включително адресен номер, вход или друго уточнение, както и причините за прекъсването, може да се намери на интернет страницата на дружеството, в секция \"Графици\", \"График на планирани ремонти\". Ръководството на дружеството поднася извинения на своите клиенти за създадените неудобства от планираните прекъсвания на електрозаxранването. ", "date": "2018.03.30", "title": "Предстоят планирани прекъсвания на тока в Западна България"}
{"url": "http://www.novinite.bg/articles/158188/Sastoyanieto-na-Skripal-i-dashterya-mu-se-podobryava", "text": "Състоянието на дъщерята на отровения шпионин Сергей Скрипал се е подобрило значително, обявиха от болницата в Англия. Юлия Скрипал вече е в съзнание и говори.Тя пострада заедно с баща си, като се смята, че е била случайна жертва на атентата срещу него.Състоянието на Сергей Скрипал също се подобрява. Надеждите са двамата да могат да хвърлят повече светлина върху мистериозния случай.", "date": "2018.03.30", "title": "Състоянието на Скрипал и дъщеря му се подобрява"}
{"url": "http://www.novinite.bg/articles/158190/MVR-ima-informaciya-za-eventualnoto-mestonahojdenie-na-bratya-Galevi", "text": "МВР има информация за евентуалното местонахождение на братя Галеви. Това разкри висш полицай.\"Те са извън пределите на страната. Разполагаме с информация къде се намират може би. Всичко това е въпрос на проверки и на комуникация с партньорски служби. Когато стигнем до тях, те се задържат и свалят от издирване. Имаме информация, която се проверява. Не мога да кажа откога е тази информация, защото рискувам да разкрия информатора\", заяви началникът на сектор \"Издирване\" в националната полиция Ивайло Димитров. През последните дни в социалните мрежи усилено се говори за новата практика за издирване на престъпници на МВР. Полиията пусна във Facebook издирваните лица с влязла в сила присъда. A те пък пуснаха телефони за връзка. Някои се оказаха понастоящем в затвора. \"Целим получаване на обратна информация относно тези лица, да ги приведем в известност - било чрез хора около тях, било чрез хора, които са имали взаимоотношения и даже самите те\", коментира Ивайло Димитров. Един от тях - Красимир Тончев - видя публикацията за себе си и остави телефон за връзка. Други пък се оказаха вече в затвора.А пропуските понякога костват човешки живот.  Росен Ангелов успя да се укрие от правосъдието 9 години. И вместо да влезе в затвора за педофилия, уби шестима в Нови Искър и се самоуби.Именно заради трагедията в Нови Искър МВР решава да качи издирваните в мрежата.Междувременно, продължава търсенето на известните бегълци от правосъдието. Сред тях са и братя Галеви са с влязла в сила присъда.", "date": "2018.03.30", "title": "МВР има информация за евентуалното местонахождение на братя Галеви"}
{"url": "http://www.novinite.bg/articles/158198/Prezidentat-otpravi-priziv-za-uchastie-v-Nacionalnata-kravodaritelska-kampaniya-za-Cvetnica", "text": "Със своя хуманен жест президентът на Република България откринационалната пролетна кампания за безвъзмездно и доброволно кръводаряване„Запалете свещичка, дарете кръв, дарете живот сега!”.„Вярвам, че с всяка капка дарена кръв спасяваме живот, но идаряваме човечност. Всеки доброволен кръводарител в България заслужавауважението ни заради избора му да помогне на напълно непознат човек.Доброволно и безвъзмездно дарената кръв е ценност, тя няма цена.Дарената кръв ни свързва завинаги в истории за благородство,състрадателност и памет за стореното добро. Нека всеки, който може дадари кръв, да се включи в кампанията за кръводаряване „Капка по капка –живот!“ Приемете личната ми благодарност, че ще дарите живот начовек в беда!“ – с тези думи държавният глава се обърна към всичкидоброволни кръводарители в България.Десетки служители на президентската администрация и на НСОпоследваха неговата човешка съпричастност към необходимостта от кръв икръвни продукти за лечението на хиляди нуждаещи се.На 1 април 2018 г. (неделя), в деня на големия християнски празникЦветница, в цялата страна ще се проведе кръводарителска акция, организиранаот Националния център по трансфузионна хематология (НЦТХ),Министерство на здравеопазването и Българския Червен кръст, сподкрепата на Българската православна църква.С дарителския си акт г-н Румен Радев стартира Мрежата от добринина БЧК. Червенокръстката организация посвещава инициативата на 140-годишнината си, чийто патрон е президентът на Република България.", "date": "2018.03.30", "title": "Президентът отправи призив за участие в Националната кръводарителска кампания за Цветница"}
{"url": "http://www.novinite.bg/articles/158195/Mol-i-universitet-plamnaha-v-Rusiya", "text": "Пожар избухна в мол в централния руски град Нижний Тагил, написа газета.ру. Сигналът бе подаден вчера вечерта, когато в търговския център имаше много хора. Пристигналите огнеборци потушиха възпламеняването и обектът продължи работата си. Малко по-късно сигнал за пожар бе изпратен  и от управата на местен университет. Стихията бе овладяна бързо и властите в Нижний Тагил заявиха, че няма пострадали при инцидентите. Огнеборците в Русия са в състояние на повишена готовност заради пожара в мола \"Зимна вишна\" в източния град Кемерово на 25 март, заради който загинаха 64-ма души. Днес разследването установи, че сградата е нямала разрешително за строеж. Заради това бе арестувана и началникът на местната служба за строителен надзор Танзилия Комкова.", "date": "2018.03.30", "title": "Мол и университет пламнаха в Русия"}
{"url": "http://www.novinite.bg/articles/158197/Tramp-SASht-mnogo-skoro-shte-se-izteglyat-ot-Siriya", "text": "Съединените щати ще се изтеглят от Сирия „много скоро“, защото „Ислямска държава“ ще бъде разгромена, заяви американският президент Доналд Тръмп пред симпатизанти в Охайо.„Ще разгромим „Ислямска държава“ и ще се изтеглим от Сирия много скоро. Нека други сега да се грижат за нея... Ще превземем 100% от халифата, както някои го наричат. Ще напуснем Сирия много скоро и ще се върнем в нашата страна, където ни е мястото и където искаме да бъдем“, каза Тръмп. Президентът направи изявлението си часове след като говорителката на Пентагона Дейна Уайт каза пред журналисти, че „остава да се свърши много работа“, за да се гарантира трайна победа над джихадистите в Сирия.Запитана по темата говорителката на Държавния департамент Хедър Науърт отвърна, че няма информация за план за изтегляне на американските войски от Сирия, нито за промяна в сегашната политика.", "date": "2018.03.30", "title": "Тръмп САЩ „много скоро“ ще се изтеглят от Сирия"}
{"url": "http://www.novinite.bg/articles/158207/Ruskoto-MVnR-privika-zapadni-diplomati", "text": "Руското външно министерство извика днес висши западни дипломати, за да ги запознае с ответните мерки, които предприема по случая с отравянето на бившия руски шпионин Сергей Скрипал, предадоха световните агенции.Извикани са служители на посолствата на Франция, Германия, Италия, Полша, Холандия, Хърватия, Белгия, Украйна, Швеция, Австралия и Чехия.На пратениците ще бъдат връчени протестни ноти и ще им бъде казано за ответните мерки на руската страна”, коментираха от министерството. Междувременно германският посланик заяви на излизане от сградата, че Берлин остава отворен за диалог с Москва, но Русия има да отговаря на въпроси за отравянето на Скрипал.Посланикът на Холандия Рене Йонес-Бос посочи пред репортери, че Москва експулсира двама холандски дипломати.В същото време руското МВнР е дало на Великобритания срок от един месец, в който трябва да намали броя на дипломатите си в Русия до този на руската дипломатическа мисия във Великобритания.", "date": "2018.03.30", "title": "Руското МВнР привика западни дипломати"}
{"url": "http://www.novinite.bg/articles/158187/Organizaciya-na-dvijenieto-vav-vrazka-sas-zasnemane-na-reklamen-klip", "text": "От 18.00 часа на 29.03.2018 г. до 08.00 часа на 30.03.2018 г. се забранява престоят и паркирането на пътни превозни средства, с изключение на автомобилите на снимачния екип на ул. „Богдановец” между бул. „Ген. Тотлебен” и ул. „Феликс Каниц”. ", "date": "2018.03.30", "title": "Организация на движението във връзка със заснемане на рекламен клип"}
{"url": "http://www.novinite.bg/articles/158192/1-227-000-pensioneri-shte-poluchat-velikdenski-dobavki", "text": "Добавките към пенсиите за празниците са начин за намаляване на бедността сред пенсионерите. Това заяви по време на парламентарния контрол социалният министър Бисер Петков. Изплащането на еднократни суми към пенсиите за големите християнски празници - Великден и Коледа, е вече утвърдила се практика и начин на подпомагане на пенсионерите с ниски размери на пенсиите, уточни той. По думите на министъра е избран принципен подход, при койтоподпомагане получават пенсионери с размери на пенсията до линията на бедност. Той допълни, че това е форма на подпомагане, начин за намаляване на бедността сред пенсионерите и е част от последователни действия, които правителството, с подкрепата на парламента, провежда от началото на своя мандат. Бисер Петков отбеляза, че подобни мерки вече са били адресирани към голяма част от пенсионерите, които получават великденски добавки. Той припомни, че с двете стъпки на увеличение на минималната пенсия за осигурителен стаж и възраст през 2017 г. над 800 000 пенсионери получиха увеличение на минималния размер на пенсиите. Това общо като разходи прави 100 млн. лева допълнително за бюджета за 2018 г., 280 млн. лева целогодишен ефект от увеличените минимални размери на пенсиите и тези 100 млн., които се изплащат като допълнителни суми за Великден и Коледа, допълни министърът. С постановление от 28 март т.г. Министерския съвет одобри допълнителен трансфер по бюджета на Държавното обществено осигуряване за еднократно изплащане на допълнителна сума към пенсиите за април. С постановлението се осигуряват средства в размер от 49,1 млн. лева за еднократно изплащане на допълнителните суми към пенсиите. Допълнителната сума е от 40 лева и се изплаща на хората, на които пенсията или сборът от пенсиите, заедно с добавките и компенсациите към тях, са в размер до 321 лева, колкото е линията на бедността за 2018 г. Ще бъдат подпомогнати около 1,227 млн. пенсионери, припомни Бисер Петков.", "date": "2018.03.30", "title": "1 227 000 пенсионери ще получат великденски добавки"}
{"url": "http://www.novinite.bg/articles/158196/Novite-koli-shte-imat-SOS-buton", "text": "Всички нови автомобили да имат SOS бутон - това правило влиза в сила от утре и ще важи за всички производители на леки и лекотоварни коли в Евросъюза.Бутонът ще бъде свързан със системата e-call. Така при инцидент автомобилът ни ще подава сигнал към спешния телефон 112 с точни координати за местоположенито ни. Прогнозите са, че това ще спаси около 2500 човешки живота, а системата ще бъде безплатна.По-новите автомобили вече разполагат с e-call система. Собствениците на по-стари превозни средства няма да бъдат задължавани да си инсталират такава система.", "date": "2018.03.30", "title": "Новите коли ще имат SOS бутон"}
{"url": "http://www.novinite.bg/articles/158200/Zapochva-speshen-remont-na-Largoto", "text": "Работници ударно сменят счупени плочки и напукани стъклени куполи на една от емблемите на София – Ларгото. Спешният ремонт идва две седмици, след като ви показахме в какви абсурдни условия се съхранява антична Сердика.Почиства се и отводнителният канал, след като водата от снегове и дъждове течеше върху древния град.„В рамките на гаранционния срок фирмата изпълнител е дошла да си оправи нещата. Не мога да кажа стойността, ние не поемаме плащане, то е в рамките на гаранцията”, обясни министърът на културата Боил Банов.Гаранцията е 10 години, а тепърва ще се анализират причините за аварията – дали е виновна само зимната обстановка, или изначално ремонтът е бил некачествен.", "date": "2018.03.30", "title": "Започва спешен ремонт на Ларгото"}
{"url": "http://www.novinite.bg/articles/158201/Erdogan-Turciya-shte-osueti-otnovo-igrite-sreshtu-neya", "text": "Турският президент Реджеп Ердоган заяви, че страната ще постигне висок икономически растеж през 2018 година и ще остави вратата си \"широко отворена\" за международните инвеститори. \"Имам лоши новини за онези, които се опитват да използват валутните курсове като Торбалан, за да плашат нашите хора\", посочи Ердоган пред членове на неговата управляваща Партия на справедливостта и развитието, съобщава агенция Ройтерс, предаде БНР. \"Турция ще осуети отново игрите срещу нея, като отбележи висок икономически растеж и през 2018 година\", подчерта той. Неговите коментари са факт, след като в четвъртък официалната статистика на страната представи данни, според които икономиката на Турция се е разширила през 2017 година с цели 7,4 на сто, отбелязвайки по този начин най-здравата си експанзия от четири години насам. Данните за силен икономически растеж през 2017 година помогнаха за вчерашно рязко поскъпване на турската лира, преди обаче местната валута се окаже под нов предпазлив натиск от продажби по време на днешната търговия. Вчера щатският долар се понижи от 4,0142 турски лири до 4-дневно дъно около 3,9325 областта, а еврото – до 4-дневно дъно около 4,8398 турски лири, преди двете водещи валути да поскъпнат предпазливо по време на петъчната търговия към нива съответно от 3,9600 и от 4,8828 лири. По този начин турската лира продължава да се търгува не много далеч от нейните рекордни дъна, достигнати по-рано този месец, съответно около 4,0375 спрямо американския долар и около 4,9700 спрямо единната европейска валута.", "date": "2018.03.30", "title": "Ердоган: Турция ще осуети отново игрите срещу нея"}
{"url": "http://www.novinite.bg/articles/158204/Restartirat-osinovitelskite-akcii-na-kucheta-v-Sofiya", "text": "Кучета от общински приюти ще бъдат изведени утре близо до хората - в търговски центрове, паркове и градинки, за да може всеки желаещ да се запознае с тях и да ги поразходи, съобщиха от пресслужбата на Столична община. Инициативата е в рамките на осиновителската кампания на ОП \"Екоравновесие\" - \"Подари си приятел\". Предоставена е възможност за оформяне на документите на място, така че всеки, който си хареса животно, да може да си тръгне веднага с него. Кучетата от общинските приюти са обезпаразитени, кастрирани и с поставен чип, а осиновяването е безплатно, припомниха от пресслужбата. Кампанията \"Подари си приятел\" са организира за втори път. Благодарение на изнесените инициативи на екипа и доброволците на ОП \"Екоравновесие\", през 2017 г. са били осиновени 700 кучета.", "date": "2018.03.30", "title": "Рестартират осиновителските акции на кучета в София"}
{"url": "http://www.novinite.bg/articles/158186/Slance-i-visoki-temperaturi-dnes", "text": "Атмосферното налягане е все още по-ниско от средното за март - слабо ще се повиши.Днес времето ще е предимно слънчево. Преди обяд на места по Черноморието - мъгливо. Вятърът ще се ориентира от югозапад и ще е слаб до умерен. Максималните температури ще бъдат между 17° и 22°, по Черноморието: от 10° в северните до 17° в южните райони. Над планините ще е предимно слънчево. Ще духа умерен запад-югозападен вятър. Максимална температура на височина 1200 метра около 11°, на 2000 метра – около 4°.Над Черноморието ще е предимно слънчево. В сутрешните часове на места с мъгла. Ще духа до умерен югозападен вятър. Максимални температури на въздуха: от 15° до 17°, в северните райони 10°-11°. Температурата на морската вода е 8°. Вълнението на морето ще бъде 2-3 бала.", "date": "2018.03.30", "title": "Слънце и високи температури днес"}
{"url": "http://www.novinite.bg/articles/158199/Padna-chast-ot-ogradata-po-granicata-s-Turciya", "text": "Придошлите води в реките Фишера и Тунджа са повредели част от оградата по българо-турската граница край свиленградското село Маточина и Елхово, съобщиха от Гранична полиция.От МВР са осигурили денонощни патрули в участъците, където има повреди по съоръжението, което бе обявено от правителството за стратегически обект и от значение за националната сигурност. От Гранична полиция информираха още, че са уведомени областните управители на Хасково и Ямбол, чийто ангажимент е да организират действията по възстановяване на съоръжението.", "date": "2018.03.30", "title": "Падна част от оградата по границата с Турция"}
{"url": "http://www.novinite.bg/articles/158203/1-godina-lishavane-ot-svoboda-za-Ahmed-Musa", "text": "Пловдивският апелативен съд осъди на 1 година затвор Ахмед Муса и постанови присъдата да се изтърпи при по-лек режим.На практика обаче пазарджишкият имам няма да лежи в затвора, тъй като вече е излежал 3 години по друго обвинение в предварителния арест.Един от 13-те обвиняеми по това дело, никой от които не се яви в съда, беше напълно оправдан, а останалите са с по-леки глоби в сравнение с първоначалното решение на Пазарджишкия окръжен съд. Муса и останалите осъдени са признати за виновни в разпространение на антидемократична идеология.Ахмед Муса има обвинение и по друго дело – за призоваване към религиозна война.", "date": "2018.03.30", "title": "1 година лишаване от свобода за Ахмед Муса"}
{"url": "http://www.novinite.bg/articles/158191/Sofiya-e-domakin-na-Svetovnata-kupa-po-hudojestvena-gimnastika", "text": "От 30 март до 01 април 2018 г. София е домакин на Световната купа по художествена гимнастика.В турнира ще се включат най-добрите състезателки от 34 страни в целия свят.България ще бъде представена от националния ни ансамбъл, както и от индивидуалнитесъстезателки Катрин Тасева и Боряна Калейн.Днес 30 март, 16.30 часа ще се проведе официалното откриване на Световната купа похудожествена гимнастика за 2018 г.Официални гости и приветствия ще отправят г-жа Йорданка Фандъкова – Кмет наСтолична община, г-н Красен Кралев – Министър на младежта и спорта и други.", "date": "2018.03.30", "title": "София е домакин на Световната купа по художествена гимнастика"}
