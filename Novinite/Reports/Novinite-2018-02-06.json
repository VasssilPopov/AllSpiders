{"url": "http://www.novinite.bg/articles/156390/Sofijska-voda-otkri-parviya-ot-seriya-inovativni-centrove-za-klienti", "text": "Вчера бе открит новият напълно реновиран Център за обслужване на клиенти на партерния етаж на Мега Мол, в столичния квартал „Люлин“, на бул. „Царица Йоана“. Той ще обслужва клиентите от 09:00 ч. до 20:00 ч. всеки делничен ден и от 10:00 ч. до 16:00 ч. в събота. Новата локация е съобразена с ключово си местоположение да обслужва няколко квартала, с удобството да бъде лесно достъпна чрез градски транспорт, лек автомобил или пеша, както и с удълженото си работно време.В новите центрове „Софийска вода“ осигурява функционално разделение на предлаганите услуги, за да се спести неудобството и времето на клиентите. Има обособени гишета за плащания на сметки и други такси, за предоставяне на бързи услуги и информация, и за заявяване на услуги от клиентите, които изискат по-дълго време за работа с един клиент. Вградена е и електронна система за поредността на обслужване, която освен че предоставя билети с номер за клиентите, има и дигитално видео съдържание.Своевременно на разположението на всички посетители, освен удобно място за изчакване, се предоставя и възможност за безплатно използване на wi-fi мрежа, както и удобни електрически контакти за зареждане на мобилни телефони.Проектът за ребрандиране на новите помещения е благодарение на партньорството между „Софийска вода“, Нов български университет и Националната художествена академия, в резултат на което през 2016 г. се проведе конкурс за дизайн, спечелен от Ивана Янкова – студент в Магистърска програма „Рекламен дизайн“ на Национална художествена академия. Нейният дизайн се отличи не само заради своята креативност в предложената нова визуална идентичност, но и заради преплитането на основните разбирания за ценностите на Групата „Veolia“: фокус към клиента, опазване на ресурсите, и отговорност към обществото.Това е първият от трите центрове за клиенти от ново поколение, които предоставят обслужването на клиентите на „Софийска вода“ с изцяло нов модел и визия. В сряда, 7 февруари 2018 г., предстои отварянето и на втория център в Бизнес парк София, Младост, а до края на февруари и напълно нова локация в ЦУМ.Обновените центрове са още един етап от цялостното модернизиране на клиентското обслужване под мотото „Услуги по вода“, което „Софийска вода“ въведе. Компанията е първият ВиК оператор с 24-часова безплатна телефонна линия - 0800 1 21 21, както и е единствена с Мобилен център за обслужване на клиенти – бус, оборудван с всички необходими технологии, за да осигурява пълен набор от услуги, които се предлагат от стационарните клиентски центрове на компанията.За клиентите на дружеството, които предпочитат онлайн комуникациите за тяхното потребление на вода, остават възможностите всяка една от предоставените физически услуги да се ползва дистанционно на .", "date": "2018.02.06", "title": "\"Софийска вода\" откри първия от серия иновативни центрове за клиенти"}
{"url": "http://www.novinite.bg/articles/156391/Dvoen-standart-ima-ne-samo-pri-hranite-no-i-pri-perilnite-preparati", "text": "Двоен стандарт има не само при храните, но и при козметиката и перилните препарати. Това потвърди евродепутатът от ЕНП Емил Радев. Въпросът се очаква да повдигне днес и омбудсманът Мая Манолова.В края на април пък ще бъде проведен голям европейски форум за двойните стандарти, организиран от омбудсмана, министрите на икономиката, на земеделието, Българска агенция за безопасност на храните (БАБХ), Комисията за защита на потребителите (КДП).\"Наблюдават се отклонения от стандартите не само при храните, но и при други потребителски стоки, сред които са често използваните козметика и перилни препарати“, каза евродепутатът от ЕНП Емил Радев пред \"Монитор\".\"Там нашият потребител също вижда големи разлики в купеното от Западна Европа и предлаганото в България\", каза той.\"Трябва да има кардинално решение в рамките на ЕС на проблема с двойните стандарти и при храните, и за козметиката и за автомобилите\", добави евродепутатът.Той обясни, че от Европарламента непрекъснато притискат ЕК да изготви законодателно предложение срещу двойните стандарти, защото без промени на законите на ниво ЕС, без даване на изрични пълномощия на европейски орган, проблемът няма да намери нужното решение.Шефът на \"Активни потребители\" Богомил Николов подкрепи битката: \"Колкото повече продукти се изследват, толкова по-добре за потребителите, които по този начин ще получават повече информация какво купуват\".", "date": "2018.02.06", "title": "Двоен стандарт има не само при храните, но и при перилните препарати"}
{"url": "http://www.novinite.bg/articles/156394/V-Kabul-otkriha-avtomobil-s-2-tona-eksplozivi", "text": "Автомобил, зареден с два тона експлозиви, беше открит в столицата на Афганистан, съобщи агенция \"Хама прес\", цитирана от БГНЕС. По нейна информация служители на силите за сигурност и сапьори са пристигнали на място.В края на януари Кабул преживя два смъртоносни атентата. На 27 януари в резултат на терористичен акт близо до правителствения квартал загинаха 103 души, а 235 бяха ранени. Седмица по-рано въоръжена група нападна посещавания от чужденци хотел „Интерконтинентал” и уби 43 души.Отговорност за двете нападения пое радикалното движение „Талибан”.  ", "date": "2018.02.06", "title": "В Кабул откриха автомобил с 2 тона експлозиви"}
{"url": "http://www.novinite.bg/articles/156382/Gripnata-epidemiya-v-obshtina-Sliven-e-otmenena", "text": "Грипната епидемия в община Сливен е отменена, подновени са и учебните занятия, съобщиха от Регионална здравна инспекция (РЗИ)-Сливен. Продължава обобщаването и изпращането на седмична информация от лечебните заведения за болнична помощ за хоспитализирани от ОРЗ, грип и усложнения след преболедуване. Остава в сила ежедневното съобщаване в РЗИ на случаите на грип и ОРЗ от страна на лечебните заведения за първична медицинска помощ, които извършват сентинелния надзор на ОРЗ и Грип, мониторинга на усложненията и общите санитарно – хигиенни и профилактични мерки.", "date": "2018.02.06", "title": "Грипната епидемия в община Сливен е отменена"}
{"url": "http://www.novinite.bg/articles/156395/Izbraha-pojarnikar-na-godinata", "text": "Пожарникар на годината, комплексен победител е главен инспектор Боян Кондуров, началник на РСПБЗН-Благоевград. Над 500 са произшествията, отработени от ръководената от него пожарна служба през изминалата година. Церемонията „Пожарникар на годината – 2017“ се проведе в Централния военен клуб. За 23-та поредна година в рамките на конкурса бяха излъчени комплексен победител и победители за основните направления на дейност - пожарогасене и аварийно-спасителна дейност, противопожарен контрол и превантивна дейност, предаде БНТ.Церемонията започна с връчване на две награди за проявен героизъм. Едната бе за младши експерт Здравко Апостолов – началник на дежурна смята в РСПБЗН Сандански. В началото на август той ръководи и пряко участва в сложна спасителна операция за оказванетo на помощ на трима пътници, пострадали при пропадането на автомобила им в 70-метрова пропаст.Втората награда за героизъм се присъжда на младши експерт Николай Николов, началник на дежурна смяна в РСПБЗН Сливен. В края на юни той участва в ликвидирането на сложен пожар в пътнически влак. При висока температура и нулева видимост той се качва в горящ електрически локомотив, движи се с него и го отдалечава на безопасно разстояние от съседен дизелов локомотив. Там е имало 4 000 л. гориво и 360 кг двигателно масло.", "date": "2018.02.06", "title": "Избраха пожарникар на годината"}
{"url": "http://www.novinite.bg/articles/156400/Vremenno-promenyat-dvijenieto-v-Sofiya", "text": "Временно ще се промени то в София. Организацията на то ще важи за бул. „Джеймс Баучър“. Това съобщиха от пресцентъра на Столична община. Причината е провеждането на събитие, планирано да бъде в посолството на Кувейт, което ще се състои на 21 февруари. В този ден от 12.00 часа до 20.30 часа се забраняват престоят и паркирането на автомобили и превозни средства по бул. „Джеймс Баучър“ в участъка между бул. „Черни връх“ и ул. „Златен рог“.", "date": "2018.02.06", "title": "Временно променят движението в София"}
{"url": "http://www.novinite.bg/articles/156402/V-Yambolska-oblast-e-otmenena-gripnata-vakanciya", "text": "В Ямболска област е отменена грипната ваканция и от утре всички училища ще възобновят учебния процес, съобщи д-р Лиляна Генчева, директор на Регионалната здравна инспекция в Ямбол. Регионалната комисия за борба с грипа и острите респираторни заболявания отчита тенденция към спад на броя на заболелите, но все още той остава висок - 342 на 10 000 жители, при критичен праг на заболяемостта - 358. В региона остават в сила всички предепидемични мерки - забрана на плановите операции и на свижданията в болниците, забрана на детските и женските консултации и засилен сутрешен контрол в детските ясли и градини. Комисията препоръчва и да се избягват посещенията на прояви с много хора.", "date": "2018.02.06", "title": "В Ямболска област е отменена грипната ваканция"}
{"url": "http://www.novinite.bg/articles/156403/Mikroplastmasata-v-Chernomorieto-ni-kolkoto-v-naj-zamarsenite-moreta-v-sveta", "text": "Замърсяването на българското Черноморие с микропластмаса е сходно с това в Балтийско море и Северозападното Средиземноморие – едни от най-замърсените водни басейни в света. Това е един от основните изводи от изследване на учени от Института по биоразнообразие и екосистемни изследвания при БАН, част от кампанията на „Грийнпийс“ – България за намаляване на пластмасовото замърсяване \"Свободни от пластмаса\".Замърсяването с микропластмаси е най-силно в района на нос Калиакра и при устието на река Камчия.Изчисленията показват, че през август 2017 г. в изследвания район между Бургас и нос Калиакра микропластмасовите елементи наброяват средно 429 хил. частици на квадратен километър. Най-голям дял от микропластмасите, намерени при изследването, имат влакната – вероятно остатъци от въжета и мрежи.Що се отнася до замърсяването с плаващи морски отпадъци като цяло, резултатите показват, че то е съпоставимо с това в румънската акватория на Черно море или на тихоокеанските води край бреговете на Чили. Количествата са най-големи в района на Варна и нос Емине.„Пластмасата за еднократна употреба никога не изчезва напълно – коментира Деница Петрова от „Грийнпийс“ – България. – Веднъж попаднали в морето, опаковки, торби и чаши, които сме ползвали за 10 минути, се разграждат на малки частици и се носят от теченията стотици години. Те стават храна на морските обитатели. Голяма част от замърсяването, което видяхме по време на изследването, идваше от брега – пластмасови шишета и чаши, опаковки от солети, вафли – пластмаса, която е в ежедневието ни“.Пластмасовите опаковки, които изхвърляме в България само за едно лято, биха покрили повърхността на всичките ни морски плажове, посочват от „Грийнпийс“ – България.Теренното проучване е проведено от борда на кораба Rainbow Warrior в три дни – между 8 и 10 август 2017 г., и е изпълнено съвместно с активисти и доброволци на „Грийнпийс“. Данните са получени чрез събиране и категоризиране на проби и наблюдение на водната повърхност, изпълнени според насоките в Рамковата директива за морска стратегия на ЕС.Данните за замърсяването на Черно море са малко, а конкретното изследване ги допълва с актуална информация за състоянието на българското Черноморие. Авторите на изследването препоръчват подобни проучвания да продължават да се правят по цялата брегова линия и в различни сезони, за да може да се добие още по-добра представа за нивата на замърсяване на Черно море.", "date": "2018.02.06", "title": "Микропластмасата в Черноморието ни – колкото в най-замърсените морета в света"}
{"url": "http://www.novinite.bg/articles/156384/Sliven-protestira-zaradi-slivaneto-na-gimnazii", "text": "След недоволството на родители, учители и ученици срещу сливането на училища в Сливен в града днес ще бъде организиран голям  пред сградата на общината. Началният му час е 15:30.Недоволството беше породено от намерението за сливане на емблематични училища, между които хуманитарната и езиковата гимназия, с аргумента, че трябва да се премине към едносменен режим.Късно снощи готвената реформа беше изтеглена от гласуване в Общинския съвет. Решението беше оставено в ръцете на работни групи, които предстои да бъдат сформирани. „Това предложение на кмета не е оттеглено, а отложено. Това значи, че след три месеца ние ще бъдем отново тук и казусът ще е същият”, казва родител.„Реформата е прибързана и необмислена”, коментира директорът на училище „Васил Левски”. „Това ли е най-подходящото време – когато се работи по приема за следващата година?”, попита пък директорът на 10 СОУ „Йордан Йовков”.Учители споделят, че намерението за тази реформа изобщо не се отразява добре на децата, а родителите им не знаят какво да направят .", "date": "2018.02.06", "title": "Сливен протестира заради сливането на гимназии"}
{"url": "http://www.novinite.bg/articles/156405/Vzriv-na-gazova-butilka-ubi-maj-i-praji-dete-v-bolnica", "text": "Мъж почина при взрив на газова бутилка в къща в Омуртаг, съобщават от областната дирекция на МВР в Търговище, цитирани от Дарик радио.Инцидентът станал около 8.30 ч. във вторник сутрин.Вследствие на взрива и последвалия пожар 67-годишен мъж е починал на място, а 61-годишната му съпруга и 10-годишната им внучка са откарани в областната болница в Търговище. Медиците там преценили, че пострадалите трябва да бъдат незабавно транспортирани до Клиниката за изгаряния към Военноморска болница във Варна.Пожарът бил потушен от екипи на пожарната служба в Омуртаг. Огледът на място продължават служители на районното полицейско управление в града. По случая е образувано досъдебно производство, като разследването се извършва под ръководството на Окръжната прокуратура в Търговище. ", "date": "2018.02.06", "title": "Взрив на газова бутилка, уби мъж и пражи дете в болница"}
{"url": "http://www.novinite.bg/articles/156408/Borisov-privetstva-Strategiyata-za-Zapadnite-Balkani", "text": "Приветствам приетата от Европейската комисия Стратегия за Западните Балкани. С нея категорично се декларира желанието Европа да се развива като континент на стабилността, сигурността и просперитета. На шестте страни и техните народи се дава европейска перспектива и ясен знак, че още през 2025 г. тези, които са готови, може да станат членове на ЕС. Това е заявил министър-председателят Бойко Борисов, съобщиха от правителствената пресслужба. Българското правителство ще подкрепя страните от Западните Балкани в процеса им на подготовка за членството. Очакваме всички през май в София да обсъдим как заедно и най-ефективно да продължим във вярната посока, заявява Борисов.", "date": "2018.02.06", "title": "Борисов приветства Стратегията за Западните Балкани"}
{"url": "http://www.novinite.bg/articles/156380/Facebook-na-14-godini", "text": "Съоснователят и собственик на Facebook Марк Зукърбърг отново си направи самокритика на 14-ата годишнина на социалната мрежа и заяви, че е направил много грешки, предаде Франс прес.\"През годините съм направил почти всички грешки, които можете да си представите. Направих десетки технически грешки и лоши трансакции. Доверих се на лоши хора и назначих талантливи хора на неподходящи постове. Пропуснах важни тенденции и реагирах бавно на други. Пусках продукти, които носеха провал след провал\", написа той на личната си страница.Посланието му за 14-те години, изминали от създаването на Facebook, когато той беше студент в престижния американски Харвардски университет, до превръщането днес на Фейсбук в в най-голямата световна социална мрежа с около 2 милиарда потребители, е последното в поредица негови признания за допуснати грешки. Facebook е критикуван за разпространението на фалшиви новини и се опитва да се справи с този проблем, отбелязва АФП.Новото послание на Зукърбърг изглежда означава, че социалната мрежа постоянно ще прави оценка на функционирането си.\"Причината, поради която нашата общност съществува, не е защото сме избягвали да правим грешки. Тя е нашето убеждение, че онова, което правим, е достатъчно важно, за да продължим опитите да се справяме с предизвикателствата, пред които сме изправени, знаейки много добре, че ще имаме още провали, но това е единственият начин да вървим напред\", пише в заключение Марк Зукърбърг, цитиран от БТА. ", "date": "2018.02.06", "title": "Facebook  на 14 години"}
{"url": "http://www.novinite.bg/articles/156375/Alkohol-bednost-mizeriya-doveli-do-brutalno-ubijstvo-v-Ajtos", "text": "Убитият по особено жесток начин възрастен мъж от Айтос не е бил агресивен и не е създавал проблеми, свидетелстват хора от ромската махала, където на 2 февруари беше извършено престъплението.Задържаните за то двама младежи обаче често са били пияни – както и в нощта на престъплението.Според прокуратурата 20-годишният Желязко Данчев и 16-годишният Ясен Стойчев са убили 70-годишният клошар Асен Пуров с един нож, който са си разменяли. Двамата са нанесли на мъжа 32 прободни рани. Удряли са го и с юмруци по главата, предаде бТВ.„Може да се направи извод, че са действали за удоволствие, без никаква конкретна и разумна причина”, обявиха от държавното обвинение. „Причиненото  е изключително брутално и садистично, незачитане на човешката личност и живота”, посочиха още от прокуратурата.Бедност и мизерия може би са в дъното на това престъпление, смятат хора в ромската махала.Поколението, което расте, е безотговорно, без всякаква дисциплина, коментира и здравният медиатор Мариана Зърбова.По думите ѝ в квартала има много младежи, които са отпаднали от училище.„Тръгват на работа малки, изоставят училището. А и родителите не настояват да ходят на училище, а да изкарват прехваната”, добави тя.", "date": "2018.02.06", "title": "Алкохол, бедност, мизерия довели до брутално убийство в Айтос"}
{"url": "http://www.novinite.bg/articles/156383/Sled-poboj-policaj-otide-v-bolnica", "text": "Полицай от управлението в град Елена е в болница с мозъчно сътресение след нанесен побой от четирима криминално проявени мъже. Снощи около 22 часа в град Златарица четирима мъже са псували и ритали автомобила на млада жена. Пристигналият полицейски екип от управлението в Елена бил нападнат от четиримата хулигани на възраст от 25 до 33 години. Мъжете са с криминални прояви, някои от тях и осъждани. Те оказали съпротива, а единият от полицаите бил ударен с юмрук по главата, съобщиха от Областната дирекция на МВР. Полицаят е със сътресение на мозъка във великотърновската болница. Състоянието му е стабилизирано, няма опасност за живота му, съобщи д-р Николай Мойнов, шеф на Неврохирургията в областната болница. Нападателите са задържани. Започнато е бързо производство, информира БНР.", "date": "2018.02.06", "title": "След побой, полицай отиде в болница"}
{"url": "http://www.novinite.bg/articles/156396/Policiyata-razsledva-ubijstvo-na-novorodeno-dete-v-romanskoto-selo", "text": "Полицията разследва убийство на новородено дете в романското село Радовене, предаде кореспондентът на bTV в региона.Престъплението е извършено вчера.30-годишната жена родила и захвърлила бебето си във външна тоалетна. Жената е в селото отскоро, където живее на семейни начала с местен мъж от ромски произход.", "date": "2018.02.06", "title": "Полицията разследва убийство на новородено дете в романското село"}
{"url": "http://www.novinite.bg/articles/156389/Konferenciya-za-zdravoslovnoto-hranen-na-decata-v-stolicata", "text": "Здравословното хранене на децата е във фокуса на конференция, която се провежда в НДК. Събитието е част от календара на Българското европредседателство. Експерти от държавите членки от сферата на здравеопазването и земеделието заедно ще дискутират възможностите на активни политики за справяне с ръста на хроничните болести.Тази  е експертна среща на учени от дирекции на СЗО и ЕК, която има за цел да търси решение на проблеми, които биха могли да бъдат основа на общо европейско решение и законодателство. България се представя като страна модел по отношение на обществените поръчки за доставки на по-качествените храни за учениците.Джон Райън - директор на Дирекция \"Обществено здраве\" в ЕК: По време на малтийското председателство, разработихме указания за обществените поръчки за качествени храни, за общественото хранене. Това са храни с ниско съдържание на сол и на мазнини, но са и с ниска цена. Пазарът на ЕС за училищна храна генерира 87 милиарда евро годишно, голям пазар, така че ако страните членки се съгласят да купуват висококачествени храни за училищата, те изпращат сигнал до местните и до по-големите производители, че качеството на храна е основен критерий.Проф. Веселка Дулева - национален консултант по хранене и диететика: Първо - адекватни мерки към семействата, после мерки , които регулират поръчките за храна в детските заведения. Другите важни теми, които ще бъдат обсъдени, са намаляване на натиска на маркетинга и рекламата на храни за деца.След форума вероятно ще се излезе и с конкретни заключения за това как може да се регулира маркетингът на детски храни.", "date": "2018.02.06", "title": "Конференция за здравословното хранен на децата в столицата"}
{"url": "http://www.novinite.bg/articles/156397/Spipaha-28-380-kasa-cigari-bez-banderol", "text": "Безакцизни цигари са открили и иззели и полицаи от Свиленград и Любимец в рамките на проведена специализирана акция. Това съобщиха от пресцентъра на МВР. На територията на двата града и село Сива река те извършили множество проверки на граждани, търговски обекти, частен дом и автомобил. Намерени са общо 28 380 къса цигари без бандерол от различни търговски марки. Контрабандните тютюневи изделия са иззети с протоколи по образуваните производства. На собствениците са съставени актове по Закона за акцизите и данъчните складове.", "date": "2018.02.06", "title": "Спипаха  28 380 къса цигари без бандерол"}
{"url": "http://www.novinite.bg/articles/156409/Prokuraturata-se-samosezira-za-videoklipa-s-poboj-na-uchenik", "text": "Районната прокуратура в Русе се самосезира заради публикувания в местна медия видеоклип. Кадрите показват как ученик бива подложен на побой. Това съобщиха от пресцентъра на държавното обвинение. Във видеоклипа се вижда как няколко младежи нанасят побой на друг техен връстник. По случая е възложена проверка на служителите на областната дирекция на МВР в Русе, с оглед престъпление от общ характер. Районната прокуратура моли гражданите, които са станали свидетели на побоя или разполагат с информация относно самоличността на извършителите на престъплението и на пострадалия младеж, да се обърнат към органите на МВР, за да подпомогнат разследването.", "date": "2018.02.06", "title": "Прокуратурата се самосезира за видеоклипа с побой на ученик"}
{"url": "http://www.novinite.bg/articles/156386/Ministerstvoto-na-sporta-nagradi-Grisho-v-Noshtta-na-shampionite", "text": "Първата ни ракета Григор Димитров очаквано бе награден и от Министерството на спорта и Българския спортен тотализатор по време на \"Нощта на шампионите\". Най-добрият ни тенисист получи премия от 50 хиляди лева.Българският спортен тотализатор раздаде премии за 215 хиляди лева на най-добрите спортисти през изминалите 12 месеца. Те бяха разделени в няколко категории, като за първи път освен 14 и 18-годишни, имаше приз и за спортист до 23 години.Художествената гимнастика беше отличена с приз отбор на месеца за ансамбъла и треньор, който отиде в наставника на националния отбор Весела Димитрова.Победители по категории:Млад спортист на България до 14 години: Александър Джорджев (таекуондо)Млад спортист на България до 18 години: Антъни Иванов (плуване)Млад спортист на България до 23 години: Даниел Асенов (бокс)Спортист с увреждания на България: Ружди Ружди (лека атлетика)Отбор на България: ансамбъл по художествена гимнастикаТреньор на България: Весела Димитрова (художествена гимнастика)Спортист на България: Григор Димитров (тенис)", "date": "2018.02.06", "title": "Министерството на спорта награди Гришо в \"Нощта на шампионите\""}
{"url": "http://www.novinite.bg/articles/156387/Otkrito-parvenstvo-po-Kuadratlon-Taekuon-Do-v-Elin-Pelin", "text": "На 17 и 18 февруари 2018 г. в спортна зала „Инж. Янко Янков“, в град Елин Пелин ще се проведе X-то Oткрито първенство по Куадратлон Таекуон-До за купа „Левски“, съобщиха от Общината. За поредна година Община Елин Пелин предоставя любезното си домакинство за провеждане на традиционния турнир. Спортното събитие ще се проведе под патронажа на кмета на община Елин Пелин Ивайло Симеонов, а организатори са Община Елин Пелин, Спортна Асоциация - МВР, Таекуон-До клуб „Левски“, Спортен клуб „Левски“, Централен полицейски Таекуон-До клуб и Българска Асоциация по Таекуон-До. Левски Участие ще вземат: - деца от 6 до 11 години; - кадети на 12-13 години; - младша възраст от 14 до 17 години; - старша възраст - мъже и жени; в дисциплините „Туль“, „Спаринг“, „Специална техника“ и „Силов тест“. Официалното откриване ще бъде на 17 февруари (събота) от 11:00 ч.Първенството ще се провежда и двата дни от 09:30 до 18:00 ч. Входът е свободен.", "date": "2018.02.06", "title": "Oткрито първенство по Куадратлон Таекуон-До в Елин Пелин"}
{"url": "http://www.novinite.bg/articles/156373/Parij-s-mobilni-grupi-po-chistotata", "text": "Нови мерки за почистването на Париж обяви кметът на града, заклеймявайки фасовете по земята, опаковките от храни и плъховете в най-посещавания от туристи град. Ще бъдат въведени мобилни групи чистачи в града.Кошчетата за боклук ще бъдат подобрени, но гражданите трябва да бъдат отговорни, каза градоначалникът и заплаши с глоби нарушителите.32 милиона евро ще бъдат инвестирани в ново оборудване за почистване, а кофите за боклук ще бъдат защитени срещу плъхове. До тук се стигна след като в социалните мрежи бяха публикувани видеоклипове на плъхове в Париж, което доведе до огромно възмущение.  ", "date": "2018.02.06", "title": "Париж с мобилни групи по чистотата"}
{"url": "http://www.novinite.bg/articles/156388/Stolichna-obshtina-otbelyazva-Denya-za-bezopasen-internet", "text": "Отбелязваме 6 февруари като Ден на безопасния интернет. Според проучвания почти половината от тинейджърите са имали негативни преживявания в интернет. Въпреки че дигиталната среда е била част от живота им откакто са се родили, младите хора имат нужда да развият компетенции на активни граждани в многообразната общност в интернет.Столична община се присъединява към отбелязването на днешния ден с три видео клипа, изработени от Асоциация за развитие на София, които помагат на младите хора:„Младите хора днес прекарват повече време в мрежата, отколкото когато и да било в миналото. Затова има спешна потребност да им помогнем да видят положителните аспекти на свързаността и да ги подкрепим да преодоляват отрицателните ефекти. Така и интернет, а и градът ни ще бъдат по-безопасно и хубаво място.”Йорданка ФандъковаТрите видеа са разработени в рамките на проект “Коалиция от посланици за противодействие на езика на омразата в интернет”, съфинансиран по Програма „Права, равенство и гражданство“ – ГД „Правосъдие “ на Европейския съюз, който обединява партньори от България, Великобритания, Гърция, Италия, Румъния, Хърватия, Чехия, в който Асоциация за развитие на София е водещ партньор.Повече за възможностите за противодействие на речта на омразата можете да прочете на многоезичната платформа .", "date": "2018.02.06", "title": "Столична община отбелязва Деня за безопасен интернет"}
{"url": "http://www.novinite.bg/articles/156385/Dnes-e-Mejdunarodniyat-den-za-bezopasen-internet", "text": "На 6 февруари 2018 г. над 120 държави ще отбележат за 15-а поредна година международния Ден за безопасен интернет, припомнят от Държавната агенция за закрила на детето. Целта на тази инициатива на Европейската комисия е да се обединят институции, организации, бизнес и гражданско общество и да се привлече вниманието към необходимостта от превръщането на дигиталния свят в по-безопасна и полезна за развитието на децата среда. Тази цел би могла да се постигне чрез развиването от най-ранна възраст на дигитално-медийна грамотност и умения у децата, предаде БНТ.На 6 февруари в детския научен център „Музейко“ ще се състои събитие, което ще даде старт на Националната кампания за провеждане на „Дни на медийната грамотност“ с подкрепата на новосъздадената Коалиция за медийна грамотност, която обединява 14 неправителствени организации. В рамките на мероприятието Йоана Захариева, председател на Съвета на децата ще представи инициативата на детския консултативен орган към ДАЗД.Държавната агенция за закрила на детето подкрепя националната кампания за развитие на дигитално - медийната грамотност. Съветът на децата към ДАЗД организира в рамките на националната инициатива прожекции на филма нав 15 области в страната - Силистра, Русе, Стара Загора, Кърджали, Хасково, Видин, Враца, Перник, Велико Търново,Габрово, Добрич, Монтана, Плевен, Сливен, Бургас. След прожекциите на филма на БНТ, ще се проведат дискусии за онлайн безопасността на децата. Инициативата се реализира с подкрепата на БНТ, ГДБОП, софтуерната фирма“Булбера“.Официалното начало на инициативата на Съвета на децата към ДАЗД ще бъде дадено на 8.02.2018 г. от 13,30 часа в ОУ „Елин Пелин“, Перник. На откриването ще присъстват: Ирена Соколова, областен управител; гл.комисар Явор Колев, ГДБОП; Теодора Иванова, зам.председател на ДАЗД; Надя Обретенова, журналист от БНТ и автор на филма „Кой е срещу теб в мрежата“ и Йоана Захариева, председател на Съвета на децата.Срещата на партньорите по проекта с медиите ще се състои от 12,30 часа в сградата на областната администрация. Прожекцията на филма в училище „Елин Пелин“ ще бъде последвана от среща-разговор с авторите и гостите на събитието.", "date": "2018.02.06", "title": "Днес е  Международният ден за безопасен интернет"}
{"url": "http://www.novinite.bg/articles/156392/Zatvoriha-Ajfelovata-kula-zaradi-burya", "text": "Главната забележителност на френската столица - Айфеловата кула - бе временно затворена за туристически посещения заради очаквания в района на Париж обилен снеговалеж, се казва в днешно съобщение на официалния й сайт, цитирано от ТАСС. Само посетители, които имат резервации за ресторантите на кулата, могат да отидат там, се казва в съобщението. Според последни данни от френската метеорологична служба \"Метео-Франс\" в 14 департамента на Франция заради предстоящия снеговалеж и очакваните заледявания е обявена оранжева (предпоследна) степен на метеорологична тревога. Освен снега, в столичния район Ил дьо Франс се очакват и силни ветрове с пориви до 11 м в секунда.", "date": "2018.02.06", "title": "Затвориха Айфеловата кула заради буря"}
{"url": "http://www.novinite.bg/articles/156393/Pregovorite-za-novoto-germansko-pravitelstvo-navlizat-vav-finalnata-si-prava", "text": "Консерваторите на канцлера Ангела Меркел и социалдемократите в център-ляво влязоха в последния кръг от преговори за подписване на коалиционно споразумение, с което да се сложи край на политическата неяснота в най-развитата европейска икономика. След дълги разговори в понеделник, преговарящите от партията на Меркел (Християндемократичния съюз), баварският й съюзник Христиансоциален съюз и Социалдемократическата партия на Германия трябва да се съберат отново в Берлин в 10 часа за последно усилие за сключване на споразумение за подновяване на коалицията. Независимо от продължителните преговори – първоначално разговорите трябваше да приключат през уикенда, партиите звучаха оптимистично за уговорената във вторник среща, на която трябва да се вземе окончателно решение. „Оставам оптимистично настроен“, заяви Даниел Гюнтер, председател на ХДС в северната провинция Шлезвиг-Холщайн. Според източници от партията, основните неразбирателства са за здравеопазването, трудовата политика и разходите за отбрана, предаде БГНЕС. Юлия Кльокнер, депутатка от партията на Меркел, заяви, че очаква разговорите отново да продължат до късно тази вечер, което означава, че коалиционен договор ще бъде официално представен вероятно в сряда. Меркел, която е на власт повече от 12 години, заяви своите надежди за четвърти мандат със Социалдемократическата партия след неубедителните резултати от избори през септември, които я оставиха без управляващо мнозинство. Анализаторите вече нарекоха коалицията \"коалиция от губещи\", след като и двете партии получиха на изборите най-лошите си резултати от десетилетия, докато крайнодясната Алтернатива за Германия (АГ) взе почти 13% от гласовете на избирателите. Социалдемократическата партия има последната дума Първоначално Меркел се опита да създаде тристранен съюз със Зелените и либералите, но преговорите се разпаднаха през ноември. Изправена пред възможността за бързи избори, които биха могли допълнително да стимулират Алтернатива за Германия (АГ) или перспективата да се отправи към нестабилно малцинствено правителство, Меркел избра да привлече СДП – неин младши партньор в два от трите й мандата от 2005 г. насам. След като първоначално изключи да прекара още четири години в сянката на Меркел, лидерът на СДП Мартин Шулц направи обратен завой, който разгневи мнозина поддръжници на СДП, които се надяваха партията да стане силна опозиция. На извънреден конгрес през януари, делегатите от СДП гласуваха за провеждане на коалиционни разговори. Но дори и двете партии да подпишат коалиционно споразумение, което да определя следващата правителствена политика, все още не е сигурно дали ще има ново правителство, ръководено от Меркел. Мартин Шулц обеща да се допита до 440 000-те члена на СДП чрез референдум, дали да има коалиция, или не. Експертите очакват гласуването да бъде „напрегнато“, тъй като лявото и младежкото крило на СДП са силно против нова \"ГроКо\", както коалицията е известна на немски език. Резултатът от референдума на СДП се очаква в началото на март. Ако всичко върви добре за Меркел, до края на следващия месец може да има ново правителство. Трудностите Обикновено описваната като най-силната жена в Европа, борбите на Меркел за формиране на правителство засягат нейното политическо положение в страната и в чужбина. По-конкретно европейските партньори на Германия се стремят към прекратяване на блокажа в Берлин, който попречи на вземането на решения във време, когато френският президент Емануел Макрон настоява за реформи в ЕС. Въпреки че Меркел и СДП са отворени за „френските планове“ за по-дълбока интеграция в еврозоната, СДПГ е по-ентусиазирана относно някои от по-амбициозните предложения на Макрон – съвместен бюджет на еврозоната и министър на финансите. В съобщение до членовете на партията в понеделник, Шулц заяви, че бъдещите коалиционни партньори успешно са приключили главата от преговорите, засягаща Европа. Макар данните да бяха неясни, бившият председател на Европейския парламент заяви, че се е съгласил да инвестира повече в еврозоната, да подкрепи бюджета за инвестиране в нея и да сложи край на \"строгия диктат\". Въпреки това, те все още са в челен сблъсък относно исканията на СДП да забранят краткосрочните трудови договори и основното преустройство на двустепенната здравна система на Германия. Партиите не са постигнали съгласие относно увеличаването на разходите за отбрана, съобщиха от партията за агенция ДПА. Докато консерваторите на Меркел искат да увеличат разходите, за да се доближат до целите на НАТО, както обяви американския президент Доналд Тръмп, СДПГ е скептично настроена. Ново проучване за в. \"Билд\" установява, че дългите коалиционни спорове са навредили и на двете водещи партии. Подкрепата за ХДС /ХСС е намаляла от 33 на 30,5% в проучването Insa, докато СДПГ е достигнала историческо ниско ниво от 20,5% до 17% през септември, оставяйки \"GroKo\" без мнозинство.", "date": "2018.02.06", "title": "Преговорите за новото германско правителство навлизат във финалната си права"}
{"url": "http://www.novinite.bg/articles/156379/Zapochva-sedmicata-na-braka", "text": "Стартира Седмицата на брака, която ще се проведе, от 7 до 14 февруари, за седма поредна година у нас. Тя е вдъхновена от международната Седмица на брака, която се отбелязва ежегодно в над 23 страни по света. Нейната цел е да обедини обществените усилия за насърчаване на брака и семейството, както и да напомни на двойките да обръщат повече внимание един на друг и да не взимат брака си за даденост. Седмицата на брака дава възможност на всяка двойка да подобри уменията си за успешен и щастлив брак, като се включи в предизвикателствата по време на Седмицата на брака, през сайта на инициативата. Тази година те са фокусирани върху отношението и нагласите между партньорите, които трайно могат да подобрят удовлетвореността си от брака. По време на Седмицата на брака ще се проведат разнообразни събития в цялата страна, посветени на семейното здраве: семинари, лекции, беседи, проповеди, музикални вечери и др. По време на събитието към Училище за успешен брак в столицата ще бъде обявена и наградена най-дълго женената двойка у нас, спечелила конкурса на Седмицата на брака. Според проведеното наскоро национално проучване, бракът продължава да е ценност за повечето българи. От всички анкетирани 53 на сто смятат, че хората в България трябва да сключват брак, а не да живеят на семейни начала, докато 37 на сто са на обратното мнение. Браковете у нас са нараснали с близо 30 процента, благодарение на широката обществена подкрепа от страна на уважавани личности в сферата на образованието, изкуството, спорта, медицината, развлекателната индустрия, подкрепата на православната, католическата и протестантските църкви и активното участие на много двойки, от началото на инициативата до сега. Седмицата на брака цели превенция на високата степен на разводите, самотното родителство, икономическата задлъжнялост, стреса и липсата на качествено време с децата, като насърчава полагането на постоянни и целенасочени усилия за преодоляване на проблемите във взаимоотношенията. Здравите бракове носят огромна полза за съпрузите и децата. Те създават атмосфера на сигурност и стабилност, заедно с много радост и забавни моменти. Изследванията на социалната наука, през последните 30 години, показват, че мъжете и жените, които са сключили брак и продължават да са в близки взаимоотношения, живеят по-дълго, наслаждават се на по-добро здраве и са по-удовлетворени от живота.", "date": "2018.02.06", "title": "Започва седмицата на брака"}
{"url": "http://www.novinite.bg/articles/156401/21-dushi-sa-arestuvani-za-trafik-na-migranti-vav-Velikobritaniya", "text": "Британската полиция арестува 21 души днес по време на серия от обиски, предприети срещу членове на мрежа за трафик на хора, предаде Асошиейтед прес. Предполага се, че мрежата е вкарала във Великобритания стотици мигранти през Ламанша.В операцията участваха около 350 полицаи, претърсвания бяха извършени на 20 места в Североизточна Англия, по южното английско крайбрежие и в Лондон. Операцията бе проведена след продължило една година разследване, подпомагано от властите на Франция, Белгия и Холандия.Хората, вкарани в Англия от трафикантите, са били основно иракски кюрди.Представители на властите казаха, че сред предполагаемите трафиканти има членове на кюрдстки организирани престъпни групи. Мигрантите са били вкарвани във Великобритания с камиони и са плащали до 10 000 паунда (14 000 долара) на човек. Шофьорите на камионите били наемани както във Франция, така и във Великобритания.По време на операцията около 60 данъчни инспектори са проверили и много автомивки, където се предполага, че може да са били изпрани парите от трафика на мигранти.", "date": "2018.02.06", "title": "21 души са арестувани за трафик на мигранти във Великобритания"}
{"url": "http://www.novinite.bg/articles/156404/Puskat-naj-moshtnata-raketa-v-Kosmosa", "text": "Компанията на Илън Мъск - Спейс Екс, се готви да изстреля най-мощната ракета в света. Капацитетът на \"Фалкън Хеви\" е два пъти по-голям от този на досега разработваните ракети, предаде БНТ.И понеже вероятността от провал е твърде висока, товарът на совалката ще бъде червен автомобил \"Тесла\", също разработка на Мъск, а зад волана ще има манекен в скафандър. Ако опитът бъде успешен, това ще бъде пробив в областта на космическия транспорт, защото ще означава, че \"Фалкън Хеви\" ще може да бъде използвана за мисии до Луната и до Марс.", "date": "2018.02.06", "title": "Пускат най-мощната ракета  в Космоса"}
{"url": "http://www.novinite.bg/articles/156378/Imen-den-praznuvat-Plamen-Svetla-i-Ognyan", "text": "На 6 февруари Православната църква почита паметта на св. Фотий. Свети Фотий е роден в Цариград около 820 г. в богат и знатен род. Фотий получил най-доброто образование на своето време и бил най-ученият представител на тогавашна Византия. Той бил преподавател в знаменитата Магнурска школа в Цариград, където се учел славянският равноапостол Константин – Кирил Философ и малко по-късно – българският цар Симеон Велики. Фотий заемал високи служби в държавата, на най-много обичал да се занимава с науките. Заради изключителните си дарования и високото си образование той бил поставен през 858 г. за цариградски патриарх. Патриарх Фотий се борил против изопачаванията на християнството и често влизал в разногласие с византийските императори. В зависимост от курса на тяхната политика той бил свалян и пак възстановяван на патриаршеския престол. Св. Фотий умира в заточение на 6 февруари 891 г. С неговото име и ревностен християнски дух е завинаги свързана и българската история, защото именно патриарх Фотий убеждава Константин Философ да проповядва християнството сред славяните. Той пише изключително ценен исторически документ - обширно послание върху християнската вяра и живот, адресирано до българския цар Борис І. От старогръцки името му означава \"светлина\". Фотий е покровител на всички, чиито имена съдържат светлина или неин символ в името си. Днес имен ден днес празнуват: Фотий, Фотин, Пламен, Пламена, Огнян, Огняна, Светлин, Светльо, Светла, Слетлана, Светослав, Светослава .", "date": "2018.02.06", "title": "Имен ден празнуват  Пламен, Светла и Огнян"}
{"url": "http://www.novinite.bg/articles/156368/Predimno-slanchevo-s-temperaturi-do-13-gradusa", "text": "Днес ще е предимно слънчево. В сутрешните часове на места в низините и по Черноморието ще се образува мъгли или ниска слоеста облачност, които до обяд ще се разсеят. Привечер от запад отново ще се заоблачи. Ще духа слаб изток-югоизточен вятър. Максималните температури ще са от 8 до 13 , в София - около 9, .Атмосферното налягане слабо ще се понижи и ще е близко до средното за февруари.В планините ще преобладава слънчево време. Привечер от запад облачността ще се увеличи. Ще духа слаб до умерен вятър от юг-югозапад. Максималната температурата на 1200 метра ще е около 4 , на 2000 метра минус 2.По Черноморието ще е предимно слънчево. Вятърът ще е слаб, след обяд до умерен от изток-югоизток. Максималните температури ще са 6-8 . Температурата на морската вода е 6-7. Вълнението на морето ще е 1-2 бала. ", "date": "2018.02.06", "title": "Предимно слънчево с температури до 13 градуса"}
{"url": "http://www.novinite.bg/articles/156370/Hilyadi-deca-chakat-za-yasla-a-mestata-ne-stigat", "text": "4200 са чакащите деца за ясла, а в градините не достигат 50 места.Реално чакащите за детска градини били повече – около 300.Недостиг от около 4250 места има в столичните детски градини и ясли. Това съобщи шефката на дирекция \"Образование\" към Столична община Мария Минчева,  пише \"Монитор\". Това обаче се дължало не на липсата на места, а на желанията на родителите за конкретно учебно заведение. Сред районите с най-голям недостиг на места са \"Триадица\", \"Красно село\", и \"Лозенец\".Тези данни са били изнесени днес пред комисията по образование към Столичния общински съвет.", "date": "2018.02.06", "title": "Хиляди деца чакат за ясла, а местата не стигат"}
{"url": "http://www.novinite.bg/articles/156369/Protest-pred-vratite-na-Stolichna-obshtina-zaradi-mrasniya-vazduh", "text": " \"Западен парк\", \"Овча купел\" и \"Красна поляна\". „Три квартала са излезли на протест срещу геноцида, който се извършва върху нас. Искаме от Столична община да вземе незабавни, спешни мерки спрямо гетата, които са основният източник на това замърсяване”, каза Десислава Малинова, .  поискаха от  ефикасни мерки. Някои от  носеха плакати, на които бе написано: „Не на мръсния въздух”. „Не на въздушния геноцид!”.„Мерките, които предлага Столична община, са за попълване на данъчната хазна, а не за чистия въздух. В общи линии, това, което се случи на 25-ти, общината ни каза: Ще си дишате мръсен въздух и ще си плащате за него. Подгониха катализаторите, подгониха автомобилите, но не подгониха битовия замърсител, който е основен замърсител”, каза Цветан Фиков от Инициативен комитет за “Красна поляна”. Той посочи, че в крайните бедни квартали, в гетата масово се горят всякакви боклуци, а напоследък станало модерно да се горят дрехи втора употреба, защото били най-евтини. Фиков напомни, че в „Красна поляна” протестират вече една година за премахване на виетнамските общежития именно като един от основните замърсители.", "date": "2018.02.06", "title": "Протест пред вратите на Столична община заради мръсния въздух"}
{"url": "http://www.novinite.bg/articles/156381/Povishvat-zaplatite-v-BDJ", "text": "Съветът на директорите на „Холдинг БДЖ” ЕАД прие решение за увеличение с 12,5 % на трудовите възнаграждения на локомотивния персонал в „БДЖ-Пътнически превози” ЕООД, предаде БНТ.По този начин те на всички служители в „БДЖ-Пътнически превози” ЕООД и „БДЖ-Товарни превози” ЕООД ще бъдат повишени считано от 1 януари 2018 г. Увеличението се определя в зависимост от заеманата длъжност и варира от 11 % до 12,5 %.Въведената бонусна система за локомотивния персонал в „БДЖ-Товарни превози” ЕООД се запазва, чрез което се поощравя коректното изпълнение на служебните им задължения.Увеличението на трудовите възнаграждения на персонала е резултат на проведените реформи и подобреното финансово състояние в „Холдинг ” ЕАД и двете дъщерни дружества.", "date": "2018.02.06", "title": "Повишват заплатите в БДЖ"}
{"url": "http://www.novinite.bg/articles/156398/Salah-Abdeslam-poveche-nyama-da-se-varne-v-Belgiya", "text": "Салах Абдеслам, единственият оцелял терорист от атентатите в Париж през ноември 2015 г., не желае повече да присъства на делото срещу него в Брюксел, започнало вчера. Белгийският съд е потвърдил, че в четвъртък, когато предстои следващото заседание по делото, обвиняемият ще отсъства, съобщиха местни медии, предаде БНТ.Първоначално се предвиждаше съдът да заседава четири дни - до петък. След като вчера Абдеслам отказа да дава показания, съдът реши, че ще заседава само още веднъж - в четвъртък.След вчерашното заседание обвиняемият бе върнат в затвор във Франция, на границата с Белгия. Вероятно след решението повече да не се явява пред съда в Брюксел, той ще бъде откаран в затвор край Париж. Там Абдеслам ще очаква началото на делото за участието му в парижките атентати. В Брюксел той е подсъдим за вероятно участие в престрелка с полицаи дни преди да бъде заловен.Във Франция Абдеслам може да получи доживотна присъда по силата на закон, променен година след ударите, в които участва. Разследването установи, че той не се е отказал да се самовзриви в нощта на атентатите, а не е успял да задейства устройството си заради прекъснат проводник.  е френски гражданин, роден и живял в Брюксел до датата на атентатите.", "date": "2018.02.06", "title": "Салах Абдеслам повече няма да се върне в Белгия"}
{"url": "http://www.novinite.bg/articles/156407/Erdogan-Ankara-vinagi-shte-zastava-zad-Makedoniya", "text": "Турският президент Реджеп Тайип Ердоган предизвика Гърция като отново разшири подкрепата на Турция за Македония по спора за името, съобщава електронното издание на гръцкия в. \"Та неа\". \"Наричайки македонците \"нашите братя\", каза Ердоган и допълни, че Анкара винаги ще застане зад Скопие. \"За нас Анкара и Скопие нямат разлика и няма да оставим братята си сами и ние винаги ще бъдем с тях\", каза Ердоган. Изявленията бяха направени по време на конференция, на която присъстваха имигранти от балканските страни, които сега живеят в Турция. Ердоган стигна дотам, че каза, че Атина бърка и че настояването на Македония да промени името си преди присъединяването си към НАТО е \"несправедливо\". Изявленията на Ердоган дойдоха след демонстрацията в Атина през уикенда, на която само 150 000 души се събраха на централния площад на гръцката столица, за да протестират отново срещу това БЮРМ да използва думата \"Македония\" в официалното си име.", "date": "2018.02.06", "title": "Ердоган: Анкара винаги ще застава зад Македония"}
{"url": "http://www.novinite.bg/articles/156376/Avariya-ostavi-bez-parno-tri-stolichni-kvartala", "text": "От \"Топлофикация - София\" информираха, че поради аварии временно е прекъснато топлоподаването в кварталите \"Западен парк\" и \"Гевгелийски\", както и в блокове 513, 514 и 515 в ж.к. \"Дружба\" 2. От топлофикационното дружество обясниха, че авариите не са големи, като се очаква до няколко часа да бъде възстановено топлоподаването.", "date": "2018.02.06", "title": "Авария остави без парно три столични квартала"}
{"url": "http://www.novinite.bg/articles/156399/Masovo-balgarite-sa-ZA-poveche-kontrol-v-kurortite", "text": "Повечето от българите са категорични за въвеждане на повече правила и ред в курортните места, показва експресен сондаж на \"Галъп\", направен между 31 януари и 1 февруари сред 801 пълнолетни българи от традиционната изследователска програма на \"Галъп интернешънъл\" по потребителски теми, осъществен съвместно с Националния борд по туризъм и със Съюз \"Произведено в България\". Например, всякакви мерки за въвеждане на ред по плажовете се одобряват. Мнозинство от 92 на сто приемат идеята за по-ясни правила къде могат да се разполагат каравани и палатки. 84 процента пък одобряват \"тавани\" на цените на чадъри и шезлонги. Мнозинство от 63 на сто принципно одобрява идеята за категоризиране на плажовете. 39 на сто одобряват работата на туристическото министерство, 35 процента не я одобряват, а останалите се колебаят. 55 процента одобряват преместваемите обекти по морето да добият стандартизирана визия, 36 на сто не одобряват, а останалите се затрудняват да отговорят. 67 на сто обаче не са съгласни подобни търговски обекти около плажовете да бъдат напълно премахнати и продажбата на храни и напитки да се премести изцяло към първата линия с хотели. Очевидно, подобна мярка едновременно би затруднила и родните туристи, и би оскъпила покупките им поради надценките в хотелите, отбелязват социолозите. Явно всякакви мерки за повече ред в туристическите райони се възприемат, но и крайностите се отхвърлят. Например, за 62 на сто проверките по курортните места трябва да се правят незабелязано и през цялото време - за да има постоянен контрол. 36 процента избират становището, че проверките по курортните места трябва да се правят заедно с медии и в присъствието на туристите - за да има повече гласност. Останалите се колебаят. Явно обществото ни предпочита по-скоро постоянните, отколкото показни мерки, смятат от \"Галъп\". Социолозите са проверили и други подобни двойки твърдения, които да уловят генералната структура на нагласите по потенциални алтернативни становища по дадени теми. Например е зададен въпрос дали като цяло концесионирането и въобще формите на стопанисване на плажовете са по-добрият вариант, или пък липсата на стопанисване и концесиониране - за да се съхрани максимално природният вид. 79 на сто предпочитат концесионирането и стопанисването на плажове - за да се поддържа ред и чистота, а 17 процента предпочитат природния им вид. Когато става дума за зимния туризъм, мнозинство от 67 на сто смятат, че той като цяло се нуждае от нови лифтове и съоръжения, а 19 на сто са на обратното мнение. Очевидно, развитието на зимния туризъм и скиспорта се подкрепя, новите лифтове и съоръжения не се възприемат като проблем. Проблем се вижда по-скоро в опасността от презастрояване - както беше отбелязано в друг скорошен наш сондаж, припомнят социолозите. 46 процента от българите над 18 години казват, че в последните пет години са почивали, макар и за малко, на български морски курорт. 35 процента твърдят същото за планински курорти у нас. 20 на сто са посетили чуждестранен морски курорт, а 2 на сто - чуждестранен планински курорт. 41 на сто казват, че в започващата година ще посетят български морски курорт, 31 процента - че ще идат на български планински курорт. 15 на сто се надяват да отидат, дори и за кратък отдих, на море в чужбина, а 3 на сто - на планина в чужбина. Очевидно родната публика остава най-големият клиент на туристическата ни индустрия, коментират социолозите.", "date": "2018.02.06", "title": "Масово българите са \"ЗА\" повече контрол в курортите"}
{"url": "http://www.novinite.bg/articles/156406/Biznesat-i-upravlyavashtite-se-razbraha-za-toka", "text": "Високото напрежение между работодателските организации и енергийния министър е потушено. Бизнесът вече не иска оставката на Теменужка Петкова, а управляващите са се ангажирали с реформи още от следващия месец. Това стана ясно след среща в Министерския съвет във вторник.Промените не се отнасят за тока за бита, изрично уточни председателят на енергийната комисия в парламента Делян Добрев. Една от тях ще даде възможност и на фирмите да си купуват дневна и нощна електроенергия. Друга пък ще отвори свободния пазар за всички производители над пет мегавата. ", "date": "2018.02.06", "title": "Бизнесът и управляващите се разбраха за тока"}
{"url": "http://www.novinite.bg/articles/156371/Podzemiyata-na-mavzoleya-stavat-muzej", "text": "Подземията, останали на мястото на съборения мавзолей на Георги Димитров, стават музей. Това реши комисията по култура на Столична община. Пространството, което е на три нива, става филиал на Софийската градска художествена галерия. Мавзолеят на Георги Димитров беше разрушен, след няколко опита през август 1999 г. Още преди разрушаването на основната постройка имаше идеи тя да бъде запазена и използвана за културни събития.", "date": "2018.02.06", "title": "Подземията на мавзолея стават музей"}
{"url": "http://www.novinite.bg/articles/156377/Spirat-vodata-na-nyakolko-mesta-okolo-Sofiya", "text": "На 7 февруари  2018 г. (сряда), във връзка с монтаж на спирателни кранове на ул. „Христо Ботев“ , кв. „Гниляне“ гр. Нови Искър ,  се налага спиране на водоподаването от 9:00  до 21:00 часа на клиентите на „Софийска вода”, живеещи в района на: кв. „Гниляне“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Христо Ботев“ на площада.   Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 121 21 или да следят за развитието на всички текущи теренни дейности в реално време чрез Виртуалния информационен център на дружеството -  . “Софийска вода” АД предварително се извинява на своите клиенти за причинените временни неудобства! Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2018.02.06", "title": "Спират водата на няколко места около София"}
{"url": "http://www.novinite.bg/articles/156372/Dneven-horoskop-za-6-fevruari", "text": "Вашите колеги, близки и приятели са отворени да чуят това, което мислите, така че кажете нещо и то скоро. Денят е подходящ за всякакъв вид комуникация. Недейте да мълчите.Днес трябва да седнете с вашия любим човек или друг близък и да обсъдите големия проблем, който ви тормози напоследък. С разговор, ще успеете да го разрешите доста бързо.Денят е подходящ за справяне с големи проекти или хора, които обикновено ви натоварват. Днес имате много енергия, така че няма да се чувствате изморени след тези неща.Представителите на останалите зодии могат да намерят дневния си хороскоп .", "date": "2018.02.06", "title": "Дневен хороскоп за 6 февруари"}
{"url": "http://www.novinite.bg/articles/156374/Otnovo-izsledvat-dvojniya-standart-na-hranite", "text": "Ново изследване за двоен стандарт при храните у нас и в Централна Европа готвят от Агенцията по безопасност на храните и Министерството на икономиката. Това съобщи в \"Денят започва\" директорът на дирекция \"Контрол на храните\". Любомир Кулински обясни, че съвсем скоро ще започне взимането на проби за анализ на продукти от пазара у нас и в 4 държави от Централна Европа, предаде БНТ.Д-р Любомир Кулински, директор \"Контрол на храните\" в БАБХ: Ще бъде направен сравнителен анализ на етикетите, на тяхното съдържание и по преценка на експертите ще бъдат подложени на някои лабораторни изследвания, съответните двойни проби. Тоест европейската и нейният български еквивалент. И тогава ще бъдат оповестени резултатите от тези анализи и евентуално изследвания.", "date": "2018.02.06", "title": "Отново изследват двойния стандарт на храните"}
