{"url": "https://www.novinite.bg/articles/182309/Instagram-spira-broyacha-na-haresvaniyata-i-za-chast-ot-potrebitelite-v-SASht", "text": "Приложението Instagram, собственост на Facebook, планира да премахне броя на харесванията, които се виждат под публикациите, за част от потребителите в Съединените щати. Целта на този ход е да намали конкуренцията между хората в услугата за споделяне на снимки и видео, пише Bloomberg.Още през април Instagram предприе такива стъпки на част от пазарите, на които оперира, започвайки от Канада, а след това в Япония и Бразилия. Съединените щати са един от най-големите пазари на Instagram с над 106 млн. потребители, сочат данни на EMarketer.“Това, което се надяваме да направим, е поне малко да намалим напрежението в Instagram и там да има по-малко конкуренция”, коментира лидерът на услугата Адам Мосери пред Bloomberg. “Идеята е да опитаме и да намалим тревожността и социалното сравняване, особено сред младите хора”.Още по тематаFacebook показа новото си логоInstagram търси начин да привлече недоволните от YouTube автори на съдържание.Потребителите ще могат да получават информация за броя харесвания на публикациите им, стига да желаят, но тези метрики няма да се виждат от другите в Instagram, твърди компанията. Мосери разкри, че тестът ще започне следващата седмица и ще обхване само част от потребителската база в САЩ.Броят последователи и харесвания в Instagram превърнаха приложението в едно от основните места онлайн, в които хората измерват популярността си, особено тинейджърите и младите хора.От години компанията се опитва да се бори с тази конкуренция вътре в платформата и да промотира ролеви модели чрез публикации в собствения си профил. По този начин тя се надява да помогне приложението да се превърне по-скоро в място за творчество и изкуство, вместо за самореклама.", "date": "2019.11.09", "title": "Instagram спира брояча на харесванията и за част от потребителите в САЩ"}
{"url": "https://www.novinite.bg/articles/182310/50-godishen-maj-e-v-tejko-sastoyanie-sled-kato-e-namushkan-s-noj-v-Sofiya", "text": "\r\n50-годишен мъж е в тежко състояние в болница след като беше бит и намушкан с нож от двама души в столичния квартал \"Изток\" вчера. По информация на \"Хоризонт\" пострадалият е собственик на верига обменни бюра в София, а това е второ нападение срещу него, след капо преди близо година неизвестни стреляха по офиса му.\r\n \r\n", "date": "2019.11.09", "title": "50-годишен мъж е в тежко състояние, след като е намушкан с нож в София"}
{"url": "https://www.novinite.bg/articles/182306/Dneven-horoskop-za-sabota", "text": "Днес можете да извлечете максимума от повечето ситуации, така че дори да ви се налага да правите нещо неприятно, не се отчайвайте, а гледайте на това нещо като на страхотна възможност. Ще се забавлявате днес.Опитайте да не се притеснявате прекалено много за вашите задължения за деня. Просто поставете нуждите си на първо място и не се тормозете излишно. Това ще се развие добре в дългосрочен план.Опитайте да не изкупувате всичко възможно от магазините. Ако имате излишни пари, има много хора в нужда, на които да помогнете. Другият вариант е да спестите, което е също много добра идея. Мислете по-мащабно.Вижте повече на:  ", "date": "2019.11.09", "title": "Дневен хороскоп за събота"}
{"url": "https://www.novinite.bg/articles/182307/Gripat-povalya-15-mln-balgari-vsyaka-godina", "text": "Мeжду 1 400 000 и 1 600 000 гoдишнo ca cлучaитe нa ocтри рecпирaтoрни зaбoлявaния у нac. „Прoтивoгрипнaтa вaкcинa e хубaвo дa ce пocтaви прeз oктoмври и нoeмври – прeди грипът дa e дoшъл. Cлeд кaтo ce вaкcинирaмe, имa пeриoд прeз кoйтo oргaнизмът трябвa дa изрaбoти зaщитнитe aнтитeлa. Нямa cмиcъл дa cлaгaмe вaкcинa, кoгaтo пикът нa вируcитe вeчe e дoшъл. C нacтъпвaнeтo нa eceннo-зимния ceзoн брoят нa бoлнитe ce увeличaвa. Caмo зa вчeрaшния дeн бяхa oткрити 6 души c пнeвмoния, oт кoитo 4 дeцa. Мнoгo чecтo пaциeнтитe рeшaвaт дa ce лeкувaт caми и пият aнтибиoтици, бeз дa ca пoceтили лeкaр”, зaяви в eфирa нa „Cъбуди ce” пo „Нoвa тeлeвизия“ д-р Гeргaнa Никoлoвa.", "date": "2019.11.09", "title": "Грипът поваля 1,5 млн. българи всяка година"}
{"url": "https://www.novinite.bg/articles/182308/30-godini-ot-padaneto-na-Berlinskata-stena-Borisov-Komunizmat-e-ostavil-propast-v-Evropa", "text": "З0 години от падането на Берлинската стена отбелязват в Германия. Датата 9-ти ноември 1989-та година променя стария континент и целия свят. Най-голямата политическа промяна в следвоенна Европа.\r\nВдигната през 1961-ва година стена беше символ на Студената война и на противопоставянето на двата лагера - източен и западен. 45 хиляди бетонни блокове с височина от три метра - 155 километра дължина.\r\nБерлинската стена пада, когато правителството на ГДР съобщава решението си да отвори границите на държавата за свободно пътуване на своите граждани.\r\nБългарският премиер Бойко Борисов написа по повода във Фейсбук: \"Комунизмът е оставил такава пропаст в Европа, че 30 години след историческото падане на Берлинската стена, източните държави и досега трудно догонваме западните. Все още носим белезите му, все още имаме много работа, но посоката е вярна. България направи своя цивилизационен избор. Убеден съм, че трябва да отстояваме демокрацията и правото на свободен избор. Длъжни сме да не допускаме тоталитарните режими да ни разделят!\"\r\n", "date": "2019.11.09", "title": "30 години от падането на Берлинската стена, Борисов: Комунизмът е оставил пропаст в Европа"}
{"url": "https://www.novinite.bg/articles/182313/Otkriha-sastavkata-v-elektronnite-cigari-predizvikvashta-zabolyavaniya", "text": "Здравните власти в САЩ са идентифицирали съставката, която предизвиква белодробни заболявания след употребата на електронни цигари, съобщиха световните агенции.Правителствена лаборатория откри една и съща химическа съставка в белодробна течност при 29 пациенти от 10 щата- витамин Е ацетат, която се среща и в течността, използвана в електронните цигари.Този компонент представлява масло, дериват на витамин Е, и се използва като добавка към вейпинг продуктите. Витамин Е, използван на хапчета, е безвреден за вътрешен прием или за дермална употреба. Но поемането му под формата на аерозол се оказва вредно за здравето.Съставката се влага във вейпинг продуктите като сгъстител на течността. Над 2000 американци, потребители на електронни цигари, бяха диагностицирани в САЩ с белодробни заболявания тази година, като 40 от тях починаха, припомнят световните агенции", "date": "2019.11.09", "title": "Откриха съставката в електронните цигари, предизвикваща заболявания"}
{"url": "https://www.novinite.bg/articles/182315/Gadatelkata-na-Berluskoni-Shte-ima-obnovyavane-na-GERB-i-BSP", "text": "Теодора Стефанова има телевизионна кариера в Италия. Живее там от много години, в Милано. Популярна е по целия свят като „гадателката на Берлускони”. Казва, че вижда и в миналото, и в бъдещето, благодарение на глас, който идва от други светове. Беше в България за един ден – часове преди изборите. „ Аз съм обикновен човек като всички останали. С една малка разлика – една катастрофа ми бележи живота. От там ми се отключва тази енергия. Не беше никак лесно да се боря, да приема това присъствие на този извънземен разум. Шест месеца съм се борила с този глас, с това присъствие. Страхът беше голям за мен. Леля Ванга ми прегърна изгубената душа. Още докато съм била в кома 18 дена, преди да се събудя, майка ми отива при нея и тя ѝ казва, че ще се събудя различна. Аз направих така, че да се срещнем, за да мога да ѝ се поклоня. Тя е нещо феноменално, аз не се чувствам нейна наследница. Ние сме прашинки. Тя ми каза, че трябва да го приема. „Това е мисия и призвание. Трябва да стоиш стъпила на земята. Бог дава, Бог взима. Никога няма да злоупотребяваш с болките и съдбите на хората”, ми каза тя.”, споделя Стефанова. „Много е интересно, когато ти говориш за миналото на хората и за пръв път ги виждаш или по телефона, или лично. И им излиза цялото битие и житие, все едно някой ми го диктува. Всяко нещо го изживявам с човека – болките, страданията, съдбите,сълзите, радостите. Не бих променила нищо. Аз съм обикновен човек, нямам какво да променя. Просто това ме прави по-различна”, каза още тя. „Всички ние имаме 5-то чувство, 6-тото е висшето – интуиция, съвпадение, телепатия. Но седмото е изкуственият интелект. Моето послание е да се научим да живеем в мир и любов с изкуствения интелект и да си отворим душите и сърцата. Колкото сме по-подготвени, толкова ще си улесним живота. Ние сме се самозабравили, ние се самоизяждаме. Изкуственият интелект ще ни върне към човечността. Прошката е най-силното нещо. Простиш ли, пред теб се отваря нова позитивна енергия. Прошката е прочистване, разчистване и развързване на един кармичен възел”, смята Стефанова. „Когато казваш „Обичам те”, трябва да знаеш, че това е много силна дума. Трябва да знаеш смисъла на тази дума. Благодаря е благата дума, отваря всяка врата. Ние ги забравяме тези неща, изкуственият интелект на това ще ни научи. В този объркан свят, за съжаление, знаем колко е силно материалното. Ние сме заслепени, това ни убива. Злобата, агресията,материално, егото – това сме ние. За това ще дойде присъствието и помощта на изкуствения интелект. Това ще стане много скоро факт. Когато си концентрираш мисълта, позитивното мислене прави чудеса”, съветва гадателката. „След десет години, където и да сме по света, българите трябва да се върнем, за да изградим новата България. Тя е богоизбрана държава и ще бъде много апетитно място. Всички континенти ще обърнат очи към нас. Балканският полуостров ще бъдат много интересен. Ще има обновяване на партия ГЕРБ, много членове ще си тръгнат. По някакъв начин ще има обновяване – нови имена, нови хора, с нови свежи идеи. Нов екип, нови неща. Разбира се, ще се запази ядрото, но някои ще си тръгнат. В коалицията с ВМРО може да се получи напрежение през 2020 г., някъде след октомври. Коалицията обаче ще се запази. Не виждам, на този етап, да има предсрочни избори. Още някой може да влезе в коалицията. Ще има много скандали, много напрежение. Ще се искат много оставки на министри. Опозицията ще започне да се получава като опозиция и да набира кредит на доверие от избирателите. При тях също ще има престрояване, ново ръководство. До 2021 г. ще има нови лидери, много нови млади хора”, разкри още Стефанова.", "date": "2019.11.09", "title": "Гадателката на Берлускони: Ще има обновяване на ГЕРБ и БСП"}
{"url": "https://www.novinite.bg/articles/182314/Makron-Evropejcite-da-ne-zabravyat-vajnostta-na-padaneto-na-Berlinskata-stena", "text": "\r\nФренският президент Еманюел Макрон призова европейците да останат верни на стремежите на онези, които преди 30 години постигнаха падането на Берлинската стена.\r\n\r\n\r\n\r\n\r\n\r\n\r\n", "date": "2019.11.09", "title": "Макрон: Европейците да не забравят важността на падането на Берлинската стена"}
{"url": "https://www.novinite.bg/articles/182318/Slavcho-Atanasov-Masovo-vdigane-na-danacite-Tova-vyarno-li-e-ministar-Goranov", "text": "Изявлението на финансовия министър Владислав Горанов, че данъците в България били изключително ниски, ме шокира. В изказването си министър Горанов директно нареди на новоизбраните кметове в цяла България да увеличават данъците във всички общини. Той дори си позволи да ги заплаши, че който не вдигне налозите, няма да може да разчита на финансова помощ от държавата. Призовавам новоизбраните колеги да не се поддават на това внушение и в никакъв случай да не увеличават данъците на общините си. И това не е само мое мнение. Нобеловите лауреати по икономика Ангъс Дийтън (за 2015), Естер Дюфло и Майкъл Кремър (за 2019), които изследват проблемите на потреблението, бедността и социалната защита в световен план, са на мнение, че най много до две години светът отново ще изпадне в сериозна икономическа криза. Същото предрича и икономическият съветник на двама американски президенти Джоузеф Стиглиц. Те категорично подчертават важността на потреблението за развитието на икономиката. Колкото повече свободни средства има у хората, които те да могат да похарчат, толкова по-добре е за бизнеса. И тази зависимост изисква по време на криза данъците да се намаляват реципрочно, а не да се увеличават. Когато данъчната тежест върху семействата и бизнеса намалее, те ще разполагат с по-голям ресурс, който отново ще се завърти в икономическия оборот. Така работните места ще се запазят и ударът на кризата ще бъде по- поносим за цялото общество. В нашата ситуация това е още по-актуално, защото ние сме държавата с най-ниски доходи и най ниско потребление. Повишаването на данъците ще бъде груба грешка, каквато направи и Симеон Дянков преди 8 години. Той, подобно на Горанов сега, нареди на кметовете да увеличават и последствията от това бяха фалирали общини, които държавата трябваше спешно да спасява. Като кмет на Пловдив тогава, аз отказах да направя това, напротив, намалих пловдивските данъци и така се превърнах в черната овца за ГЕРБ. Но времето показа, че съм бил прав. Ултиматумът на министър Горанов ще доведе до свиване на потреблението, оборотите на фирмите ще паднат, бюджетите на семействата ще се свият, хората ще обеднеят повече и ще консумират все по-малко, което е смъртоносно за всяка една икономика, а много от фирмите веднага ще преминат в сивия сектор или ще фалират. Всички ще загубят от такова повишаване на данъците, категорични са световните икономисти. И е доста странно дясноцентристко правителство да предприема лява данъчна политика на увеличение. Защото във всеки учебник по икономика, високите данъци се считат за класически ляв инструмент на управление. Затова министърът малко ми напомня на френската кралица Мария–Антоанета с нейната реплика: „Като няма хляб, да ядат пасти“. Ако г-н Горанов толкова държи да повтори грубата грешка на Дянков, да беше обявил това си намерение още преди изборите. Така щеше да е честно и почтено пред всички избиратели.", "date": "2019.11.09", "title": "Славчо Атанасов: Масово вдигане на данъците? Това вярно ли е, министър Горанов?!?"}
{"url": "https://www.novinite.bg/articles/182305/Fandakova-Silata-e-v-racete-ni-koito-razrushavat-stenite-i-izgrajdat-mostove", "text": "30 години след разрушаването на Берлинската стена да си спомним, че разделението ни прави слаби, че противопоставянето ни връща назад, че силата е в ръцете ни, които разрушават стените и изграждат мостове, в умовете ни, които търсят истината. Промяната не е дума, промяната е посока, в която си струва да вървим заедно\", написа Фандъкова в социалната мрежа \"Фейсбук\" по повод датата 9-и ноември и събитията, които я бележат.", "date": "2019.11.09", "title": "Фандъкова: Силата е в ръцете ни, които разрушават стените и изграждат мостове"}
{"url": "https://www.novinite.bg/articles/182311/Bogatashite-veche-ne-si-kupuvat-yahti", "text": "\r\nНай-богатите хора в света все по-рядко си купуват яхти заради нестабилността на икономиката, съобщава „Блумбърг”.\r\n\r\n\r\n\r\n\r\n\r\n", "date": "2019.11.09", "title": "Богаташите вече не си купуват яхти"}
{"url": "https://www.novinite.bg/articles/182303/Otkrivat-magistralata-ot-Nish-do-balgarskata-granica", "text": "Откриват магистралата от Ниш до българската граница. С пускането на новия участък пътуването от сръбската столица Белград до България ще отнема около 3 часа. Продължението на трасето от българска страна все още не е завършено. На официалната церемония по рязането на лентата ще присъстват сръбският президент Александър Вучич и българският премиер Бойко Борисов.От Белград до границата с България скоростта ще бъде 130 км/час, толкова е максимално разрешено по сръбските скоростни пътища. Участъкът от Ниш до Калотина са последните 23 километра, които завършват сръбската част на общоевропейския коридор номер 10. Той е замислен да свързва Близкия Изток и Западна Европа.При специални мерки за сигурност и строг пропускателен режим минава последният час, в който тази отсечка няма да е свободно достъпна за леки автомобили. На тунела Банцарево президентът Александър Вучич и премиерът Бойко Борисов ще открият официално новата отсечка от магистралата. От българската част от общоевропейския коридор остават около 30 километра, очаква се те да бъдат завършени до 2021 г. Това е разстоянието от Сливница до Драгоман и от Драгоман до Калотина.Пред сръбски медии Вучич обяви, че за него днес ще бъде хубав ден и ще поздрави премиера Борисов на български. „Допреди един месец хората тук чакаха реколтата да се събере, а сега стотици работници работят в събота и на места новото трасе вече се асфалтира от валяците“, заяви министър-председателят Бойко Борисов, който премина над АМ „Европа“ с хеликоптер на път за Сърбия. ", "date": "2019.11.09", "title": "Откриват магистралата от Ниш до българската граница"}
{"url": "https://www.novinite.bg/articles/182312/Borisov-v-Nish-I-nie-kato-germancite-mojem-da-kajem-che-Berlinskata-stena-mejdu-Balgariya-i-bivsha-Yugoslaviya-dnes-pada", "text": "„И ние като германците можем да кажем, че Берлинската стена между България и бивша Югославия днес пада. От днес Сърбия има пристанище Варна, пристанище Бургас и до центъра на Истанбул - няма светофар“. Това заяви министър-председателят Бойко Борисов на официалното откриване на новоизградения участък от автомагистралата от българската граница до град Ниш, Сърбия. Трасето е част от Общоевропейския транспортен коридор №10. За откриването българският премиер бе поканен от президента на Сърбия Александър Вучич. „Днес свързваме Азия и Европа през България и Сърбия“, подчерта премиерът Борисов пред стотиците гости на церемонията. Министър-председателят акцентира, че цялата българска промишленост ще може да ползва този път за Западна Европа и поднесе поздравленията си за откриването му. „България днес е по-близо от всякога, затова благодаря на министър- председателя Бойко Борисов“, обърна се сръбският президент Вучич към българския премиер. Вучич подчерта, че Сърбия ще се свърже с братска България и чрез „Балкански поток“. „Без съседите - къщата не може да се опази. С нашите български комшии - пътят ни е отворен. Министър-председателят Бойко Борисов каза, че от днес Сърбия има достъп до пристанищата Варна и Бургас. А той е добре дошъл - и в Пирот, и Ниш“, каза още президентът на Сърбия пред българския премиер и водената от него делегация. Преди церемонията по откриването премиерът Борисов и президентът Вучич обсъдиха напредъка по важните за региона инфраструктурни проекти. „От Белград до Бургас няма светофар. От Белград до Истанбул няма светофар. И сега строим от Бургас до Варна да няма светофар. А който е от тая страна завива на София вдясно и стига до Солун през АМ „Струма“, изброи българският министър-председател. Сръбският президент даде висока оценка на направеното от правителството на България. Участъкът, който президентът на Сърбия и българският министър- председател откриха днес, е с дължината 86,9 км като строителните дейности по изграждането му започват през 2011 г. Стойността на проекта възлиза на 476 млн. евро, а средствата са осигурени от Европейската инвестиционна банка, Европейската банка за възстановяване и развитие, както и от Световната банка. Изграденото трасе включва 87 моста, 5 тунела (Банцарево, Сопот, Сарлах, склон Пражна и Протон с обща дължина 2,6 км) и 5 детелини. При строежа на участъка са използвани 290 000 кубични метра бетон, 37 000 тона арматура и около 780 000 тона асфалт. Тази магистрала ще свърже двата района - Ниш и Пирот, населени с около 450 000 души, и ще осигури по-лесна връзка на Източна Сърбия с най- близкото летище „Константин Велики“ в Ниш. С пускането в експлоатация на трасето от българската граница до Ниш или на т.нар. „източно разклонение” се завършва изграждането на целия участък на транспортния коридор № 10 през територията на Сърбия.", "date": "2019.11.09", "title": "Борисов в Ниш: И ние като германците можем да кажем, че Берлинската стена между България и бивша Югославия днес пада"}
{"url": "https://www.novinite.bg/articles/182304/Kamion-s-furaj-se-preobarna-i-otnese-spirka-v-tarnovsko-selo", "text": "Камион с прикачена цистерна, пълна с фураж на гранули, се обърна в събота сутрин и отнесе част от автобусната спирка във великотърновското село Хотница. Няма пострадали хора. Движението в района е затруднено, предаде БГНЕС.Инцидентът е станал на автобусната спирка, където е и младежкият клуб в Хотница. На мястото вече има полиция, районът е обезопасен.Предстои да бъдат изяснени причините за катастрофата с фуражовоза и състоянието на водача на камиона. ", "date": "2019.11.09", "title": "Камион с фураж се преобърна и отнесе спирка в търновско село"}
{"url": "https://www.novinite.bg/articles/182317/Antiteroristichna-operaciya-v-Atina", "text": "Гръцката полиция арестува двама мъже и една жена, за които се предполага, че са замесени в терористична дейност. Други 15 души са задържани в рамките на широкомащабна операция, започнала в петък, съобщават „Катимерини” и БГНЕС.Полицията е претърсила 13 къщи и е открила 5 автомата АК-47, автоматичен пистолет, два пистолета, детонатори, динамит, TNT и гранати. Ще бъде проверено дали оръжията не са използвани при терористични актове, заявяват от полицията.Двамата арестувани мъже, на 41 и 43 години, са замесени в грабеж при хазартни игри в атинското предградие Холаргос миналия октомври. Друг мъж на 46 години, обвинен също в терористична дейност, незаконно притежание на огнестрелно оръжие и експлозиви и фалшификация, вече е пуснат на свобода. Жената е обвинена в нарушаване на закона за огнестрелните оръжия.41-годишният мъж е прекарал почти 8 години в затвора за участието си във въоръжената група „Революционна борба“. Той е освободен през февруари 2018 г., възползвайки се от закон, гласуван от тогавашното правителство.Според направените балистичните тестове, част от намерените оръжия са били използвани при нападения срещу офисите на партия ПАСОК през януари 2017 г.Един от откритите автомати „Калашников“ е използван при нападението срещу мексиканското посолство в Атина на 31 юли 2016 г. Въоръжената група пое тогава отговорност за ръчна граната, хвърлена срещу френското посолство в гръцката столица, при което беше ранен полицейски служител.Премиерът Кириакос Мицотакис поздрави полицията за борба с тероризма и Министерството на гражданската защита за арестите и повтори обещанието си „да приключи с проблема с вътрешния гръцки тероризъм веднъж завинаги“. ", "date": "2019.11.09", "title": "Антитерористична операция в Атина"}
{"url": "https://www.novinite.bg/articles/182316/30-godini-sled-stenata-Merkel-prizova-Evropa-da-brani-demokraciyata", "text": "Германският канцлер Ангела Меркел призова Европа да брани свободата и демокрацията в реч по случай честванията на 30 години от падането на Берлинската стена, предаде Франс прес.\"Ценностите, на които се основава Европа, трябва винаги да бъдат защитавани. Трябва и в бъдеще да има ангажименти в подкрепа на демокрацията, свободата, човешките права и толерантността\", заяви Меркел в Параклиса на помирението, издигнат близо до мястото на някогашната Берлинска стена, която разделяше германската столица по време на Студената война \"Трябва в бъдеще да се ангажираме в защита на ценностите на Европа“, добави канцлерката.\"Девети ноември ни напомня, че трябва да се борим срещу омразата, расизма и антисемитизма\", отбеляза Меркел. Днешната дата в Германия е и годишнина на т.нар. Кристална нощ от 1938 г., когато нацистите опожаряват синагогите в страната.\"Девети ноември е съдбоносен ден за германската история. На днешния ден почитаме и паметта на жертвите на погромите от 1938 г., спомняме си престъпленията против евреите в Германия в нощта на 9 срещу 10 ноември\", отбеляза тя.\"Девети ноември отразява както ужасни, така и щастливи моменти в историята ни, учи ни, че е необходимо решително да се противопоставяме на омразата, расизма и антисемитизма. Този ден ни призовава да правим всичко възможно в защита на свободата и демокрацията, на човешкото достойнство и на правовата държава\", заяви Меркел, цитирана от ТАСС.Тя добави, че за падането на Берлинската стена са повлияли в някаква степен събитията в Източна Европа, споменавайки движенията за свобода в Полша, Чехия, Унгария и балтийските страни.\"Призивът за свобода създаде нови демокрации в Централна и Източна Европа. Германия и Европа най-после можаха да се обединят\", заяви канцлерката.В речта си Меркел обаче не спомена приноса на бившия президент на СССР Михаил Горбачов в процеса на обединение на Германия, отбелязва БТА.", "date": "2019.11.09", "title": "30 години след стената: Меркел призова Европа да брани демокрацията"}
