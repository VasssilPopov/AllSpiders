{"url": "https://www.novinite.bg/articles/176270/Postoyanno-nablyudenie-za-yazovirite-na-Napoitelni-sistemi", "text": "Във връзка с метеорологичната обстановка и очакваните обилни валежи от дъжд, служителите от всички клонове на \"Напоителни системи\" извършват постоянен контрол и наблюдение на язовирните съоръжения, корекции на реки и предпазни диги, стопанисвани от дружеството . На този етап язовирите разполагат с необходимите свободни обеми за поемане на водни маси и се спазват определените контролни обеми .Коритата на големите реки са почистени и проводими. Предприети са всички възможни действия с цел превенция от наводнения , като е осигурено и денонощно наблюдение на обектите.", "date": "2019.05.31", "title": "Постоянно наблюдение за язовирите на „Напоителни системи“"}
{"url": "https://www.novinite.bg/articles/176255/Borisov-Prieh-ostavkata-na-Cvetanov-zashtoto-tova-beshe-i-negovo-reshenie", "text": "Събрах колегите си от ГЕРБ, за да ги успокоя, че който си е вършил работата няма да има проблем. Това заяви премиерът Бойко Борисов пред централата на ГЕРБ след заседание на Изпълнителната комисия на партията.\"Анализът на изборите съм си го направил. Резултатите са добри. Победата е категорична, а оставките в БСП го доказаха. Какво повече да се коментира след като достатъчно платени социолози и политолози го направиха\", каза още премиерът.Припомняме, че вчера Цветан Цветанов подаде оставка, която Борисов коментира с думите:\"Приех оставката на Цветанов, защото това беше и негово решение. Той сам заяви, че доверието към нас е много важно. Избирането на негов заместник е работа на централата и на конгреса, който ще се проведе на 7 юли. Томислав Дончев няма да бъде заместник на Цветанов\", допълни Борисов.\"Мисля, че оставката беше очаквана, а и не исках повече Веселин Маринов да ми пее на концертите на партията\", заяви Борисов.\"Деница Желева е назначена за шеф на кабинета ми на мястото на Румяна Бъчварова, защото отива посланик в Тел Авив\", каза още той.\"Не съм доволен от резултатите в Плевен, Ямбол и Добрич. Всичко направихме и пак изгубихме\", коментира министър-председателят изборните резултати.\"Когато влизахме в политиката, ГЕРБ имаше 90 % положителен рейтинг. Магаре да бях вързал, щях да бия. Винаги народът ми дава кредит на доверие, а аз винаги съм следял какво се иска от мен. Разбрах, че дори днес президентът е видял какви прекрасни училища сме направили и ремонтирали\", завърши Бойко Борисов.", "date": "2019.05.31", "title": "Борисов: Приех оставката на Цветанов, защото това беше и негово решение"}
{"url": "https://www.novinite.bg/articles/176257/Geshev-Ralev-e-nablyudavan-ot-pet-meseca-za-korupcionni-prestapleniya", "text": "Арестуваният в четвъртък зам.-кмет на Пловдив Ральо Ралев е наблюдаван от пет месеца, съобщи на извънреден брифинг зам.-главният прокурор Иван Гешев, цитиран от БГНЕС.Ралев е наблюдаван за корупционни престъпления. \"Към момента няма привлечени лица към досъдебното производство, утре до края на деня ще стане ясно дали и как на задържаните ще бъде наложена мярка за неотклонение\", допълни Гешев.Следенето на Ралев е започнало след доклад при главния прокурор, който е бил препратен към специализираната прокуратура. \"Надявам се случаят да приключи с влязла в сила присъда\", допълни Гешев.При разкриването на престъпленията в пловдивския район са използвани специални разузнавателни средства, а задържането на самия кмет и служители на администрацията му е извършено от СДВР, \"По обясними причини столичната дирекция на вътрешните работи извърши арестите\", допълни Гешев.В четвъртък кметът на район \"Северен\" Ральо Ралев бе задържан в района на бул. \"Марица\" в кв. \"Кършияка\". По-късно той бе доведен с белезници в сградата на общината, където течеше и претърсване. Ральо Ралев е втори мандат кмет на \"Северен\", член на ГЕРБ.", "date": "2019.05.31", "title": "Гешев: Ралев е наблюдаван от пет месеца за корупционни престъпления"}
{"url": "https://www.novinite.bg/articles/176258/Ministar-Petkov-se-sreshtna-s-prezidenta-na-Mejdunarodniya-kooperativen-alians-Ariel-Guarko", "text": "Министърът на труда и социалната политика Бисер Петков се срещна с президента на Международния кооперативен алианс Ариел Гуарко. По време на разговора бяха обсъдени въпроси от двустранен интерес, като беше поставен акцент върху възможностите за развитието на социалната и солидарна икономика и увеличаването на приноса на социалните предприятия в икономиката. В срещата участва и председателят на Централния кооперативен съюз Петър Стефанов. Кооперациите са основен субект на социалната икономика.Насърчаването на този сектор е сред приоритетите на Министерството на труда и социалната политика, каза министър Петков. Целта ни е да имаме силно развит социален сектор, който да увеличава приноса си в брутния вътрешен продукт на страната, добави той. Министър Петков представи мерките за насърчаване на социалните предприятия във влезлия в сила в началото на май 2019 г. Закон за предприятията на социалната и солидарна икономика. Той припомни, че по време на председателството на Съвета на ЕС през първата половина на миналата година България е поставила социалната икономика сред основните теми в европейския дневен ред.Петков добави, че предстои да се разработи електронна платформа, която ще насърчи развитието на социалните предприятия, като им даде възможност да се включат в единния пазар и да създават мрежи и партньорства. По време на разговора бяха обсъдени и въпроси, свързани с влиянието на новите технологии върху условията за труд и равнопоставеността между жените и мъжете.", "date": "2019.05.31", "title": "Министър Петков се срещна с президента на Международния кооперативен  алианс Ариел Гуарко"}
{"url": "https://www.novinite.bg/articles/176253/Bojko-Borisov-Pobedata-na-evroizborite-e-kategorichna", "text": "\r\nАнализът за тези избори е, че победата е категорична и с оставките в БСП това беше потвърдено. Това заяви премиерът Бойко Борисов след заседание на Изпълнителната комисия на ГЕРБ. Той коментира и оставката на втория човек в партията Цветан Цветанов, както и предстоящите промени в ГЕРБ.\r\nБойко Борисов, министър председател: Аз вече анализ на изборите го правих. С една дума - резултатите са добри. Анализът за тези избори е, че победата е категорична и с оставките в БСП това беше потвърдено. Така че какво повече да коментираме - когато си победил, скромността изисква да си мълчиш.\r\n\r\n\r\n\r\n\r\n\r\n\r\n", "date": "2019.05.31", "title": "Бойко Борисов: Победата на евроизборите е категорична"}
{"url": "https://www.novinite.bg/articles/176245/CIK-obyavyava-imenata-na-balgarskite-evrodeputati-v-noviya-EP", "text": "Централната избирателна комисия ще обяви имената на 17-те български евродепутати в новия Европейски парламент. На церемония те ще получат удостоверенията си за избор. Така ЦИК спазва законоустановения срок да направи това най-късно пет дни след изборите. Да станат евродепутати се отказаха и бяха заличени от списъка Мустафа Карадайъ и Делян Пеевски от листата на ДПС. \r\nКъсно вечерта в сряда ЦИК обяви окончателните резултати от произведените на 26-и май избори за членове на Европейския парламент. Комисията оповести и разпределението на мандатите между партиите и коалициите.\r\nПет политически сили изпращат евродепутати: ГЕРБ - шестима, БСП - петима, ДПС - трима, ВМРО-Българско национално движение - двама, и Обединение \"Демократична България\" - един.\r\nСтана ясно и разпределението на предпочитанията за отделните кандидати по кандидатските листи. С най-много преференции от всички кандидати е водачът на листата на ГЕРБ Мария Габриел, следвана от водача в листата на БСП Елена Йончева. \r\nЗаради преференциите се стигна до размествания в две от листите на петте политически сили, които класират евродепутати. В тази на БСП Сергей Станишев от пето се изкачи до второ място, а в листата на ВМРО Андрей Слабаков от четвърта се премести на втора позиция.\r\nВчера изтече и срокът, в който избран евродепутат може да се откаже\r\n", "date": "2019.05.31", "title": "ЦИК обявява имената на българските евродепутати в новия ЕП"}
{"url": "https://www.novinite.bg/articles/176254/CIK-oficialno-obyavi-novite-evrodeputati", "text": "\r\nЦентралната избирателна комисия официално обяви имената на новите 17 български евродепутати.\r\n\r\nГЕРБ изпраща 6 евродепутати в ЕП - Мария Габриел, Андрей Ковачев, Андрей Новаков, Ева Майдел, Асим Адемов и Александър Йорданов (СДС).\r\nБСП ще има 5 евродепутати - Елена Йончева, Сергей Станишев, Петър Витанов, Цветелина Пенкова и Иво Христов.\r\nЕвродепутатите от ДПС: Илхан Кючюк, Искра Михайлова и Атидже Алиева (първите двама в листата - лидерът Мустафа Карадайъ и Делян Пеевски се отказаха).\r\nОт ВМРО в Европарламента ще бъдат Ангел Джамбазки и режисьорът Андрей Слабаков.\r\n“Демократична България” в ЕП ще представлява Радан Кънев.\r\n", "date": "2019.05.31", "title": "ЦИК официално обяви новите евродепутати"}
{"url": "https://www.novinite.bg/articles/176259/Karakachanov-Pregovorite-sas-SASht-za-zakupuvane-na-novi-iztrebiteli-prodaljavat", "text": "„Преговорите със САЩ за закупуване на нови изтребители Ф-16 продължават. Има какво да изпиляваме в условията и цените”, коментира в Русе вицепремиерът и министър на отбраната Красимир Каракачанов. Той заяви, че има спекулации, че искането за намаляване на цената ще бъде за сметка на способностите на самолета и на неговото въоръжение. Каракачанов бе категоричен, че подобно нещо няма. \"Ние сме съобразили нашите финансови възможности, заявили сме ги. Когато избрахме САЩ за потенциален контрагент, от Белия дом имаше уверение, че ще се съобразят с нашите финансови възможности, но явно това съобразяване е въпрос на преговори и разговори\", каза Каракачанов, цитиран от БТА. Той обясни, че преговорите ще продължат, докато се намери онази пресечна точка, която е приемлива и за двете страни. Каракачанов, който е и председател на ВМРО-БНД, коментира отношенията между партньорите в коалицията \"Обединени патриоти\". \"Малката коалиция си остава малка коалиция. Управлението си остава стабилно. Няма какво да добавя по отношение на някои рецидиви в някой от партньорите\", каза Каракачанов. По повод на оставката на Цветан Цветанов от всички ръководни постове в ГЕРБ, Каракачанов заяви, че няма навик да коментира какво се случва в други партии.В Русе министърът на отбраната наблюдава съвместна тренировка между формирования на ВМС и служители на \"Гранична полиция\". ", "date": "2019.05.31", "title": "Каракачанов: Преговорите със САЩ за закупуване на нови изтребители продължават"}
{"url": "https://www.novinite.bg/articles/176238/Loshi-sa-usloviyata-za-turizam-v-planinite", "text": "Лоши са условията за туризъм в планините, съобщиха от Планинската спасителна служба при Българския червен кръст. Във високите части на планините е мъгливо със слаб вятър. Температурите са между 5 и 10 градуса. Лифтовите съоръжения в курортите не работят. Няма регистрирани инциденти с туристи през изминалото денонощие. Информация за обстановката в планините може да намерите на адреса на ПСС в интернет или на телефоните на ПСС: 02/ 9632000 и 1470.", "date": "2019.05.31", "title": "Лоши са условията за туризъм в планините"}
{"url": "https://www.novinite.bg/articles/176269/Karakachanov-Nyama-da-pravim-nikakvi-kompromisi-za-F-16", "text": "Българската страна няма да прави компромис с качеството и оборудването на самолетите Ф-16, а преговорите се водят само за цената. Това увери министърът на отбраната Красимир Каракаченов, цитиран от БНР.\"Просто сме съобразили нашите финансови възможности, заявили сме ги. Когато избрахме САЩ за потенциален контрагент, от Белия дом, а и от други фактори в американската администрация, имаше уверението, че те ще се съобразят с нашите финансови възможности. Но явно това съобразяване е въпрос на преговори и разговори, които ще продължат, докато намерим онази изгодна пресечна точка, която е приемлива и за двете страни\", поясни той.  Каракачанов подчерта още, че в никакъв случай това няма да е за сметка нито на въоръжението на самолета, нито на неговото оборудване.", "date": "2019.05.31", "title": "Каракачанов: Няма да правим никакви компромиси за F-16"}
{"url": "https://www.novinite.bg/articles/176271/Imenata-im-veche-sa-yasni-CIK-obyavi-17-te-balgarski-evrodeputati", "text": "Централната избирателна комисия обяви имената на 17-те български евродепутати, които ще бъдат част от новия Европейски парламент.По азбучен ред това са: Александър Йорданов, Андрей Новаков, Андрей Ковачев, Ева Майдел, Мария Габриел, Асим Адемов – ГЕРБ.Елена Йончева, Иво Христо Петков, Петър Витанов, Цветелина Пенкова и Сергей Станишев от БСП.Атидже Алиева, Илхан Кючюк и Искра Михайлова от ДПС.Ангел Джамбазки и Андрей Слабаков от ВМРО.Радан Кънев от \"Демократична България\".ВМРО - 7.36%. \"Демократична България\" - 6.06%. Избирателната активност официално е 33.28%.", "date": "2019.05.31", "title": "Имената им вече са ясни. ЦИК обяви 17-те български евродепутати"}
{"url": "https://www.novinite.bg/articles/176242/Rumen-Petkov-se-sreshtna-i-razgovarya-s-poslanika-na-Republika-Severna-Makedoniya", "text": "Председателят на ПП АБВ Румен Петков се срещна и разговаря с посланика на Република Северна Македония в България Н. Пр. Марян Гьорчев. Във фокуса на разговора бе ситуацията на Балканите, където Петков изрази голяма тревога от напрежението между Косово и Сърбия и безпокойство за липсата на реакция от институциите в България. Тревога буди и неадекватността на НАТО и ЕС.Напрежението между Косово и Сърбия няма как да не рефлектира на Балканите, а в последствие да бъде внесено и в Европейския съюз, посочи той. Петков коментира също, че независимо от заявеното от ООН, че Косово не може да има своя армия, изграждането на косовска армия е видимо.„Известна е декларацията на Косово и Албания, че свалят границата помежду си. И тук, ако ние в България и Северна Македония не разбираме, че това може да бъде голяма крачка към въоръжен конфликт на Балканите, значи ние ще бъдем неадекватни пред утрешния ден и на Балканите, и на Европа“. Румен Петков бе категоричен, че АБВ, като политическа партия, ще настоява за категорична реакция на българските институции - България, като член на НАТО и ЕС да предложи всички мерки за недопускане на изграждане на косовска армия и за гарантиране на диалога между Косово и Сърбия. Той изрази позицията на ПП АБВ, че работата на съвместната Мултидисциплинарна експертна комисия по исторически и образователни въпроси е недостатъчно ефективна и че са необходими по-ясни политически действия от страна и на двете държави и увери Н. Пр.Марян Гьорчев в подкрепата на партията за развитието на Северна Македония и нова динамика в отношенията. Посланикът на Република Северна Македония изрази също безпокойството си за напрежението между Косово и Сърбия и заяви разбирането, че без авторитетна международна намеса, диалог и невоенно решение конфликтът няма как да бъде изгладен. Той благодари за срещата и разговора и приветства политиката на АБВ за постигане на траен диалог и мирни решения на Балканите.", "date": "2019.05.31", "title": "Румен Петков се срещна и разговаря с посланика на Република Северна Македония"}
{"url": "https://www.novinite.bg/articles/176243/Rumen-Radev-kam-abiturientite-v-neravnostojno-polojenie-Pravete-izbori-s-koito-da-se-gordeete-i-badete-dobri-hora", "text": "„Предстои ви да направите важен избор – дали да продължите своето образование или да започнете работа. Мога да ви дам само един съвет – правете така, че да се гордеете със своите избори в живота и да бъдете добри хора“. С тези думи държавният глава се обърна към абитуриентите, израснали без родителски грижи. Традиционният абитуриентски бал, чийто домакини са президентът Румен Радев и съпругата му Десислава Радева, събра над 100 младежи от 59 специализирани институции за деца в цялата страна. Събитието е част от благотворителната инициатива „Подкрепи една мечта“ и на него присъства и вицепрезидентът Илияна Йотова.Държавният глава пожела на младите хора да бъдат отговорни, да имат желанието да си поставят цели и да ги отстояват. „Вярвайте във вашия талант, във вашата сила, във вашите мечти и се борете да ги постигнете. Не се оставяйте други да решават вместо вас. Вие имате достатъчно подготовка и капацитет сами да взимате своите решения”, посочи президентът.Президентската инициатива отново ще окаже финансова помощ на бъдещите студенти чрез еднократни стипендии, чийто размер е увеличен три пъти в сравнение с 2016 г. „Доброто образование открива нови хоризонти и увеличава възможностите за професионална реализация“, подчерта Румен Радев. Право на финансова подкрепа за втора поредна година ще получат и учениците от 12 клас, които получават социални услуги, и са завършили с отличен успех учебната 2018/2019 г.Сред тазгодишните абитуриенти са Мария и Величко от Стара Загора. Преди няколко години Мария спаси живота на шофьора на тролейбуса, с който пътуваше за училище, а Величко върна на собственика му портфейл с пари и документи.Румен Радев изрази своята признателност и към възпитателите от специализираните институции за деца, към представителите на държавните институции, които са партньори на Администрацията на президента в работата с младежите и към дарителите, за тяхната социална отговорност при набирането на финансовите средства. Сред партньорите на благотворителната инициатива са „Кристиан оф Рома“ и Академията за мода, които се погрижиха за празничния вид на абитуриентите.За пореден път екипът на продуцентска компания „Дрийм Тийм Прадакшънс” организира благотворително артистичната програма. Мария Илиева, Миро, Любо Киров, Орлин Павлов, Михаела Маринова, Йоана, Маги Джанаварова, Нели Петкова, Рафаел Пашамов, групите Б.Т.Р. и Д2, Део и Моисей и танцов ансамбъл „Пламъче“ подкрепиха президентската инициатива.Абитуриентката Йоанна Найденова, която завършва училището за ученици с нарушено зрение „Луи Брайл“, и Маги Джанаварова представиха специално дуетно изпълнение, с което започна празничната вечер. За доброто настроение се погрижиха актьорите Любомир Нейков, Руслан Мъйнов, Петьо Петков – Шайбата и Васил Драганов. С благопожелания към абитуриентите се включиха и артистите Владимир Пенев, Десислава Бакърджиева и Моню Монев.", "date": "2019.05.31", "title": "Румен Радев към абитуриентите в неравностойно положение: Правете избори, с които да се гордеете, и бъдете добри хора"}
{"url": "https://www.novinite.bg/articles/176239/Otkriha-trup-na-maj-v-Ruse", "text": "Труп на мъж бе открит в четвъртък на улица „Студен кладенец“ в Русе. Това съобщават от областната дирекция на МВР в крайдунавския град.\r\nМъжът е бил гол до кръста с наранявания по тялото. Извършен е оглед и е установена самоличността му. Оказало се, че това е 51-годишен мъж, който живеел на същата улица.\r\nПричините за смъртта и телесните увреждания са в процес на изясняване. Образувано е досъдебно производство за престъпление по чл. 115 от НК, допълват от полицията.\r\n", "date": "2019.05.31", "title": "Откриха труп на мъж в Русе"}
{"url": "https://www.novinite.bg/articles/176221/Dajdovno-svarshva-rabotnata-sedmicata", "text": "Днес ще се развива купесто-дъждовна облачност и на много места ще има краткотрайни валежи, гръмотевици и временно усилване на вятъра. Ще има и градушка. Главно в Централна България има условия за интензивни валежи. Ще духа до умерен северозападен, в Източна България – североизточен вятър. В Западна България ще проникне хладен въздух и температурите ще се понижат, докато в Източна България, където ще има и слънчеви часове температурите ще са по-високи. Преобладаващите максимални температури ще бъдат между 19° и 24°, на места в Източна България - до 26°-27°. През нощта срещу събота гръмотевични бури все още ще има в Централна България.Над планините ще се развива мощна купесто-дъждовна облачност и на много места ще има валежи и гръмотевични бури. Ще духа силен югозападен вятър, който по-късно през деня в ниските части ще се ориентира от северозапад. Максимална температура на височина 1200 метра около 15°, на 2000 метра – около 9°.Над Черноморието ще преобладава слънчево време, след обяд с временни увеличения на облачността. На места, главно по северното крайбрежие ще превали и прегърми. Ще духа до умерен североизточен вятър. Максимални температури на въздуха: 24-26°. Температурата на морската вода е 20-21°, само на север от Варна е 15°. Вълнението на морето ще е 1-2 бала.", "date": "2019.05.31", "title": "Дъждовно свършва работната седмицата"}
{"url": "https://www.novinite.bg/articles/176227/Papa-Francisk-pristiga-dnes-na-poseshtenie-v-Rumaniya", "text": "\r\nTo ще се проведе под мотото \"Да вървим заедно\".\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.05.31", "title": "Папа Франциск пристига днес на посещение в Румъния"}
{"url": "https://www.novinite.bg/articles/176276/GERB-moje-da-ostane-samo-s-dvama-zam-predsedateli-sled-ostavkata-na-Cvetanov", "text": "\r\nСлед заседанието на Изпълнителната комисия на ГЕРБ и среща със всички 28 областни управители на партията тази сутрин, лидерът на ГЕРБ и премиер Бойко Борисов обяви, че партията му може да остане само с двама заместник-председатели след оставката на Цветан Цветанов.\r\n\r\n\r\n\r\n\r\n\r\n\r\n", "date": "2019.05.31", "title": "ГЕРБ може да остане само с двама зам.-председатели след оставката на Цветанов"}
{"url": "https://www.novinite.bg/articles/176229/Dneven-horoskop-za-petak", "text": "Днес е ден за пазаруване! Бъдете внимателни с покупките. Не се хвърляйте на нещо, което не е достатъчно добро. Търсете най-доброто както като качество, така и като количество и цена.Вие сте много амбициозни и енергията, с която сте заредени днес ви помага да осъществите много от мечтите си. Днес е идеалният ден да започнете да осъществявате идеите си.Днес вашите социални умения ще ви бъдат от голяма полза за намиране на работа или повишение. Хората ви виждат в най-добрата ви светлина и трябва да се възползвате от това.Представителите на останалите зодии могат да намерят дневния си хороскоп ", "date": "2019.05.31", "title": "Дневен хороскоп за петък"}
{"url": "https://www.novinite.bg/articles/176244/Borisov-svika-speshno-Izpalnitelnata-komisiya-na-GERB", "text": "Премиерът Бойко Борисов е в централата на ПП ГЕРБ, видя репортер на Novini.bg. В момента тече Изпълнителна комисия на партията.В централата на ГЕРБ има и много кметове. Един от тях е Живко Тодоров, градоначалник на Стара Загора.Припомняме ви, че премиерът обеща в края на тази седмица да даде своята оценка за изборните резултати.Освен това той се закани, че ще има реформи в местните организации на ГЕРБ, като в Плевен и Добрич ще реже до корен.Вчера оставка подаде Цветан Цветанов. „Единият вариант е да работя всеотдайно, мобилизиращо, за да спечелим общинските избори. Другият вариант беше да си подам оставката и да изляза от партията от всички ръководни позиции. Той предложи трети вариант. Аз обаче останах на тези 2 варианта и предпочетох, че по-правилно е да си тръгна. Никога не взимам емоционални решения”, заяви Цветан Цветанов, малко след като напусна партийната централа в 19 часа.", "date": "2019.05.31", "title": "Борисов свика спешно Изпълнителната комисия на ГЕРБ"}
{"url": "https://www.novinite.bg/articles/176222/Plovdivskiyat-rajonen-kmet-Ralo-Ralev-e-zadarjan-za-korupcionni-prestapleniya", "text": "Кметът на район „Северен” в Пловдив Ральо Ралев е задържан по разследване за корупционни престъпления, както и за съмнения за злоупотреби с обществени поръчки. Това инфрмира NOVA от източници, близки до разследването. По непотвърдена информация има и други арести. Най-тирижираната версия за ареста на кмета е, че е задържан след сигнал от главния прокурор за парк зад хотел \"Санкт Петербург\". Очаква се Специализираната прокуратура да излезе с официална информация за ареста.В акцията в четвъртък се включиха и служител и на КПКОНПИ. Кметът е арестуван половин час след края на работния му ден. Той е напуснал кметството и е отишъл на фитнес, където е бил задържан. Заедно с него е арестуван и в пловдивски проектант, с когото Ралев е работил.  Претърсването на сградата да районната администрация и разпита на служители продължи до полунощ. Ралев е кмет от ГЕРБ и втори мандат управлява район \"Северен\". ", "date": "2019.05.31", "title": "Пловдивският районен кмет Ральо Ралев е задържан за корупционни престъпления"}
{"url": "https://www.novinite.bg/articles/176231/Kriminalen-psiholog-za-samoubiliya-se-Stoyan-Zajkov-Beshe-yasno-che-nyama-da-se-predade", "text": "Криминалният психолог Тодор Тодоров коментира мотивите на самоубилия се Стоян Зайков за двойното убийство в Костенец.„За човек, който живее в този район и е израснал там, не смятам, че е особена трудност да се укрива дълго време“, каза Тодор Тодоров пред Нова. „За да реши да го направи се изискват малко по-особени качества. По отношение на самия профил, бих искал да се въздържим от коментар, защото е много важно когато се прави профил да имаме всички данни и да се разполага с необходимите експертизи”, допълни той.Стоян Зайков, който беше издирван в продължение на 20 дни за убийството на бившата си приятелка и майка на детето му, както и на негов съсед, се самоуби в сряда. Това се случи при операция на МВР, по време на която е имало престрелка между него и органите на реда. Зайков е бил обграден от полицията и е решил да отнеме живота си, съобщиха от МВР.„В ситуацията има нещо, което ме притеснява да посоча конкретни мотиви – има данни, че в дома на едната жертва има намерени наркотични вещества и това доста променя ситуацията от гледна точка на мотивацията за престъпленията, но не и от гледна точка на самия извършител”, посочи още Тодоров.По думите му има още работа, която трябва да се свърши по разследването на случая, за да се изяснят мотивите на Зайков. „На този етап обаче не смятам, че има нещо, което може да разколебае версията, че той е извършител на двете убийства. Има все пак неща, които малко могат да обърнат ситуацията”, допълни криминалният психолог.Според него от самото начало е било ясно, че Зайков няма да се предаде доброволно или ако го направи, това ще отнеме дълъг период от време. „Категорично смятам, че той е трябвало да има или е имал помагач или помагачи, за да може все пак 20 дни да живее в природата. Смятам, че човек като него, когато бъде поставен в ситуация, в която няма изход, да – би посегнал на живота си”, категоричен бе Тодоров.Според него ако мотивът за престъплението е ревност е възможно да е имало още хора на прицел.„Затова, че е останал в района, водещото е, че той там се чувства добре. Ако отиде в район, който не познава  и в който не познава никого, тогава ще му бъде много по-трудно да се скрие. Самото обикаляне в този район е свързано с това, че той го познава добре и знае къде да се укрие в ситуация по спешност”, посочи Тодор Тодоров.", "date": "2019.05.31", "title": "Криминален психолог за самоубилия се Стоян Зайков: Беше ясно, че няма да се предаде"}
{"url": "https://www.novinite.bg/articles/176250/Radev-preporacha-Politicite-da-mislyat-za-naroda-ne-za-partiite-si", "text": "Президентът Румен Радев заяви, че е време политиците да се съсредоточат върху народа, а не върху вътрешнопартийните си дела.Държавният глава коментира пред журналисти в Кърджали оставките на лидера на БСП Корнелия Нинова и заместник-председателя на ГЕРБ Цветан Цветанов.\"Когато фокусът им бъде насочен към обществените процеси, които са в полза на нашите деца, няма да имат такива вътрешни проблеми\", каза още президентът, цитиран от БТА.Президентът е в Кърджали по покана на най-голямото средно училище в Източните Родопи - \"Петко Р. Славейков\", по повод завършването на учебната година.По думите на Радев \"трябва да подкрепяме българските училища и да правим за тях много повече, отколкото правят сега българските политици\".След посещението в училището президентът ще се срещне в сградата на Общината с кмета на Кърджали Хасан Азис.", "date": "2019.05.31", "title": "Радев препоръча: Политиците да мислят за народа, не за партиите си"}
{"url": "https://www.novinite.bg/articles/176223/Prokuraturata-shte-poiska-postoyanen-arest-za-Marinela-Arabadjieva", "text": "Очаква се прокуратурата да поиска постоянен арест за Маринела Арабаджиева. В четвъртък тя беше екстрадирана в България.В началото на месеца у нас под конвой беше върнат и съпругът й - Ветко Арабаджиев. Бизнесмените бяха задържани през март край Барселона. Месеци наред те бяха издирвани с европейска заповед за арест и червена бюлетина на Интерпол. Прокуратурата у нас ги обвинява в данъчни престъпления и пране на пари.", "date": "2019.05.31", "title": "Прокуратурата ще поиска постоянен арест за Маринела Арабаджиева"}
{"url": "https://www.novinite.bg/articles/176248/Glavniyat-prokuror-poiska-da-osvobodyat-osadenite-policai-za-smartta-na-Chorata", "text": "С решение № 284/19.04.2019 г. по НД № 1140/2018 г. Върховният касационен съд, Първо наказателно отделение е отменил изцяло решение № 4/06.07.2018 г. по ВНОХД № 26/2016 г. по описа на Военно - апелативния съд и е изменил постановената по НОХД № 33/2008 г. на Софийски военен съд първоинстанционна присъда № 33/02.10.2008 г. като е признал подсъдимите Мирослав Писов, Иво Иванов, Борис Механджийски, Янко Граховски и Георги Калинков за невинни в това да са извършили убийството с особена жестокост, оправдал ги е по квалифициращия признак на чл. 116, ал. 1, т. 6, пр. 3 НК и е намалил размера на наложеното на всеки един от тях наказание лишаване от свобода на седем години. Присъдата е потвърдена в останалата й част.Решение № 284/19.04.2019 г. по НД № 1140/2018 г. на ВКС е влязло в сила в деня на постановяването му - на 19.04.2019 г. и наложените наказания са приведени в изпълнение веднага по отношение на всички осъдени, съобразно НПК.Във Върховния касационен съд е образувано наказателно дело № 513/2019 г., насрочено за 14.06.2019 г., по искане на осъдените Мирослав Писов, Иво Иванов, Борис Механджийски, Янко Граховски и Георги Калинков и техните защитници за възобновяване на наказателното производство.Днес, 31.05.2019 г., главният прокурор Сотир Цацаров се срещна със съпругите на осъдените по тяхна молба и ги уведоми за внесеното искане и от негово име за възобновяване на наказателното дело. На 31.05.2019 г. главният прокурор внесе във ВКС искане за възобновяване на наказателно дело № 1140/2018 г., за отмяна на постановеното решение от 19.04.2019 г. и връщане на делото за ново разглеждане от друг състав на касационния съд, като счита, че съдебният акт е постановен при съществени нарушения на закона и процесуалните правила, а наложените наказания са явно несправедливи.Направено е и искане за спиране изпълнението на наказанията, изтърпявани към момента от всички осъдени лица, до провеждане на съдебното заседание по образуваното дело за възобновяване на наказателното производство и постановяване на решението.Ако съдът уважи искането на главния прокурор за спиране изпълнението на наказанията, осъдените Мирослав Писов, Иво Иванов, Борис Механджийски, Янко Граховски и Георги Калинков следва да бъдат освободени от местата за лишаване от свобода до произнасяне на ВКС по направените искания за възобновяване.", "date": "2019.05.31", "title": "Главният прокурор поиска да освободят осъдените полицаи за смъртта на Чората"}
{"url": "https://www.novinite.bg/articles/176233/Gledat-myarkata-za-neotklonenie-na-kmeta-na-Bojurishte", "text": "След 72 часа в ареста, съдът ще гледа мярката за неотклонение на кмета на Божурище.Георги Димов беше задържан във вторник при акция на Спецпрокуратурата. Причината - подозрения за имотни сделки, ощетили местната хазна.Кметът е разследван за продажба на четири общински имота на занижени цени. 80 декара общинска земя пред регулация на километър от София е оценена на 1, 68 лв. за квадратен метър. След търг по оценката, терените са продадени на частници за малко над 2 лв. квадрата. Една от фирмите спечелили имотите, се оказа близка до бащата на кмета на Божурище.", "date": "2019.05.31", "title": "Гледат мярката за неотклонение на кмета на Божурище"}
{"url": "https://www.novinite.bg/articles/176256/Spipaha-7000-kutii-kontrabandni-cigari", "text": "Митнически служители от Главна дирекция „Митническо разузнаване и разследване“ /ГД МРР/ откриха 132 600 къса /6630 кутии/ цигари без български акцизен бандерол, укрити в дървени плоскости, пренасяни в товарното помещение на автобус с пътници.Автобусът е пътувал по редовен маршрут от Турция за България, управляван от български гражданин. На 28.05.2019 г. към 1,30 часа е пристигнал на Митнически пункт Лесово на трасе „Входящи леки автомобили и автобуси“. Селектиран е за щателна митническа проверка от служители на ГД МРР, извършена съвместно със служители на Териториална дирекция Южна морска. При проверката на  багажа със специализирана рентгенова апаратура е установена нестандартна плътност на пренасяни с автобуса дървени плоскости за мебели. След разглобяването им се оказва, че те са слепени и съдържат  кухини, пълни с цигари. От тайниците в плоскостите са иззети  77 400 къса цигари с марка “MM Special Slims” и  55 200 къса цигари с марка „MM Red Classic Slims“, всички с надписи “Duty free sales only”.Шофьорът на автобуса е посочил в обясненията си, че е натоварил дървените плоскости от град Одрин в Турция, като непридружаван багаж.Контрабандните 132 600 къса цигари са задържани. Срещу шофьора на автобуса, български гражданин, е съставен акт за административно нарушение. Работата по случая продължава.218 510 къса контрабандни цигари са иззети от митническите служители на МП Лесово само от началото на годината.", "date": "2019.05.31", "title": "Спипаха 7000 кутии контрабандни цигари"}
{"url": "https://www.novinite.bg/articles/176234/Otlojiha-gledaneto-na-myarkata-na-Evgeniya-Baneva", "text": "Апелативният специализиран съд отложи за 6-и юни гледането на мярката на Евгения Банева, предаде БГНЕС. Съдът назначи, след искане на защитата, съдебно медицинска експертиза.Семейството Николай и Евгения Баневи бяха предадени от френските власти на разследващия екип от Специализираната прокуратура на 6 декември 2018 г. Те са в ареста по обвинение за участие в организирана престъпна група, за данъчни и длъжностни престъпления и пране на пари.", "date": "2019.05.31", "title": "Отложиха гледането на мярката на Евгения Банева"}
{"url": "https://www.novinite.bg/articles/176261/Povdignaha-obvineniya-na-zadarjanite-pri-akciyata-v-Montana", "text": "\r\n\r\n\r\n\r\n\r\nУчастниците в групата бяха задържани на 30 май 2019 г. при операция на Специализираната прокуратура, ГДБОП и ГДНП, със съдействието на служители от Дирекция „Жандармерия“ в Монтана и София. При съвместната операция са претърсени десетки адреси и автомобили, извършени са и множество лични обиски.\r\nСъбраните до момента доказателства сочат, че групата е била ръководена от Мартин Антов и е действала в региона от 2012 г. Занимавала се е с разнообразна престъпна дейност – най-вече рекет над земеделски производители, бизнесмени и граждани, както и разпространение на наркотици.\r\nПри извършените действия по разследването на три адреса са намерени и иззети различни по количество и вид наркотици, над 20 000 лева и голям брой други доказателства за престъпна дейност. В къщата на ръководителя Мартин Антов са открити мачете и брадва, а в колата му – метална палка. Разпитани са десетки свидетели, повечето от които пред съдия, извършени саи голям брой разпознавания. Дейността на участниците в групата е документирана и със СРС.С прокурорски постановления десетимата участници за задържани за срок до 72 часа.\r\nНа 1 юни 2019 г. Специализираната прокуратура ще внесе в Специализирания наказателен съд искания за налагане на мярка за неотклонение „Задържане под стража“ за всеки от тях.\r\n", "date": "2019.05.31", "title": "Повдигнаха обвинения на задържаните при акцията в Монтана"}
{"url": "https://www.novinite.bg/articles/176273/Kmetat-na-Bojurishte-Georgi-Dimov-ostava-v-aresta", "text": "Специализираният съд прецени, че спрямо Димов трябва да бъде взета постоянна мярка за неотклонение „задържане под стража“, предаде БГНЕС. По-рано през деня Специализираната прокуратура внесе в Специализирания наказателен съд искане за налагане на мярка за неотклонение „Задържане под стража“ на кмета на община Божурище Георги Димов. Арестуваният кмет на Божурище теглил 1 млн. лв. кредит Димов бе задържан на 28 май при операция на Специализираната прокуратура, осъществена със съдействието на СДВР и КПКОНПИ.Повдигнато му е обвинение за длъжностно престъпление (по чл. 282 от НК). Специализираната прокуратура привлече към наказателна отговорност и зам.-кмета на общината Габриела Дончева и младши експерт в общинската администрация. Те са обвинени за това, че в съучастие като съизвършители, в кръга на службата си, са съставили официални документи, в които са удостоверили неверни обстоятелства (с цел да бъдат използвани като доказателства) - престъпление по чл. 311 от НК. На двете обвинени са определени парични гаранции от по 5 000 лева.", "date": "2019.05.31", "title": "Кметът на Божурище Георги Димов остава в ареста"}
{"url": "https://www.novinite.bg/articles/176236/GDBOP-zadarja-10-balgarski-grajdani-zloupotrebyavali-s-deca-onlajn", "text": "\r\nСлужители на специализираният отдел „Киберпрестъпност“ при ГДБОП задържаха 10 български граждани, злоупотребявали с деца онлайн, съобщиха от пресцентъра на МВР. От ГДБОП апелират за завишен родителски контрол по време на предстоящата лятна ваканция.\r\n\r\n\r\n\r\n\r\n\r\n\r\n", "date": "2019.05.31", "title": "ГДБОП задържа 10 български граждани, злоупотребявали с деца онлайн"}
{"url": "https://www.novinite.bg/articles/176247/Prokuraturata-poiska-zadarjane-pod-straja-za-Marinela-Arabadjieva", "text": "Специализираната прокуратура внесе в Специализирания наказателен съд искане за налагане на мярка за неотклонение „задържанве под стража“ спрямо Маринела Арабаджиева, съобщиха от държавното обвинение.На 30 май 2019 г. следобед Арабаджиева бе екстрадирана от Испания.Непосредствено след пристигането й в София бе привлечена към наказателна отговорност, бяха й предявени обвинения. На проведения разпит тя отказа да дава обяснения.Маринела Арабаджиева е обвинена за участие в организирана престъпна група, създадена с цел извършване на данъчни престъпления (при условията на съучастие и в рамките на продължавано престъпление), както и изпиране на пари.Според прокуратурата е налице обосновано предположение, че обвиняемата е извършила престъпленията, за които е привлечена към наказателна отговорност. Има и реална опасност да се укрие и да извърши друго престъпление, ако спрямо нея бъде определена по-лека мярка, посочват от държавното обвинение.", "date": "2019.05.31", "title": "Прокуратурата поиска задържане под стража за Маринела Арабаджиева"}
{"url": "https://www.novinite.bg/articles/176266/Pochina-muzikantat-Leon-Redboun", "text": "Американският музикант Леон Редбоун, станал известен с това, че възкреси в свой неподражаем стил композиции отпреди Втората световна война, почина на 69-годишна възраст, предадоха Франс прес и Асошиейтед прес.За смъртта на Редбоун информираха в съобщение на неговата страница в интернет. \"Той си отиде от този свят с китарата си\". Причините за смъртта му не се съобщават.Музикантът се оттегли официално от сцената през 2015 г. поради здравословни причини.В. \"Торонто стар\" навремето разкри, че истинското му име е Дикран Гобалян, и че е роден в Кипър, а през 60-те години на миналия век емигрира в Канада.Леон Редбоун бе като излязъл от стар мюзикхол изпълнител, който бе наричан последователно джаз, фолк и блус музикант. Той пресъздаде шоута, изнасяни от края на 19-и век до голямата депресия през 30-те години на миналия век в САЩ, и стана популярен с участието си в предаването на Джони Карсън през 80-те.", "date": "2019.05.31", "title": "Почина музикантът Леон Редбоун"}
{"url": "https://www.novinite.bg/articles/176260/Povdignaha-obvineniya-na-zadarjanite-pri-akciyata-v-Montana", "text": "\r\n\r\n\r\n\r\n\r\nУчастниците в групата бяха задържани на 30 май 2019 г. при операция на Специализираната прокуратура, ГДБОП и ГДНП, със съдействието на служители от Дирекция „Жандармерия“ в Монтана и София. При съвместната операция са претърсени десетки адреси и автомобили, извършени са и множество лични обиски.\r\nСъбраните до момента доказателства сочат, че групата е била ръководена от Мартин Антов и е действала в региона от 2012 г. Занимавала се е с разнообразна престъпна дейност – най-вече рекет над земеделски производители, бизнесмени и граждани, както и разпространение на наркотици.\r\nПри извършените действия по разследването на три адреса са намерени и иззети различни по количество и вид наркотици, над 20 000 лева и голям брой други доказателства за престъпна дейност. В къщата на ръководителя Мартин Антов са открити мачете и брадва, а в колата му – метална палка. Разпитани са десетки свидетели, повечето от които пред съдия, извършени саи голям брой разпознавания. Дейността на участниците в групата е документирана и със СРС.С прокурорски постановления десетимата участници за задържани за срок до 72 часа.\r\nНа 1 юни 2019 г. Специализираната прокуратура ще внесе в Специализирания наказателен съд искания за налагане на мярка за неотклонение „Задържане под стража“ за всеки от тях.\r\n", "date": "2019.05.31", "title": "Повдигнаха обвинения на задържаните при акцията в Монтана"}
{"url": "https://www.novinite.bg/articles/176224/Evrostat-Blizo-3300-dushi-sa-pochinali-ot-rak-na-belite-drobove-prez-2018-g-u-nas", "text": "През миналата година у нас са починали около 110 хиляди души, като близо 15 процента от тях или около 17 хиляди са били болни от някаква форма на рак, показват данни от анализ на Евростат за смъртността в страните на ЕС и неблагоприятното влияние върху здравето от тютюнопушенето, което е основен отключващ фактор за редица заболявания.  Анализът е по повод днешния 31 май, който се отбелязва като Световен ден без тютюнопушене и акцентира от вредите на тютюна върху белите дробове, съобщава БТА. Според данните на Евростат у нас през миналата година от рак на белите дробове за починали близо 3 300 души, като от тях 2 600 са били мъже и 700 са били жени. Така показателят за смъртност у нас от рак на белите дробове е 20 процента, като с подобни данни са още 10 европейски държави, при среден показател за ЕС за смърт от рак на белите дробове от 21 на сто.Според актуални данни на НСИ у нас активни ежедневни пушачи са близо 40 процента от мъжете и 18 на сто от жените, което на практика означава, че има 1,3 милиона ежедневно пушещи българи и около 680 хиляди редовни пушачки жени.Най-многобройна е групата на пушачите във възрастовата граница 25-44 г. - пушачи са 66 на сто от мъжете и 50 на сто от жените.Особено важен и актуален проблем е тревожното нарастване на пушачите във възрастта 13-16 години - в тази група пушат 42 на сто от момичетата и 31 на сто от момчетата. Тревожно намалява и възрастовата граница, при която деца пропушват за пръв път - 8-10 години, а близо 68 на сто от българските деца са били подложени на пасивно тютюнопушене, което също е особено негативно за здравето.Според данни на експерти от Националния център по обществено здраве и анализи у нас почти три пъти е нараснала консумацията на цигари за половин век - от 1050 къса през 1950 г. - до 3150 къса през 2001 година, което поставя страната ни на едно от челните места в света по потребление на цигари на глава от населението - 6,6 броя цигари средна дневна консумация.Водеща по смъртност страна в ЕС от рак на белите дробове е Унгария с дял от 27 процента, отчита Евростат. Там от близо 33 хиляди смъртни случаи от рак - 9 000 са причинени от рак на белите дробове. Други страни, засегнати в по-висока степен от този вид смъртност са още Гърция, Полша и Холандия - съответно по 24 процента.Най-нисък дял на смъртност от рак на белите дробове е отчетен в Португалия - 15 на сто, следват Литва, Латвия и Швеция - по 16 на сто и Словакия - 17 на сто.Според данните на Евростат в света днес има около 1,2 милиарда активни пушачи или приблизително 1/3 от активното население над 15 годишна възраст. От тях около 800 милиона или близо 70 процента се намират в развиващите се страни. Делът на мъжете редовни пушачи значително превишава делът на жените - 47 на сто срещу 15 на сто.Очаква се през 2030 г. броят на пушачите в света да надхвърли 1,6 милиарда души.Според анализа тютюнопушенето е най-важната предотвратима причина за редица хронични заболявания и преждевременна смърт - днес цигарите убиват по 1 на всеки 10 души по света, а се очаква през 2030 година съотношението да достигне 1:6 или прогнозирани около 10 милиона смъртни случая годишно от употребата на цигари.През тази година Световният ден без тютюнопушене акцентира основно върху отрицателното въздействие, което тютюнът оказва върху здравето на белите дробове на хората - от рак - до хронично респираторно заболяване.В страните на ЕС има около 250 милиона активни пушачи при общо 510 млн. души население в ЕС, към които е насочена и кампанията за добро здраве и благосъстояние без тютюнев дим, според Евростат.", "date": "2019.05.31", "title": "Евростат: Близо 3300 души са починали от рак на белите дробове през 2018 г. у нас"}
{"url": "https://www.novinite.bg/articles/176225/Zrelostnicite-otnovo-na-protest-sreshtu-maturata-po-Anglijski-ezik", "text": "Зрелостници на протест пред просветното министерство. Причината е матурата по Английски език. Според  учениците изпитът е бил с неясни и объркващи въпроси.Това е втори протест, организиран в социалните мрежи - на първия обаче не се появи нито един ученик. Матурата по предмет по избор се проведе на 23-ти май, а веднага след това във фейсбук заваляха стотици коментари от недоволни зрелостници. Стартира и онлайн петиция с искане за отмяна на изпита, под която се подписаха близо 8 хиляди души.В официална позиция от министерството на образованието заявиха, че няма допуснати грешки в матурата.", "date": "2019.05.31", "title": "Зрелостниците отново на протест срещу матурата по Английски език"}
{"url": "https://www.novinite.bg/articles/176226/Nov-spor-Koj-restavrira-pejkata-na-Petko-i-Pencho-Slavejkovi", "text": "Промяната на пейката на Петко и Пенчо Славейкови на площад „Славейков” е нарочна и не е проблем при монтажа на паметника в София. Това каза скулпторът на паметника Георги Чапкънов в ефира на НОВА.„Идеята е тези, които седнат на пейката, поне чрез сенките си да се приобщят към тези големи хора, но така и не се получи”, каза той и потвърди, че това не е творческа грешка, творческа метафора.При монтажа бастунът на Славейков е останал във въздуха. Чапкънов потвърди, че нее монтиран правилно. „Ще помоля да го довършат и да го монтират здраво в камъка”, каза скулпторът.", "date": "2019.05.31", "title": "Нов спор: Кой реставрира пейката на Петко и Пенчо Славейкови?"}
{"url": "https://www.novinite.bg/articles/176249/Bez-dvojni-chinove-v-uchilishte", "text": "Двойните чинове в училищата ще бъдат заменени с единични работни места от учебната 2020/2021 година. Това предвижда проект за наредба за физическата среда и информационното осигуряване в детските градини и училищата.Новите предложения са изпратени от МОН преди дни на училищните директори. Разпоредбата въвежда ергономични работни места за учениците, нагласящи се спрямо техния ръст. Необходимата площ, полагаща се на един ученик е 2 квадратни метра. Подовете в класните стаи трябва да са от антибактериални винилови настилки. Забранява се използването на гранитогрес и плочки, освен в лаборатории и около мивки, съобщава \"Телеграф\".Наредбата налага иновативна визия за класните стаи и предвижда стената между две съседни да се замени с мобилна преграда. Тя ще позволява оформянето на зала, където учениците да могат да работят заедно.На фасадата ще е изградена тераса, която да позволява уроци на открито, пише още в наредбата. Тя въвежда изисквания и за цветовете. Те трябва да са съобразени с възрастта на учениците. За таваните, стените, плотовете, щорите трябва да се използват само меки, пастелни цветове. Предвиждат се и мерки за по-добра акустика в помещенията: системи за акустичен таван, акустични висящи пана по стени, висящи акустични панели.Препоръчва се класната стая да е с Г-образна форма с цел подобряване на креативността и комуникацията. Показани са и схеми за разположението на учителите и учениците. Преподавателите няма вече да са отпред, до дъската, а по средата на класната стая, между децата.Камина е сред детайлите по обзавеждането на кабинетите по химия и опазване на околната среда. Тези по физика и астрономия пък трябва да имат телескоп. Зоокът, оранжерия, дендрариум, къщички за птици, са само някои от екстрите за децата в школския двор.", "date": "2019.05.31", "title": "Без двойни чинове в училище"}
{"url": "https://www.novinite.bg/articles/176267/V-Parij-zabranyavat-pusheneto-v-52-obshtestveni-parka-i-gradini", "text": "В Париж влезе в сила забрана за пушене в 52 обществени парка и градини, които съставляват около 10% от зелените площи във френската столица, предаде БТА. От кметството заявяват, че това решение ще направи Париж „още по-гостоприемна и годна за дишане столица”.Забраната за пушене не важи за най-големите паркове на Париж, които през летните месеци се ползват за пикници и други забавления.По данни на ЕС през 2014 г. равнището на ежедневно пушене във Франция е било малко над средните стойности за Съюза и много над това на повечето други западноевропейски страни.Френските здравни органи заявиха, че броят на ежедневните пушачи е спаднал с 1,6 милион души от 2016 г. и сега и 25,4 % от населението. Смъртността от свързани с тютюнопушене заболявания сред жените обаче продължава да се покачва с 5% годишно заради увеличаването на броя на пушачките в периода между 70-те и 90-те години.Нарушителите на забраната за пушене ще бъдат глобявани по 38 евро.", "date": "2019.05.31", "title": "В Париж забраняват пушенето в 52 обществени парка и градини"}
{"url": "https://www.novinite.bg/articles/176228/BDJ-puska-bezplatni-bileti-za-deca-do-14-godishna-vazrast-po-povod-1-yuni", "text": "По повод Международния ден на детето 1 юни Държавната железница и тази година ще подари безплатно пътуване на всички български деца на възраст до 14 години. Младите пътници могат да се възползват от тази възможност от 00:00 ч. до 24:00 ч. на 1 юни във всички пътнически и бързи влакове. Възрастта на децата се удостоверява с копие на акт за раждане или друг документ доказващ възрастта, както и с железопътни карти „Дете\" и „Учащ\". Запазените места за всички категории влакове и спалните места се заплащат.", "date": "2019.05.31", "title": "БДЖ пуска безплатни билети за деца до 14-годишна възраст по повод 1 юни"}
{"url": "https://www.novinite.bg/articles/176262/MOSV-otpuska-390-mln-lv-na-obshtini-za-ekologichno-chist-gradski-transport", "text": "Министерството на околната среда и водите отпуска 390 млн. лв. на общини за закупуването на екологично чисти превозни средства за градския транспорт. Това каза министърът на околната среда и водите Нено Димов в отговор на депутатски въпрос относно мерките за подобряване качеството на атмосферния въздух с екологичен обществен транспорт, съобщиха от МОСВ.Това е нова процедура, свързана с транспорта като източник на замърсяване на атмосферния въздух. Тя цели опазване на околната среда чрез подобряване характеристиките на превозните средства, обслужващи обществения транспорт - замяна на остарелите и амортизирани превозни средства с нови, отговарящи на нормативните стандарти за вредни емисии. Ще се подпомогне закупуването и доставката на нови съвременни екологични електрически транспортни средства на обществения транспорт, което ще доведе до намаляване на вредните емисии във въздуха, намаляване на шума и вибрациите и значително спестяване на енергия.Могат да се закупят електрически автобуси, тролейбуси и трамвайни мотриси, както и станции за зареждане.Допустими бенефициенти по процедурата са общини с нарушено качество на атмосферния въздух,в партньорство с общинско предприятие/дружество, което предоставя услуга по обществен превоз на пътници на територията на съответната община - Бургас, Варна, Враца, Перник, Плевен, Русе, Сливен, Стара Загора, Столична община, Хасково и Шумен.Индикативната стойност на безвъзмездна финансова помощ е 390 млн. лв.По думите на Димов е заложено повторното обявяване на процедура \"Мерки за подобряване качеството на атмосферния въздух\", която е свързана с битовото отопление. Индикативната стойност на безвъзмездната финансова помощ е 80 млн. лв. и е насочена към допълнителен брой общини с нарушено качество на атмосферния въздух. Предприемането на действия по обявяването на процедурата следва да се извърши след получаване на първи предварителни резултати от пилотната процедура, което ще позволи да се гарантира постигане на максимален ефект от прилагането на мерките в този приоритетно нуждаещ се от финансова подкрепа сектор, според министъра.", "date": "2019.05.31", "title": "МОСВ отпуска 390 млн. лв. на общини за екологично чист градски транспорт"}
{"url": "https://www.novinite.bg/articles/176252/Orlin-Pavlov-ni-kani-da-praznuvame-1-yuni-v-kinata-sas-Sami-vkashti-2", "text": "На 14 юни откриваме летния сезон с официалната премиера на Сами вкъщи 2. За изненада на всички малки и не толкова малки кинофенове, дългоочакваното продължение на блокбъстъра от 2016 година нахлува в кината предпремиерно още този уикенд и кани всички нас да се забавляваме заедно и да отбележим подобаващо празникa на детето - 1 юни. Предпремиерни прожекции на Сами вкъщи 2 ще се състоят и през следващия уикенд, 7 – 9 юни, затова се пригответе за много настроение през предстоящите почивни дни.Една от най-големите родни звезди Орлин Павлов отново ще бъде териера Макс и приветства всички ни да бъдем спътници на добре познатите вече, както и на някои нови попълнения в отбора на домашните любимци, които ще надминат дори и себе си с поредните щури приключения и смели подвизи. Орлин Павлов има изключително ярко присъствие както на музикалната сцена, така и в голямото кино, но е ред да се сблъска с поредната сериозно предизвикателство. Сега той ще трябва да пресъздаде Макс в едно ново амплоа, а именно на адски невротичен и обсебен от идеята малкия Лиъм да бъде в сигурни ръце и винаги защитен.Очаква ни открит урок по „как да бъдем котка“, тренировка по супергеройски сили за зайци, интензивно обучение по „проникване в дом“, пълен с разярени котки и много други дълбоко изненадващи събития. Много хумор, големи усмивки и открехване на вратата към тайния живот на домашните любимци са само част от нещата, които ще видим в Сами вкъщи 2. Основателят и изпълнителен директор на Illumination Крис Меледандри и дългогодишният му партньор Джанет Хийли продуцират продължението на комедията с най-голям дебютен уикенд за оригинален филм, който не е продължение или базиран на съществуваща марка или медия. Като сценарист на Сами вкъщи 2 се завръща Брайън Линч (Миньоните), а режисьор отново е Крис Рено (Аз проклетникът, Лоракс).Те ще останат Сами вкъщи 2 и ще ви очакват в кината на 14 юни на 2D, 3D и 4DX.", "date": "2019.05.31", "title": "Орлин Павлов ни кани да празнуваме 1 юни в кината със \"Сами вкъщи 2\""}
{"url": "https://www.novinite.bg/articles/176264/Granata-obgori-tri-6-godishni-deca-v-Silistra-na-policejska-demonstraciya", "text": "Три 6-годишни деца са ранени по време на демонстрация преди детския празник 1 юни на стадион \"Доростол“ в Силистра. Полицията в града е демонстрирала залавяне на престъпник, когато осколка от взривена граната ранява две момченца и едно момиченце. Децата са с обгаряния. На момченцата им, които са с обгаряния на краката, е била оказана спешна помощ и са били освободени. Момиченцето е транспортирано в Русе, тъй като е с обгаряния между 10 и 20% по гърдите, краката и врата. Проявата е била заключителна по програмата \"Ваканция, здравей“, която се провежда в детски градини и училища от Дулово, Тутракан и Силистра. На стадиона по време на инцидента са присъствали около 300 деца, а районът е бил отцепен с оглед безопасността на присъстващите.  Осколка от взривената граната ранява две момченца и едно момиченце от детска градина \"Иглика – 2“, които са се намирали на разстояние 50 метра от мястото на демонстрацията. Няма опасност за живота им. В момента се извършва оглед на местопроизшествието от следовател от Окръжния следствен отдел при Окръжната прокуратура в Силистра. Досъдебното производство се води по член 338, ал. 3 от НК, който ангажира наказателната отговорност на всеки, който при работа с взривни вещества причини по непредпазливост телесни повреди на едно или повече лица. Предстои назначаването на съдебно-техническа и съдебномедицински експертизи за установяване причините за инцидента.", "date": "2019.05.31", "title": "Граната обгори три 6-годишни деца в Силистра на полицейска демонстрация"}
{"url": "https://www.novinite.bg/articles/176263/Proliven-dajd-s-gradushka-se-izsipa-nad-Plovdiv", "text": "Проливен дъжд с градушка се изсипа над Пловдив в ранния следобед днес.\r\nЛедените късове са с големина на бобово зърно, но за радост на пловдивчани, градушката продължи само няколко минути. За разлика от нея проливният дъжд вали вече над един час. Засега няма наводнени основни булеварди в Пловдив. Проблеми има традиционно под моста на бул. \"Васил Априлов\", по локалния път към магазин \"Лекси\", който отново е наводнен, но не и непроходим.\r\n\"Толкова е силен дъждът, че не можем да излезем от офисите си\", се оплакаха работещи в централната зона на Пловдив. Градушката е ударила абсолютно всички шест района на Пловдив, свидетелстват читатели на Агенция Монитор. В района на Централна гара е била с големината на лешник, а в район \"Тракия\" - колкото грахово зърно. \r\nОчаквайте подробности!\r\n", "date": "2019.05.31", "title": "Проливен дъжд с градушка се изсипа над Пловдив"}
{"url": "https://www.novinite.bg/articles/176268/BChK-shte-podpomogne-deca-postradali-pri-patni-incidenti", "text": "Утре от 11:30 ч. в Южния парк (до Голямата поляна) ще се проведе детски празник, посветен на Деня на детето. По време на събитието заместник-генералният директор на Българския Червен кръст д-р Надежда Тодоровска заедно с партньорите от  Националния дарителски фонд ще връчат финансова помощ на 7 деца от София. Общо 23 деца и техните семейства в цялата страна ще бъдат подпомогнати от Фонда през първите 6 месеца на 2019 г.За празничното настроение на всички гости ще се погрижат малките възпитаници на вокалната академия Hi Light, множеството викторини и обучителни игри. Представители на \"Пътна полиция\" ще запознаят малчуганите с правилата на пътната безопасност, които ще могат да се включат с рисунка на асфалт на тема: \"Движението на пътя през погледа на децата\".Събитието е част от инициативата \"SOS – СПРИ! СПАСИ ДЕТЕ!\" на \"Клуб Активна Сигурност\" към ЗК \"Лев Инс\" и е в партньорство с Българския Червен кръст, Главна дирекция – Национална полиция, Държавна агенция по безопасност на движението по пътищата и др.  Допълнителна информация:От създаването си през 2005 г. до днес, Националният дарителски фонд в подкрепа на деца, пострадали при ПТП към Българския Червен кръст е подпомогнал общо 757 деца и техните семейства. В него партньори са: БЧК, Министерство на здравеопазването, Министерство на транспорта, МВР – Пътна полиция, Българската асоциация на пострадалите при катастрофи, СБА, Застрахователна компания \"Лев Инс\", Здравноосигурителния институт, Медицински център – \"Булмедика\" ООД и др.Освен подпомагането на деца, пострадали при пътни инциденти два пъти годишно, Фондът работи активно в посока превенция на пътния травматизъм и за опазване живота и здравето на българските деца. Организират се открити уроци по пътна безопасност и първа помощ в училище, викторини за правилата на пътното движение, състезания по майсторско управление на велосипед и др.", "date": "2019.05.31", "title": "БЧК ще подпомогне деца, пострадали при пътни инциденти"}
{"url": "https://www.novinite.bg/articles/176230/Ivan-Geshev-Shodni-sa-sluchaite-s-kmeta-na-rajon-Severen-i-Desislava-Ivancheva", "text": "\r\nПрокуратурата ще даде подробности около задържането на кмета на район „Северен“ в Пловдив Ральо Ралев в момент, в който това няма да повлияе на разследването. Това каза в специално интервю за БНТ заместник- главният прокурор Иван Гешев. Той обясни решението си, сравнявайки ареста на пловдивския кмет с този на кмета на „Младост“ Десислава Иванчева. По думите му прекалената публичност на информацията, която беше дадена по случая Иванчава е затруднила работата разследващите.\r\nЗам.-главният прокурор заяви, че днес ще се иска мярка за неотклонение на Маринела Арабаджиева, която вчера пристигна в България, след като беше екстрадирана от Испания по искане на прокуратурата. Иван Гешев коментира и акцията на прокуратурата в Монтана, делото срещу кмета на Божурище и делото за източването на КТБ.\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.05.31", "title": "Иван Гешев: Сходни са случаите с кмета на район „Северен“ и Десислава Иванчева"}
{"url": "https://www.novinite.bg/articles/176275/Izdirvat-84-godishna-jena-ot-Pernik-nyama-ya-ot-14-maj", "text": "Полицията издирва 84-годишната Мара Борисова Заркова.  Жената е в неизвестност от 14 май, съобщиха от МВР – Перник.Последно е била забелязана в района на радомирското село Поцърненци, където притежава наследствена къща.Тя е висока около 160 см и има кафяви очи. Косата й е боядисана и разресана на път. Изглежда по-млада от реалната си възраст. Телосложението й е леко пълно.По информация от сина й Мара страда от лека форма на старческа деменция. Когато е била видяна за последно е била облечена с бежово-жълто яке от плат и зелена на цвят пола.От полицията апелират, ако някой има информация за жената, да се обади на тел. 112 или да съобщи в най-близкото поделение на МВР.", "date": "2019.05.31", "title": "Издирват 84-годишна жена от Перник, няма я от 14 май"}
{"url": "https://www.novinite.bg/articles/176232/Neno-Dimov-Ne-mislya-che-shte-ima-problem-v-upravlyavashtata-koaliciya-sled-ostavkata-na-Cvetanov", "text": " това каза министърът на околната среда и водите Нено Димов в ефира на БНТ.Димов съобщи, че вече е налична възможност в реално време българите да видят стойностите на станциите, които мерят качеството на въздуха.''Много приятелски е направена комуникацията в сайта, опитали сме се да видим визуализацията и стойностите и в Европейската станция, за да има съпоставимост'', каза Димов. На 28 този месец със съгласието на ЕК отделихме нов ресурс за чистота на въздуха, евентуално към края на годината - още 80 милиона ще има заради фини прахови частици във въздуха'', каза още министърът.''Още миналата година  за намиране на европейско ниво на решение как да се извършва движението на стари автомобили, които не отговарят на европейските стандарти. Не очаквайте обаче този процес да е толкова бърз'', коментира Димов.''Радва ме резултатът на ВМРО на евроизборите. Лично аз, не съм срещал проблеми при работата си както с колегите от малката, така с колегите от голямата коалиция'', допълни Нено Димов.", "date": "2019.05.31", "title": "Нено Димов: Не мисля, че ще има проблем в управляващата коалиция след оставката на Цветанов"}
{"url": "https://www.novinite.bg/articles/176265/Asenovgrad-pobelya-gradushka-se-izsipa-nad-grada-navodneniya-pogalnaha-kolite", "text": "Силен дъжд, придружен от гръмотевици, се сипе над Асеновград. Едрите капки обаче са примесени и с градушка, като на места тя е  значителна, сигнализираха граждани в социалните мрежиЗа минути улиците се покриха с вода, като много от тях отново се превърнаха в реки. Шахтите едва поемат значително количество вода.В две от пловдивските села Марково и Брестник градушката е била колкото грахово зърно. Водачите са отбивали и са се криели под дървета и навеси. Шосетата са побелели, като след снеговалеж. Днес за Пловдив е обявен жълт код за обилни валежи и гръмотевични бури.И през юни ще се запази тенденцията за неравномерно разпределение на валежите. В западната половина от страната месечната сума на валежите ще бъде около и над нормата, а в източната - валежите ще са на по-малко.Според прогнозите през повечето дни от първото десетдневие въздушната маса над страната ще е неустойчива и в часовете след обяд и преди полунощ ще се развива купеста и купесто-дъждовна облачност. На много места ще има краткотрайни валежи, гръмотевици и градушки. В отделни дни се очакват интензивни валежи.Повече слънчеви часове ще има преди пладне и над Източна България, където и преваляванията ще бъдат на по-малко места. През първите 10 дни температурите ще са малко под нормата, но тенденцията е към постепенно повишение.Вторите десет дни от юни температурите ще се задържат около нормалните, с продължаваща тенденция към бавно повишение. Времето ще се задържи неустойчиво с условия за чести следобедни превалявания и гръмотевици. Слънчеви часове ще има преди пладне.През последните 10 дни температурите в страната ще се повишат. Ще настъпи постепенно стабилизиране на атмосферата, превалявания и гръмотевици ще има отново, на вече на по-малко места.", "date": "2019.05.31", "title": "Асеновград побеля, градушка се изсипа над града, наводнения \"погълнаха\" колите"}
{"url": "https://www.novinite.bg/articles/176235/Izbraha-nov-shef-na-zemedelskata-komisiya", "text": "\r\nПарламентът избра Мария Белова за председател на земеделската комисия на мястото на Десислава Танева, която зае поста на министър на земеделието.\r\n\r\nГеорги Станков стана член на комисията за българите в чужбина. На негово място в комисията по отбрана влезе Джема Грозданова.\r\nНС освободи Радостин Радославов от комисията по транспорт, неговото място зае Митко Полихронов.\r\nВасил Цветков бе освободен от комисията по енергетика, състава й попълни Радостин Танев.\r\nЗа член на икономическата комисия бе избрана Даниела Димитрова.\r\nОт социалната комисия бе освободена Лиляна Павлова, нейното място попълни Емил Тончев.\r\nРалица Добрева става член на комисията за взаимодействие с неправителствените организации.\r\nВ комисията по европейските въпроси влиза Лиляна Павлова на мястото на Джема Грозданова.\r\nИвелина Василева бе избрана за заместващ представител на Постоянната делегация на НС в ПАСЕ.\r\n", "date": "2019.05.31", "title": "Избраха нов шеф на земеделската комисия"}
{"url": "https://www.novinite.bg/articles/176237/Petkov-Blizo-2400-bezrabotni-shte-zapochnat-rabota-po-regionalni-programi-za-zaetost", "text": "В началото на юни ще стартира изпълнението на 28-те регионални програми за заетост във всички области на България. С тях ще се осигури работа за срок от 3 до 6 месеца за 2387 безработни. Това каза министърът на труда и социалната политика Бисер Петков в отговор на въпрос на народния представител Галя Желязкова (ГЕРБ) по време на днешния парламентарен контрол.Регионалните програми ще се финансират с 8,8 млн. лв., което е с 10% повече в сравнение с миналата година. Средствата са от бюджета за активна политика на пазара на труда на Националния план за действие по заетостта за 2019 г. на Министерството на труда и социалната политика. Предвижда се 1847 безработни да започнат работа на пълен работен ден. 540 безработни ще се включат в заетост на непълно работно време.По програмите ще се наемат приоритетно хора от уязвимите групи на пазара на труда, сред които безработни младежи до 29 години, хора над 50-годишна възраст и продължително безработни. Те ще получават месечно трудово възнаграждение от 560 лв. при заетост на пълен работен ден, каза министър Петков.Наетите по регионалните програми ще поддържат паметници на културата, училища, детски градини и читалища. Част от тях ще отговарят за облагородяване и почистване на детски площадки, паркове, алеи, места за отдих, поддържане на пътища, ще извършват спомагателни дейности в обществени трапезарии и пенсионерски клубове и ще оказват съдействие за предоставяне на домашен социален патронаж. Изпълнението на регионалните програми за заетост ще продължи до края на 2019 г.", "date": "2019.05.31", "title": "Петков: Близо 2400 безработни ще започнат работа по регионални програми за заетост"}
{"url": "https://www.novinite.bg/articles/176274/Zalojnicheska-drama-v-Cyurih-s-trima-ubiti", "text": "Заложническа драма в Цюрих приключи с трима убити, съобщи местната преса. Според полицията в Цюрих 60-годишен въоръжен мъж е взел за заложници две жени (на 34 и 38 години) и се е затворил в жилището си.  Заплашвал да ги убие. Пристигналите на място екипи на полицията се опитвали в продължение на три часа да преговарят с мъжа, като при това похитителят дори бил склонен да се предаде. Но внезапно от жилището се чули изстрели и стражите на реда щурмували апартамента. Щурмът обаче бил закъснял, защото мъжът застрелял първо жените, а след това и себе си. Мотивите за престъплението засега са неясни, но вероятно става дума за инцидент от битов характер, защото съседка е чула скандал и изстрел около 5 ч сутринта. ", "date": "2019.05.31", "title": "Заложническа драма в Цюрих с трима убити"}
{"url": "https://www.novinite.bg/articles/176240/Poveche-pari-za-borbata-s-domashnoto-nasilie-otpuska-darjavata", "text": "360 000 лева е отпуснало Министерството на правосъдието за борба с домашно насилие миналата година. Това съобщи от парламентарната трибуна правосъдният министър Данаил Кирилов. Парите са получени от 17 организации. Тази година средствата са 450 000 лева. Парите ще отидат за защита и реинтеграция на жертвите, работа с насилниците, за да се избегнат рецидиви.Кирилов заяви, че е напреднала работата по текстовете в закона за домашното насилие.", "date": "2019.05.31", "title": "Повече пари за борбата с домашното насилие отпуска държавата"}
{"url": "https://www.novinite.bg/articles/176251/Jordanka-Fandakova-Nyama-da-dopusna-da-se-laje-za-plana-za-Borisovata-gradina", "text": "Всички, които казват, че планът за Борисовата градина е приет, откровено лъжат. Това че хората се поддават е съвсем обяснимо, но това че политици и общински съветници лъжат буквално за ситуацията в момента и плашат хората е безотговорно и недопустимо, и няма да го допусна. Това каза пред журналисти кметът на София Йорданка Фандъкова.„Много се спекулира с подробния Устройствен план. Искам специално да обърна внимание, че възложихме изработването на плана, за да запазим Борисовата градина“, коментира тя.„Приемането на плана е най-важната гаранция, че паркът няма да бъде застрояван и променян драматично. Личната ми позиция е паркът да се запази във вида, в който го обичаме“, увери кметът.„Ще настоявам за още няколко промени, които да гарантират запазването на парка в сегашния му вид“, уточни Фандъкова.„Предложението на архитекта за изграждане на климатично училище не го намирам за подходящо“, посочи столичният кмет. Тя изтъкна, че подкрепя запазването на обектите на Спортна София и на Конната база, изграждането на подземен паркинг и реновирането на стадионите, но не за сметка на разширяване.", "date": "2019.05.31", "title": "Йорданка Фандъкова: Няма да допусна да се лъже за плана за Борисовата градина"}
{"url": "https://www.novinite.bg/articles/176246/Reklamirat-Balgariya-kato-turisticheska-destinaciya-za-chetiri-sezona", "text": "България ще участва в съвместни международни инициативи за рекламирането на страната ни като туристическа дестинация за четири сезона. Това каза в курорта Слънчев бряг министърът на туризма Николина Ангелкова. Там се откри Международна конференция за устойчиви инвестиции в туризма, съобщава БТА. Във форума участват около 300 делегати от страната и чужбина, сред които водещи хотелски вериги, инвестиционни фондове, световни туроператори, базирани в над 35 държави. В момента тече министерска среща, в която участват представители на държавната власт на Алжир, Египет и Босна и Херцеговина. След края й ще бъдат съобщени договореностите за сътрудничество, които са постигнати по време на разговорите.По думите на Ангелкова целта на Международната конференция в Слънчев бряг е да бъдат показани възможностите за инвестиции в Централна и Югоизточна Европа и в района на Средиземноморието пред водещи туроператори, банкови и финансови институции, университети и изложения. Тя сподели, че си е поставила цел да привлече вниманието към нашите курорти по Черноморието - Златни пясъци, Албена, Дюни и Слънчев бряг, а както и към зимните ни курорти като подходящи места за организиране на конферентни и делови събития. \"Именно това ще превърне страната ни в целогодишна дестинация\", смята още Ангелкова. ", "date": "2019.05.31", "title": "Рекламират България като туристическа дестинация за четири сезона"}
{"url": "https://www.novinite.bg/articles/176241/Temenujka-Petkova-Fakt-e-parvata-dostavka-na-vtechnen-priroden-gaz-ot-SASht", "text": "Късно тази вечер на терминала на пристанището в Ревитуза, пристигна танкерът, натоварен с първата доставка на втечнен природен газ от САЩ. Доставката е на конкурентни цени. Това обяви министърът на енергетиката Теменужка Петкова по време на брифинг в Министерски съвет. Тя добави, че това е една много сериозна крачка към либерализацията на пазара на природен газ у нас. Доставката е в изпълнение на договора, който „Булгартрансгаз“ сключи с доставчика „Колмар“. „Правителството работи много сериозно за диверсификацията не само на думи, а и на практика“, подчерта Петкова. „Количествата за първите три месеца на годината са 90 милиона кубични метра газ. Очакваме и втората доставка. Това е важна стъпка за българския енергиен сектор. Изпълняваме поетите ангажименти“, каза още Петкова.", "date": "2019.05.31", "title": "Теменужка Петкова: Факт е първата доставка на втечнен природен газ от САЩ"}
{"url": "https://www.novinite.bg/articles/176272/Bulgargaz-e-zakupil-140-miliona-kub-m-amerikanski-vtechnen-priroden-gaz", "text": "България е закупила за пръв път американски втечнен природен газ в САЩ в размер на 140 милиона кубически метра, след като \"Булгаргаз\" подписа сделка за доставка през второто и през третото тримесечие, съобщи енергийният министър Теменужка Петкова.Синьото гориво е закупено от регистрираната в Холандия компания \"Колмар\", като през второто тримесечие ще бъдат доставени 90 милиона кубични метра втечнен природен газ, а през третото тримесечие - 50 милиона кубически метра.Закупените количества ще влязат в страната ни през обновения терминал за втечнен природен газ край гръцкия град Ревитуса и после през газопреносната система на нашата страна. Така \"Булгаргаз\" за втори път купува синьо гориво, различно от руското, по своите дългосрочни договори.\"Корабът, превозващ втечнен природен газ от САЩ, е пристигнал на гръцкия терминал за втечнен природен газ край град Ревитуса\", посочи министърът на енергетиката Теменужка Петкова. \"Това е още една стъпка към либерализиране на газовия пазар и ясен знак за диверсификация\", допълни тя.Първата доставка в България на втечнен природен газ от САЩ е от американския производител Cheniere, а втората - от американското поделение на British Petroleum, посочи г-жа Петкова. „Тази доставка на практика е на цени, конкурентни, по-ниски от настоящите доставни цени. Доставчикът „Колмар“ депозира официално писмо до Министерство на енергетиката и до „Булгартрансгаз“ с ясно заявление за участие в пазара на природен газ на България, като предлага да бъде обсъдена възможността да бъдат проведени преговори и да бъде сключен договор за доставка на втечнен природен газ, който ще бъде в количества приблизително около 500 милиона кубични метра газ за 5 години“, отбеляза още министър Петкова.Количествата ще бъдат търгувани на бъдещата газова борса, обясни изпълнителният директор на „Булгартрансгаз“ Владимир Малинов: „Нашата амбициозна цел, която сме си поставили, е борсата да започне да функционира от 1-ви октомври тази година, което води много напреднали преговори, включително и с Централноевропейската газова борса, и тези количества желанието на „Колмар“ е да ги търгува на борсовия сегмент. Цената ще бъде тази, която пазарът покаже, че е готов да понесе“.Част от закупените количества американски втечнен природен газ ще бъдат нагнетени в газохранилището в Чирен. Те ще са на по-ниски цени от постановените от регулатора 45 лева за мегаватчас. Това ще позволи от юли \"Булгаргаз\" да поиска, макар и символично, поевтиняване на цената на синьото гориво с 0,22%.Заедно с доставките от гръцката ДЕПА, договорени през април, газовото ни дружество ще спести 15 милиона лева, каза изпълнителният му директор Николай Павлов.Понастоящем нашата страна купува почти целия си природен газ от Русия.Предвижда се \"Булгаргаз\" да започне да получава и азербайджански газ през 182-километровия интерконектор с Гърция, който се очаква да бъде готов до края на 2020-а година и да бъде с първоначален годишен капацитет от три милиарда кубически метра. Всичко изглежда доста добре на първо четене, но все още не се знаят детайлите, подчерта в интервю за предаването „Хоризонт за вас“ енергийният експерт Васко Начев:„Всяко действие, което е допринесло доставка на газ извън дългосрочния договор с „Газпром“, е добре дошло. Не се обявява точната цена, но тя със сигурност е по-ниска, т.е. това ще има положителен ефект върху било то икономика или директно върху участниците на газовия пазар, т.е. консуматорите на природен газ у нас“.Има обаче много въпросителни, а дяволът е в детайлите, отбеляза експертът и добави: „Все още е рано за бурни аплодисменти, но това е добра стъпка в посока на реална диверсификация, а не само на хартия“.Няма значение какъв е произходът на газа, важното е, че той ще влезе у нас на по-ниска цена, подчерта още енергийният експерт.Дългосрочният договор с руснаците е такъв, че ние до 2020 г. нямаме полезен ход за изменение, посочи Васко Начев и обясни: „Ние пропуснахме предишния шанс. Следващият е през 2020 г. Ако пак го пропуснем, отиваме на 2022 г. Хубаво е от днес да започнем да мислим в тази посока, ако искаме нещо да се промени. Смятайки газа през нефтените деривати, винаги ще бъдем в неизгодна ситуация. Нефтът трябва да е с цена под 50 долара, за да бъде изгодно, а няма никакви очаквания цената му да стигне такива нива“.", "date": "2019.05.31", "title": "\"Булгаргаз\" е закупил 140 милиона куб. м. американски втечнен природен газ"}
