{"url": "http://www.novinite.bg/articles/148974/Shte-ostane-li-v-aresta-serijniyat-obirdjiya-na-vazrastni-jeni", "text": "Софийският градски съд решава дали да остави в ареста 42-годишният мъж, който беше задържан за нападения и обири на възрастни жени по улиците в София, информира НОВА.Цветан Петров има 46 регистрации за кражби и е осъждан многократно.Той беше арестуван, след като охранителна камера засне как краде златни накити от една от жертвите си в столицата на 8 август. ", "date": "2017.08.24", "title": "Ще остане ли в ареста серийният обирджия на възрастни жени?"}
{"url": "http://www.novinite.bg/articles/148987/Sadat-otkaza-da-razgleda-jalbata-na-dashteryata-na-Cvetan-Vasilev", "text": "Софийският градски съд остави без разглеждане жалбата на дъщерята на Цветан Василев - Радосвета срещу искането на прокуратурата да бъде задържана за 72 часа. Това съобщиха от съда, информира ДАРИК.   Съдия Атанас Атанасов счел, че жалбата й е недопустима. Тя е преждевременно подадена и разглеждането й се явява безпредметно.   Постановлението за задържането на Василева е издадено задочно и за това съдът не може да се произнесе, мотивирал се магистратът. Според него подобна жалба би била основателна, ако Василева бъде задържана.   Според него адвокатите на Василева трябва да обжалват това пред апелативната прокуратура, а не в съда.", "date": "2017.08.24", "title": "Съдът отказа да разгледа жалбата на дъщерята на Цветан Василев"}
{"url": "http://www.novinite.bg/articles/148993/Pri-gonka-s-policiyata-maj-izhvarli-hilyadi-cigari", "text": "26-годишен мъж изхвърли през прозореца на колата си близо 10 000 къса цигари без бандерол при полицейско преследване, съобщиха от Областната дирекция на МВР – Враца, информира ДАРИК. Вчера около 12.10 часа във Враца патрулка подала звуков и светлинен сигнал на водач на автомобил „Мерцедес” Е 270, след като полицаите имали получена информация. Шофьорът не се подчинил и дори увеличил скоростта. Служителите на реда последвали водача. При преследването той изхвърлил през прозореца черен сак. Мъжът е бил спрян и задържан. Оказало се, че той e 26-годишен, от Враца, не е криминално проявен. В изхвърления сак били открити 9800 къса цигари без български акцизен бандерол.", "date": "2017.08.24", "title": "При гонка с полицията мъж изхвърли хиляди цигари"}
{"url": "http://www.novinite.bg/articles/149006/Otvaryat-nova-priemna-na-policiyata-v-Asenovgrad", "text": "След серията протести в Асеновград - полицията отваря нова приемна за гражданите. Ще успокои ли това напрежението, предизвикано от нападението над група деца от отбор по гребане?Въпреки отварянето на новата приемна на полицията в града, напрежението там не стихва. Гражданите обявиха, че в неделя, на 27 август, организират нов протест. А причината - липсата на комуникация между институциите и хората. Те смятат, че отварянето на приемната няма да реши проблемите им, информира НОВА. ", "date": "2017.08.24", "title": "Отварят нова приемна на полицията в Асеновград"}
{"url": "http://www.novinite.bg/articles/149008/Razbiha-oshte-edin-bardak-v-centara-na-Varna", "text": "Само седмица след като варненската полиция влезе в бардак край Колхозния пазар, в центъра на морската столица бе разкрито още едно помещение за развратни действия, информира ДАРИК. Специализираната полицейска операция е била проведена вчера на адрес на ул. \"Стефан Стамболов\". Арестувани са три жени за предоставяне на сексуални услуги срещу заплащане.   Задържаните са на възраст между 20 и 26 години. Едната е от Бургас, а другите две –от селата Осеново и Безмер. И трите жени са известни на органите на МВР, задържани и проверявани във връзка с придобиване на доходи по неморален начин.   Разследва се сексуална експлоатация, набиране и склоняване към проституция и предоставяне на помещение за развратни действия. Събрани са доказателства и материали, свидетелстващи за извършваното престъпление.   По случая е образувано досъдебно производство, материалите са докладвани на Районна прокуратура – Варна.  ", "date": "2017.08.24", "title": "Разбиха още един бардак в центъра на Варна"}
{"url": "http://www.novinite.bg/articles/148976/Sestri-Stoevi-se-klasiraha-za-tretiya-krag-na-svetovnoto-parvenstov-po-badminton", "text": "\r\nСестри Стоеви - Габриела и Стефани се класираха за третия кръг на световното първенстов по  в Глазгоу, Шотландия, информира бТВ.\r\nСамо за 24 минути игра българките победиха безапелационно чехкините Тереза Швабикова и Катерина Томалова с 21:7, 21:11.\r\nВ следващия кръг в битка за място на четвъртфиналите поставените под номер 11 в схемата - Габриела и Стефани, ще срещнат японките Шихо танака и Кохару Йонемото. \r\nСамо преди броени дни Сестри Стоеви станаха европейски вицешампионки на първенството в Колдинг, Дания. Нашенките загубиха на финала от трикратните европейски шампионки и олимпийски вицешампионки от Рио 2016 Камила Ритер Юл и Кристина Педерсен с 1:2 гейма след час и 13 минути игра.\r\n", "date": "2017.08.24", "title": "Сестри Стоеви се класираха за третия кръг на световното първенстов по бадминтон"}
{"url": "http://www.novinite.bg/articles/148999/S-myarka-podpiska-e-majkata-ostavila-deteto-si-v-Zapaden-park", "text": "Съдът постанови нова мярка за неотклонение - \"подписка\" за майката, която остави детето си в Западния парк в София. Юлия Василева няма да влиза в затвора, но ще й бъде наложена административна глоба, информира НОВА.Адвокатът, който защитава майката - Кирил Александров представи писмени доказателства, с които представя, че майката на Юлия е подала документи за настойник на първото дете на дъщеря си пред социалните. Според прокурорът това обаче няма връзка с престъплението.\"Била е принудена от обстоятелствата да остави детето си, за което съжалява. Била е без средства и не е могла да осигури дори минималните условия за живот. Правила е няколко опита да предаде детето си в социален дом, но й е било отказано. Надявала се е някой да намери бебето и да го предаде в дом. Не е искала да навреди на детето си\", заяви адвокат Кирил Александров пред съда.Припомняме, че Юлия Василева бе привлечена като обвиняема за това, че на 11-и август изостави детето си, което е на 1 година и половина, без надзор и достатъчна грижа в столичния \"Западен парк\". Според обвинението по този начин майката „е създала опасност за неговото физическо развитие, доколкото детето е изоставено само, на земята, безпомощно с оглед възрастта му, без храна и вода”. ", "date": "2017.08.24", "title": "С мярка \"подписка\" е майката оставила детето си в Западен парк"}
{"url": "http://www.novinite.bg/articles/148977/Ludogorec-izliza-v-grad-Mariyampole", "text": "\r\nБългарският шампион \"Лудогорец\" днес в 20:30 ч. излиза в град  в гостуване на литовския \"Судува\" за да си гарантира място в груповата фаза на втория по сила евротурнир Лига Европа, информира бТВ.\r\nСлед първата среща от плейофите \"орлите\" са с преднина от 2 гола. Двубоят в Разград беше спечелен с 2:0 като аванса и чистата мрежа у дома са сериозни предпоставки всички фенове на тима да вярват, че той отново ще бъде част от групите на турнира.\r\nОтборът на Димитър Димитров - Херо не среща за първи път литовски отбор през този сезон. \"Лудогорец\" вече се изправи срещу \"Жалгирис\", като дори загуби с 1:2 във Вилнюс. У дома обаче \"зелените\" бяха по-убедителни и победиха с 4:1. Този път вместо да се подготвят за обрат за шампионите ще бъде достатъчно просто да запазят сериозната си преднина или пък защо не да се поздравят с втори успех срещу \"Судува\".\r\nНаказани за срещата са Козмин Моци и Марселиньо. Централната двойка защитници без Моци по всяка вероятност ще бъде оформена от Пластун и Терзиев. С ролята на плеймейкър в състава при отстъствието на Марселиньо пък се очаква да се нагърби Абел Анисе.\r\n", "date": "2017.08.24", "title": "\"Лудогорец\"  излиза в град Мариямполе"}
{"url": "http://www.novinite.bg/articles/148985/Balgarche-postavi-nacionalen-rekord-v-SASht", "text": "Йордан Янчев постави нов национален рекорд за юноши старша възраст на световното първенство по плуване за юноши и девойки в Индианаполис, САЩ. Янчев се класира на 17-а позиция с резултат 3:57:27 мин, информира бТВ.Отново в дисциплината 400 метра свободен стил, Петър Божилов завърши на 18-ото място само на осем стотни зад Янчев. 33-ти места в дисциплините 50 метра бруст за девойки и 100 метра бруст за юноши съответно заеха Диана Петкова и Любомир Епитропов.Очакваме представянето на първенството и на Антъни Иванов, който ще участва на 100 и 200 метра бътерфлай. Съвсем скоро Иванов влезе във финала на световното първенство за мъже и впечатли целия спортен свят.", "date": "2017.08.24", "title": "Българче постави национален рекорд  в САЩ"}
{"url": "http://www.novinite.bg/articles/148996/Tomash-za-Berbatov-U-nas-ne-obichame-uspelite", "text": "\r\nМладият наставник на Берое Александър  коментира трансфера на своя близък приятел Димитър  в индийския Керала Бластърс и заяви, че българското първенство е загубило много от липсата на нападателя. Както е известно, бившият футболист на Байер (Леверкузен), Тотнъм, Манчестър Юнайтед и ПАОК (Солун) тренира с тима от Стара Загора през лятото и дори игра в една контрола, вкарвайки победния гол за 1:0 срещу Славия.\r\n„Убеден съм че българското първенство загуби. В България не обичаме успелите хора. Не само за , за който и да е – за Гришо, в спорта, хора в политиката, в икономиката. Българите не обичаме успелите хора“, сподели  пред „Диема Спорт“.\r\n„Ние предпочитаме аз не съм добре, но и този до мен да не бъде добре. Много загуби българското първенство, но нищо не се знае“, допълни наставникът на тима от Стара Загора.\r\n", "date": "2017.08.24", "title": "Томаш за Бербатов: У нас не обичаме успелите"}
{"url": "http://www.novinite.bg/articles/148965/Sadat-reshava-dali-da-ostavi-v-aresta-majkata-izostavila-bebeto-si", "text": "Съдът решава дали да остави в ареста Юлия Василева – 18-годишната майка, която на 11 август изостави детето си в Западния парк, съобщава НОВАМомиченцето е на година и половина. До момента майката няма присъди, но ако бъде призната за виновна, Юлия може да получи до 3 години затвор, както и обществено порицание. ", "date": "2017.08.24", "title": "Съдът решава дали да остави в ареста, майката изоставила бебето си"}
{"url": "http://www.novinite.bg/articles/148997/Mejuedar-zalaga-5-miliona-dolara-za-svoya-pobeda-v-bitkata-na-veka", "text": "\r\nБоксовата звезда Флойд Мейуедър-младши е толкова уверен в своята победа над Конър Макгрегър в очаквания с огромен интерес двубой помежду им в ранните часове на неделя, че е готов да заложи цели 5 милиона долара за собствен успех.\r\nИнформацията съобщи журналистът от ESPN Ар Джей Бел в профила си в Туитър. Непобеденият на професионалния ринг  никога преди не е залагал на свои боеве и новината е изключително любопитна.\r\nМакгрегър и  ще се срещнат в Лас Вегас, като мачът ще се проведе по правилата на бокса. Ирландецът е звезда в смесените бойни изкуства.\r\n\"Готов съм да се бия 12 рунда в бясно темпо – коментира Макгрегър. – Ще пречупя този старец. Ще го надиграя в неговия стил. Аз съм кралят на октагона, а скоро ще стана и крал на боксовия ринг\", изцепи се пък от своя страна Конър, който вече гледа и към своите следващи предизвикателства.\r\nТой изненада всички журналисти, като разкри, че има намерение да участва в хибриден мач веднага след двубоя с , пише offnews. Срещата ще бъде по смесените правила на ММА и бокса.\r\nДвамата бойци ще получат по 90 милиона долара, както и уникален пояс - “Money belt”. Той е изработен от крокодилска кожа и съдържа 3360 диаманта, 600 сапфира и 300 изумруда. Освен това при неговото създаване за използвани 1,5 кг злато.\r\n", "date": "2017.08.24", "title": "Мейуедър залага 5 милиона долара за своя победа в битката на века"}
{"url": "http://www.novinite.bg/articles/149009/Majkiyat-nacionalen-otbor-po-volejbol-startira-dnes", "text": "\r\nМъжкият  стартира днес от 18:30 ч. участието си на европейското в Полша, информира бТВ.\r\nПървият съперник на играчите на Пламен Константинов е силния тим на Русия в \"Арена Краков\". Мачът е от предварителната група C, където са още Словения и Испания.\r\nВъв втората си среща България ще се изправи срещу Испания на 26 август от 21:30 ч., а в третия мач волейболистите излизат срещу Словения на 28 август от 18:30 ч.\r\nСпоред регламента, за да продължат напред, волейболистите ни трябва да не са последни в предварителната си група. Евентуалните съперници на България са в група А, където са домакинът Полша, Сърбия, Финландия и Естония.\r\nУчастницитеГрупа А: Полша, Сърбия, Финландия, ЕстонияГрупа В: Италия, Германия, Словакия, ЧехияГрупа C: България, Русия, Словения, ИспанияГрупа D: Франция, Белгия, Холандия, Турция\r\n", "date": "2017.08.24", "title": "Мъжкият национален отбор по волейбол стартира днес"}
{"url": "http://www.novinite.bg/articles/148998/Kubrat-Pulev-Dogovoren-e-mach-mejdu-Djoshua-i-Zauerland-a-ne-s-men", "text": "Българският профи боксьор в тежка категория Кубрат Пулев беше категоричен, че никой не го е потърсил за преговори за предстоящия му мач срещу шампиона Антъни Джошуа. За сметка на това ESPN дори вече публикува евентуалните дати за сблъсъка - 28 октомври в Кардиф или 11 ноември в Лас Вегас, информиран бТВ.\"Водят се преговори, без да съм попитан дори. Но това не е финал на републиканско първенство, а битка за световната титла\", избухна родната гордост в тежка категория.Ето още какво заяви за официалната си страница във \"Фейсбук\" Пулев:- Кубрат, можеш ли да потвърдиш вече официално новината за твой мач срещу Антъни Джошуа за световната титла?- За съжаление с моите промоутъри изобщо не сме в синхрон. Първо, мен никой не ме е уведомил за крайна дата. Имахме разговори по тази тема, но не сме се разбрали за нищо конкретно. По принцип от доста време комуникацията ми с Кале Зауерланд и с управителя на компанията, не е никак добра. Преди извесно време обсъждахме предстоящия двубой, но не стигнахме до нищо конкретно. Мястото, от което разбрах, че тази дата остава твърдо са медиите. Чуждите и българските.- Това, което казваш звучи шокиращо. Все пак ти си човекът, който се очаква да се качи на ринга и да се изправи срещу Джошуа? Нали така?!- Абсолютно. Чета и слушам как е решено вече всичко, договорена е дата, място на двубоя и всичко това разбирам от медиите. Само, че не говорим за финал на републиканско първенство, а за битка за световната титла!- От отговорите ти става ясно, че преговорите за мача, се водят без много да се интересуват от твоето мнение, при това, за най-важния мач в кариерата ти?- Да, разговорите започнаха по-сериозно преди две седмици. Първо чакахме Кличко да каже дали ще приеме реванш, след това се втурнаха да уговарят срещата, но с мисълта за комисионна, а не за победа. Ако за някои хора мач срещу Антъни Джошуа е уникална възможност да се заработят милиони, за мен нещата изглеждат различно! Аз никога не съм се качвал на ринга, воден от мисълта какво и колко ще спечеля. Финансовата част не е най важната и сега. Аз искам като се кача на ринга, да бъда подготвен, да бъда готов да се боксирам за победа!- 28 октомври в Кардиф. Това се спряга вече като официално и окончателно и като договорено...- Откакто съм в позицията на официален претендент за световната титла повтарям, че аз имам нужда минимум от 3-4 месеца време, в което да мога пълноценно да тренирам и да се подготвя професионално за подобен сблъсък. И стоя зад думите си. Преговорите между щабовете на Джошуа и Кличко вървяха половин година преди да се стигне до срещата им. Защо тези с моето участие трябва да бъдат претупани за две седмици?- Сигурно ти е трудно да се съхраниш психически при тази ситуация, която е меко казано непрофесионална и направо шокираща за организация като \"Зауерланд\"...- О, не, не. Психически съм толкова здрав, че мога да понеса с лекота много по-голямо натоварване. Но тук говорим за кариерата ми. Аз не съм се трудил и не съм се борил толкова години, че някой друг да си позволи да ме пренебрегва и да си играе със съдбата ми. Имам много енергия и искам да я насоча правилно, да се подготвя добре, защото този мач за мен е огромно предизвикателство и възможност и знам че мога да победя.", "date": "2017.08.24", "title": "Кубрат Пулев: Договорен е мач между Джошуа и Зауерланд, а не с мен"}
{"url": "http://www.novinite.bg/articles/148986/Dnes-e-jrebiyat-za-grupite-na-Shampionskata-liga", "text": "След изиграване на последните срещи от плейофния кръг в Шампионска лига снощи станаха ясни урните за жребия за груповата фаза на турнира, информира БНТ.Поставени са Реал Мадрид (Испания), Байерн (Германия), Челси (Англия), Ювентус (Италия), Монако (Франция), Бенфика (Португалия), Спартак (Русия) и Шахтьор (Украйна).Във втора урна са Барселона, Атлетико и Севиля (всички от Испания), Манчестър Сити и Манчестър Юнайтед (Англия), Борусия (Дортмунд, Германия), ПСЖ (Франция) и Порто (Португалия).В трета урна са Наполи и Рома (Италия), Тотнъм и Ливърпул (Англия), Базел (Швейцария), Олимпиакос (Гърция), Андерлехт (Белгия), Бешикташ (Турция).В четвърта урна попадат ЦСКА (Русия), Селтик (Шотландия), Фейенорд (Холандия, Марибор (Словения), Лайпциг (Германия), Карабах (Азербайджан), АПОЕЛ (Кипър), Спортинг (Португалия).Жребият е днес от 19.00 часа (българско време) в Монако.", "date": "2017.08.24", "title": "Днес е жребият за групите на Шампионската лига"}
{"url": "http://www.novinite.bg/articles/148995/Raonich-nyama-da-uchastva-v-tenis-turnira-US-Open", "text": "Поставеният под номер 11 в световната тенис ранглиста Милош Раонич обяви, че няма да участва на започващия след броени дни турнир „US Open”, информира НОВА.Чрез профила си в социалната мрежа Instagram канадският спортист разкри, че контузията в лявата му китка няма да му позволи да играе в последния за годината турнир от Големия шлем.„Пиша, за да ви информирам за моята контузия. Както знаете, от няколко месеца изпитвам болка в лявата китка, която ме принуди да се оттегля от участие на Мастърса в Синсинати. Опитах всичко, което е по силите ми, за да се възстановя навреме за „US Open” - турнир, който е много специален за мен. Въпреки това болката е много голяма и след консултация с моите лекари, не ми остана друг избор, освен да се оттегля от участие в надпреварата…“, написа Раонич.Така той става четвъртото голямо име, което ще пропусне Откритото първенство на САЩ. Отново заради травми на корта в Ню Йорк няма да излязат двукратният шампион Новак Джокович (2011, 2015), шампионът от миналата година Стан Вавринка и финалистът от 2014 г. Кей Нишикори. ", "date": "2017.08.24", "title": "Раонич няма да участва в тенис турнира “US Open”"}
{"url": "http://www.novinite.bg/articles/149020/Mesi-chaka-treto-dete", "text": "Семейството на Лионел Меси се увеличава. Звездата на \"Барселона\" и аржентинския национален отбор ще става баща за трети път, поне според авторитетния вестник \"Оле\", цитира бТВ.Изданието твърди, че съпругата на Меси - Антонела, е бременна във втория месец. Това означава, че детето е заченато между проведенатапрез това лято и последвалия меден месец на екзотичния северноамерикански остров Антигуа и Барбуда. \"Оле\" пише още, че Антонела не е преминала през ултразвук и полът на бебето все още не е ясен.Засега футболистът обаче не е потвърдил новината.  и Антонела имат двама сина - Тиаго и Матео.", "date": "2017.08.24", "title": "Меси, чака трето дете?"}
{"url": "http://www.novinite.bg/articles/149014/Cherno-more-gostuva-na-Montana-za-kupata", "text": "Стана ясен жребият за 1/16 финалите на турнира за Купата на България по футбол. Той отреди в тази фаза „Черно море“ да гостува на „Монтана“. Срещата е между 19-и и 21-и септември. Победителят се излъчва само в една среща, информира ДАРИК. Ето останалите двойки: Нефтохимик – Царско село Несебър – ЦСКА-София Марица (Пловдив) – Локомотив (Пловдив) Отбор зона “Север” – Берое Черноморец (Балчик) – Славия Отбор зона “Югоизток” – Дунав Монтана – Черно море Отбор зона “Югозапад” – Септември (София) Ботев (Враца) – Пирин (Благоевград) Ботев (Гълъбово) – Левски Литекс – Витоша (Бистрица) Локомотив (Горна Оряховица) – Ботев (Пловдив) Оборище (Панагюрище) – Лудогорец Локомотив (София) – Верея Струмска слава – Созопол Поморие – Етър", "date": "2017.08.24", "title": "„Черно море“ гостува на „Монтана“ за купата"}
{"url": "http://www.novinite.bg/articles/149013/Basketbolnite-nacionali-izvadiha-kasmet-na-jrebiya-za-svetovnite-kvalifikacii", "text": "\r\nБългария ще играе срещу Чехия, Исландия и Финландия в същинската квалификационна фаза за Мондиал 2019 в Китай, информира бТВ.\r\nСлед като спечелиха предварителната си група с 4 победи от 4 мача срещу тимовете на Беларус и Португалия, сега възпитаниците на селекционера Любомир Минчев ще трябва да се справят с още по-сериозна задача за да продължат с доброто си представяне.\r\n \r\nГрупата на българите е F. При сравнение с останалите групи може да се отбележи, че \"лъвовете\" са извадили късмет при жребия. Ето и пълния жребий:Група А: Черна гора, Словения, Беларус, ИспанияГрупа В: Швеция, Турция, Латвия, УкрайнаГрупа С: Полша, Косово, Литва, УнгарияГрупа D: Италия, Холандия, Хърватия, РумънияГрупа Е: Босна и Херцеговина, Белгия, Франция, РусияГРУПА F: България, Чехия, Исландия, ФинландияГрупа G: Германия, Сърбия, Австрия, ГрузияГрупа H: Израел, Великобритания, Гърция, Естония\r\n", "date": "2017.08.24", "title": "Баскетболните национали извадиха късмет на жребия за световните квалификации"}
{"url": "http://www.novinite.bg/articles/148968/Parvoto-v-sveta-vodno-taksi-na-slancheva-energiya", "text": "Френски пилот и яхтсмен е разработил прототип на водно такси. То е екоалтернатива на традиционните моторни превозни средства и може да облекчи натовареното движение в големите градове, информира НОВА.Водното такси, с името SeaBubbles, е задвижвано от слънчева енергия и не издава никакъв шум. Създателят му Ален Тебо вече го демонстрира в Париж, във водите на река Сена и то в присъствието на кмета Ан Идалго.Проблем обаче представлява съществуващото ограничение на скоростта във водите на Сена, което е 12 км/ч в района на Париж. За да се издигне водното такси над водата, е необходима по-висока скорост. ", "date": "2017.08.24", "title": "Първото в света водно такси на слънчева енергия"}
{"url": "http://www.novinite.bg/articles/148991/Ucheni-sa-na-pat-da-sazdadat-obuvki-s-navigacionna-sistema", "text": "Руски учени разработиха , която има обхват във всякаква среда и планират да я , предаде ТАСС, цитирано от ДАРИК.   Тя има а, и дори .   На систематаи затова тя определя координатите на местоположението там, където не могат да се използват спътникови системи от типа GPS.   Системата, разработена от учени от Сибирския федерален университет и Томския държавен университет, е инерциална - .   чрез измерване на ускорението, с което се движи пешеходецът. Измервателното устройство с вградени сензори може да се носи на крака, ръката, гърдите, гърба, кръста или на главата. Според учените, .   Грешката при определянето на местонахождението по време на тестовете с новата система за навигация беше под 2,5%. на общинските служби и предприятия за ремонтни дейности. Към него могат да проявят интерес и хора със зрителни проблеми.", "date": "2017.08.24", "title": "Учени са на път да създадат обувки с навигационна система"}
{"url": "http://www.novinite.bg/articles/149001/Otkriha-nova-superhrana", "text": "Пробиотик, който допринася за ферментацията на ементала, намалява възпаленията и засилва имунната система, съобщи в. \"Дейли мейл\", позовавайки се на корейски учени, информира ДАРИК. Бактерията Prоpionibacterium freudenreichii намалява и признаците на стареенето. Тя се съдържа и в други млечни продукти. Учените от университета в Сеул са работили с кръгли червеи, но мислят, че установените от тях механизми важат и за други видове, включително и за хората. Този пробиотик превръща лактата, който причинява мускулната треска, в три съединения - ацетат, пропионат и въглероден двуокис. Известно е, че ацетатът и пропионатът подсилват имунитета. Освен това някои бактерии от млечната киселина като Weissella koreensis и W. cibaria удължават живота на нематодите и \"подобряват биомаркерите на стареенето\". ", "date": "2017.08.24", "title": "Откриха нова суперхрана"}
{"url": "http://www.novinite.bg/articles/148963/Rok-koncert-v-Holandiya-be-otmenen-zaradi-zaplaha-ot-teroristichen-akt", "text": "Рок концерт в холандския град Ротердам беше отменен снощи след сигнал за заплаха от испанската полиция, информира НОВА.На сцената трябваше да се качи калифорнийската рок група „Аллах-Лас”, но полицията реши да отмени шоуто. Сградата беше евакуирана, а на място бяха разположени специални части.Близо до залата, където трябваше да се състои концертът, е бил открит микробус с испански регистрационни номера и газови бутилки.Шофьорът е задържан и е отведен за разпит. Източници от разследването обявиха, че случаят няма връзка със скорошните атаки в Испания. ", "date": "2017.08.24", "title": "Рок концерт в Холандия бе отменен, заради заплаха от терористичен акт"}
{"url": "http://www.novinite.bg/articles/148964/Bebe-pochina-sled-kato-be-ostaveno-ot-majka-si-cyal-den-v-kola", "text": "Бебе почина, след като бе оставено от майка си цял ден в кола на паркинг в американския щат Охайо, съобщава БТА, цитирано от НОВА.15-месечното момиченце било открито около 17 ч. местно време в сряда следобед на паркинг пред офис на голяма компания в Мейсън, на около 40 км североизточно от Синсинати. Изглежда майката, която е служителка на фирмата, е оставила детето си без надзор в рамките на целия си работен денЖената сама се обадила на спешния номер 911, когато открила момиченцето безжизнено.Все още не е ясно дали ще бъдат повдигнати обвинения на майката. ", "date": "2017.08.24", "title": "Бебе почина, след като бе оставено от майка си цял ден в кола"}
{"url": "http://www.novinite.bg/articles/148972/Chovek-ot-Masachuzets-udari-djakpot-ot-nad-700-miliona-dolara", "text": "\r\nПечеливш билет за рекордните 758 милиона щатски долара беше регистриран в щата Масачузетс. Късметлията е имал 1 на 292 шанс за успех сред рекордния брой продадени билети, информира бТВ.\r\nТова е втората най-висока печалба в историята на американската лотария. През 2016 г. джакпотът от 1,6 милиарда долара беше разделен между три печеливши билета. Ако победителят от тази седмица заяви астрономическата си печалба, ще прибере по-голяма сума и от тримата победители от миналата година.\r\n \r\nТри билета от Калифорния се разминаха на косъм от големия удар. Билетите, закупени в Милпитас, Дейли Сити и Нюпорт Бийч, имаха 5 от 6 възможни познати числа. Щатът е рекордьор и по продадени билети – средно 67 000 души в минута са пробвали късмета си в пиковите часове на сряда.\r\nПоследният победител в лотарията е от 10 юни, а ако и късметлията от Масачузетс не поиска печалбата си, сумата ще достигне 1 милиард до следващото теглене.\r\n", "date": "2017.08.24", "title": "Човек от Масачузетс удари джакпот от над 700 милиона долара"}
{"url": "http://www.novinite.bg/articles/148958/Poslanikat-na-Rusiya-v-Sudan-be-otkrit-martav", "text": "Посланикът на Русия в Судан Миргаяс Ширински бе открит мъртъв в резиденцията си в столицата Хартум. Това съобщи суданското министерство на външните работи, без да уточнява официално каква е причината за смъртта му.Новината бе потвърдена от руските медии. Посланикът, който е роден през 1954г. е починал, докато е плувал в басейна си, каза офицер от полицията. Дипломатически източник потвърди, че руският дипломат е бил открит мъртъв в басейна на резиденцията си в северен Хартум. Ширински е бил назначен на поста посланик в Судан през 2013 г., уточняват БТА и АФП, цитирани от НОВА, ", "date": "2017.08.24", "title": "Посланикът на Русия в Судан бе открит мъртъв"}
{"url": "http://www.novinite.bg/articles/148975/Predpolagaemiyat-organizator-na-atentata-v-Barselona-ima-rodnini-v-Belgiya", "text": "Предполагаемият организатор на атентата в Барселона, имам Абделбаки Ес Сати, има роднини в Белгия, твърди в днешния си брой в. „Дерниер ер”, позовавайки се на полицейски източник. Според изданието, духовникът многократно пътувал до Белгия, като за последен път е бил на територията на кралството от януари до март 2016 г. Напуснал е страната две седмици преди атентата в Брюксел на 22 март, при който загинаха над 30 души, информира БГНЕС, цитирани от НОВА.Според вестника, в град Вилворде, близо до Брюксел, живеят семейството и близките на имама. Той е живял в града с братовчед си. В материала се посочва още, че по време на престоя си в Белгия, Ес Сати се опитвал да си намери работа в друга джамия, но не успял да докаже, че няма криминално досие. Преди това свещеникът прекарал четири години в испански затвор по обвинение за трафик на наркотици.„Дерниер ер” пише още, че мъжът убеждавал редица младежи сред мигрантите в Белгия да участват във войната в Сирия. По тази причина администрацията на джамията в Диегем го класифицирала като радикален елемент.Имамът загина при взрива в град Алканар през нощта на 16 срещу 17 август.На 17 август терорист вряза автомобил в пешеходци на булевард „Ла Рамбла“ в Барселона. По-късно представители на същата терористична клетка като нападателя се опитаха да извършат подобно нападение и в град Камбрилс, но бяха убити от полицията. Жертви на двете атаки станаха общо 15 човека, а 130 бяха ранени.  ", "date": "2017.08.24", "title": "Предполагаемият организатор на атентата в Барселона има роднини в Белгия"}
{"url": "http://www.novinite.bg/articles/148962/Naj-malko-devet-sa-jertvite-na-tajfuna-v-Kitaj", "text": "Мощният тайфун \"Хато\" удари Южен Китай в нощта срещу четвъртък. Най-малко девет са жертвите на стихията. Близо 200 са пострадали, а около 2 милиона домакинства са останали без ток, информира НОВА.Стотици хиляди местни жители и туристи в засегнатата част на страната бяха евакуирани заради бедствието.Наводнени бяха и обширни земеделски площи.По-рано през тайфунът премина през Хонконг, където десетки пострадаха, а животът в гъстонаселения мегаполис беше буквално парализиран. ", "date": "2017.08.24", "title": "Най-малко девет са жертвите на тайфуна в Китай"}
{"url": "http://www.novinite.bg/articles/148979/Zadarjaha-zapodozryan-za-pojarite-v-Yujna-Franciya", "text": "Мъж, заподозрян, че е предизвикал 17 пожара между 10 и 20 август в южната част на Франция, бе задържан и ще бъде изправен пред съда, съобщиха от полицията, информира БНТ.\r\nМъжът е на възраст около 40 години и живее близо до Марсилия. Той е признал отговорността си за някои от те.\r\nВ неделя в две общини до Марсилия бяха регистрирани шест огнища на пожари. Те бяха бързо загасени от пожарникарите. Изгоряха само няколко хектара площ. Задържането му се базира на показания на очевидци, които са го видели в близост до те. Горски  унищожиха близо 9 000 хектара в югоизточната част на  и на остров Корсика това лято. На 11 август пред съда бе изправен 19-годишен младеж по подозрение, че е предизвикал 16 пожара между 25 май и 24 юни т. г. в две общини западно от Марсилия.\r\n", "date": "2017.08.24", "title": "Задържаха заподозрян за пожарите  в Южна Франция"}
{"url": "http://www.novinite.bg/articles/148980/SASht-zayavi-che-nyama-da-pozvoli-Venecuela-da-ruhne", "text": "Съединените щати няма да позволят Венецуела да се сгромоляса, увери вицепрезидентът Майк Пенс, цитиран от Франс прес и БНТ.\r\nПенс предупреди, че един такъв колапс би изложил на опасност всички държави от Западното полукълбо. Той би довел до увеличаване на наркотрафика със смъртоносни последици, се аргументира той в реч пред около 600 човека в католическа църква в Маями, щата Флорида, където венецуелската общност има силно присъствие.\r\n\"Работейки с нашите съюзници в латиноамериканския регион, Съединените щати ще се изправят срещу и ще победят всички онези, които се осмелят да заплашат нашето благосъстояние\", даде да се разбере Пенс. Вицепрезидентът на  направи наскоро обиколка в Латинска Америка. Една от основните теми на разговорите му бе именно кризата във , където най-малко 125 човека загинаха от началото на опозиционните протести срещу президента Николас Мадуро през април.\r\n ", "date": "2017.08.24", "title": "САЩ заяви, че няма да позволи Венецуела да рухне"}
{"url": "http://www.novinite.bg/articles/148994/Sled-otmyanata-na-koncert-v-Roterdam-arestuvaha-mlad-maj", "text": "Холандската полиция арестува 22-годишен мъж, след като снощи бе отменен концерт в Ротердам заради заплаха от терористична атака, предаде АФП, цитирано от ДАРИК.По информация на ТАСС, заподозреният е задържан в дома му в малък град в провинция Северен Брабант. Рок концерт в холандския град бе отменен в последния момент от полицията заради „терористична заплаха“. Калифорнийската група Allah-Las трябваше да започне концерта си в 20.30 часа, но по заповед на полицията концертът бе отменен, а в района на залата с капацитет 1000 души, бяха разположени полицаи с бронежилетки. Цялата сграда беше евакуирана, а любопитните, които се струпаха наблизо, бяха отведени на разстояние.Холандската полиция откри по-късно ван с испанска регистрация, в който имало бутилки газ. „За момента не може да се установи дали ванът с бутилки газ е свързан с тази заплаха”, каза кметът на Ротердам Ахмед Абуталеб на пресконференция. Той уточни, че властите в Холандия са били предупредени от испанската полиция.", "date": "2017.08.24", "title": "След отмяната на концерт в Ротердам, арестуваха млад мъж"}
{"url": "http://www.novinite.bg/articles/148984/Srabskite-diplomati-se-zavrashtat-v-posolstvoto-v-Skopie", "text": "Сръбските дипломати ще започнат от днес да се завръщат в посолството на Белград в Скопие, а сръбският вицепремиер и министър на външните работи Ивица Дачич и неговият македонски колега Никола Димитров ще се срещнат в петък в Ниш, за да започнат решаването на отворените въпроси с цел развитие на приятелските отношения на двете държави и двата народа, съобщава белградският вестник \"Вечерне новости\", информира БНТ.\r\nЗавръщането на посланика на Сърбия в  се очаква на 31 август. При завръщането си в  посланикът ще поиска среща с премиера Зоран Заев още на 1 септември, пише изданието.\r\nБелградските вестници съобщават, че президентът на Сърбия Александър Вучич и македонският премиер Зоран Заев са договорили в телефонен разговор принципите на бъдещото сътрудничество след дипломатическо-политическата криза между двете страни, която възникна след изтеглянето на персонала на посолството на Сърбия в  за консултации в Белград. \r\nТелефонният разговор на президента на Сърбия Александър Вучич и премиера на Македония Зоран Заев говори за утихването на бурята в отношенията между двете страни, пише вестник \"Политика\". Изданието отбелязва, че двамата в дълъг и открит разговор са разгледали нововъзникналите обстоятелства в отношенията между двете страни и се съгласили, че Сърбия и Македония само в диалог ще решават всяко евентуално разногласие във взаимните си отношения.\r\n", "date": "2017.08.24", "title": "Сръбските дипломати се завръщат в посолството в Скопие"}
{"url": "http://www.novinite.bg/articles/149002/Lavina-v-shvejcarskite-Alpi", "text": "Очевидци заснеха драматични кадри на лавина от свличащи се скали в швейцарските Алпи. Малко селище в близост до италианската граница беше евакуирано, предаде бТВ.Срутилата се скала е предизвикала структурни увреждания в района, а останките са блокирали пътища.Подобни явления са резултат от необичайна геоложка активност, която се наблюдава от учени през последните години.", "date": "2017.08.24", "title": "Лавина в швейцарските Алпи"}
{"url": "http://www.novinite.bg/articles/149010/Atakuvaha-sada-v-Istanbul", "text": "Един човек е ранен в резултат на атака в съда в Истанбул, предаде телевизионният канал CNN-Turk, цитирани от НОВА.Според информацията, по това време е имало изслушване по дело за убийство. Засега не се съобщават други подробности по случая.   ", "date": "2017.08.24", "title": "Атакуваха съда в Истанбул"}
{"url": "http://www.novinite.bg/articles/149016/Izdirvat-8-dushi-sled-svlachishte-v-shvejcarsko-selo", "text": "Спасителни екипи издирват 8 души от Германия, Австрия и Швейцария, които са в неизвестност за повече от денонощие след свлачището е отдалеченото швейцарски селище, предаде Ройтерс,цитирани от бТВ, като се позова на полицията.Властите са евакуирали около 100 души от Бондо.Военен хеликоптер също се включи в спасителната операция.", "date": "2017.08.24", "title": "Издирват 8 души след свлачище в швейцарско село"}
{"url": "http://www.novinite.bg/articles/149019/Merkel-otvori-vratata-kam-lichniya-si-jivot", "text": "Каква е истинската Ангела Меркел? За мнозина германци техният дългогодишен канцлер е предпазлив, но способен ръководител, на когото могат да разчитат в днешния размирен свят, информира ДАРИК. Но преди изборите следващия месец в общественото пространство се появи информация и за друга страна от живота на 63-годишната Меркел, след като тя отвори вратата към личния си живот, който обикновено старателно пази от светлината на прожекторите. На предходните избори преди четири години най-влиятелният лидер в Европа призна, че й харесват мъжете \"с хубави очи\" и че като студентка се е напила с черешово вино. Тези дни, когато предизборната й кампанията за четвърти мандат навлиза в последните си седмици, Меркел хвърли още светлина върху личния си живот, като допусна фотографи в личния си апартамент в центъра на Берлин. Сподели и рецептата си за едно от най-популярните в Германия домашни ястия: картофената супа.", "date": "2017.08.24", "title": "Меркел отвори вратата към личния си живот"}
{"url": "http://www.novinite.bg/articles/149022/Spad-na-imigrirashtite-vav-Velikobritaniya", "text": "Нетната миграция във Великобритания е спаднала с 81 000 души до 246 000 - най-ниското равнище от три години, за периода от 12 месеца, приключващ през март, предаде Ройтерс, цитирано от ДАРИК. Над половината от спада се дължи на факта, че граждани на ЕС напускат Великобритания, а пък пристигащите на Острова намаляват, сочат официалните данни,  След референдума през юни 2016 година, на който британците решиха да напуснат ЕС, нетната миграция или разликата между пристигащите и заминаващите, намалява, като най-високата й стойност бе 350 000 души, според британската статистическа служба. Общо 122 000 европейски граждани са напуснали Великобритания през разглеждания период спрямо 31 000 предходната година, посочва Асошиейтед прес. Най-големият спад при най-новите данни се дължи на гражданите на 8-те източноевропейски страни, присъединили се към ЕС през 2004 година. Нетната миграция на граждани от ЕС се е понижила с 51 000 до най-ниското си равнище за 12-месечния период, приключващ през декември 2013 година. От обща нетна миграция 246 000 около 127 000 души са от ЕС за разглеждания период.Великобритания заяви, че иска да гарантира правата на европейските граждани, живеещи в страната, които са изключително важни за строителния сектор, хранителната промишленост и хотелиерството. Някои граждани на страни от ЕС решават да напуснат страната заради поевтиняването на британската лира, което намалява стойността на заплатите им в родните им страни. Това буди притеснение сред компаниите, които се безпокоят от инфлация при заплатите и невъзможност да попълнят дефицита на квалифицирани работници с британци", "date": "2017.08.24", "title": "Спад на имигриращите във Великобритания"}
{"url": "http://www.novinite.bg/articles/148990/Incidenti-stavali-s-amerikanski-diplomati-v-Kuba", "text": "Лекар, прегледал американски и канадски дипломати, работещи в Куба, ги диагностицира с леки мозъчни травми и увреждания на централната нервна система, предаде Ройтерс, като се позова на информация на телевизия Си Би Ес Нюз, цитирано от ДАРИК.   Дипломатите се бяха оплакали от различни симптоми, като загуба на слуха, гадене, главоболие и нарушение на равновесието след като преживяха нещо, което бе определено като \"инциденти\" от американски представители, станали в края на 2016 г.   Официални представители проверяват дали те не са станали жертва на някаква форма на звукова атака, насочена към домовете им. Си Би Ес съобщава, като се позовава на източник, запознат със случая, че инцидентите продължили да се случват на острова и дори някои американски дипломати са съкратили мисиите си там. Държавният департамент не е отговорил на запитвания по въпроса на Си Би Ес.   По-рано този месец той каза, че известен брой американци, работещи в Куба, са се върнали в САЩ по медицински причини, които не били животозастрашаващи.   Преди две седмици говорителката на Държавния департамент Хедър Науърт каза, че ведомството й научило за \"инциденти\" в посолството на САЩ в Хавана през втората половина на миналата година. Тя каза, че източникът или причината за инцидентите е неизвестен, но те са причинили различни физически симптоми на американски правителствени служители.Няколко американски граждани в посолството бяха евакуирани в САЩ през последните шест месеца за лечение заради различни оплаквания. САЩ експулсираха двама кубински дипломати заради инцидентите. Куба каза, че разследва американските твърдения, но подчертава, че никога няма да позволи кубинската територия да бъде използвана за каквото и да е било действие срещу акредитирани дипломати или техните семейства.   Американски лекар е посетил Хавана, за да направи оценка на здравословното състояние на служителите на американското посолство, съобщава Си Би Ес нюз.   Медията съобщава също, че лекар, който е проучил данните от прегледите на оплакалите се служители, е предупредил за рискове за здравето при бъдещо излагане на източника или на причината за инцидентите.", "date": "2017.08.24", "title": "Инциденти ставали с американски дипломати в Куба"}
{"url": "http://www.novinite.bg/articles/149003/London-s-predlojeniya-za-konfidencialnata-informaciya-sled-Brexit", "text": "Правителството на Обединеното кралство обнови предложенията си за безопасен обмен на конфиденциална информация, включваща лични данни, след Brexit, информира ТАСС, цитирана от БГНЕС и НОВА.\"В днешния свят, потоците от данни все повече насърчават търговията и всички форми на сътрудничество. Ние искаме да осигурим безпрепятствен процес и в бъдеще, след като напуснем ЕС. Такава тясна връзка между Обединеното кралство и ЕС, която се основава на договорените правила за защита на данните, е в наш взаимен интерес\", става ясно от съобщение на британското министерство по въпросите на Brexit. Бъдещето на партньорството между Лондон и Брюксел в тази област има за цел да създаде модел на взаимоотношения, които биха улеснили обмена на поверителна информация в сигурен и регулиран формат. В допълнение, то ще подсигури личния живот на гражданите и ще позволи зачитане на суверенитета на Великобритания и способността й да гарантира безопасността на своите граждани, докато укрепява позиция си сред водещите сили в областта на защитата на данните. Британското правителство твърди, че изпълнението на тези цели няма да доведе до излишни разходи за бизнеса на Острова. Публикуването на предложенията завършва серията от правителствени документи за британската визия за бъдещите отношения с ЕС, преди началото на третия кръг от преговорите между Лондон и Брюксел за условията по развода, който ще се проведе през следващата седмица.  ", "date": "2017.08.24", "title": "Лондон с предложения за конфиденциалната информация след Brexit"}
{"url": "http://www.novinite.bg/articles/148960/Prirodozashtitnici-na-protest", "text": "Природозащитници излизат на протест срещу отглеждането на животни, които се използват за добиването на ценни кожи, информира НОВА.Възмущението им предизвика ферма за норки край Стара Загора.Недоволните заяват, че не не може да става дума за хуманно отношение, когато животните се умъртвяват в газови камери. Демонстрацията ще се проведе пред сградата на Министерството на земеделието и храните в София. Организаторите от сдружение „Български вегански съюз“ заявяват, че протест ще има и на 31 август.", "date": "2017.08.24", "title": "Природозащитници на протест"}
{"url": "http://www.novinite.bg/articles/148957/Prez-denya-shte-se-zatopli-c-maksimalnite-temperaturi-ot-30", "text": "Днес ще бъде слънчево. Сутринта ще е хладно, в котловинните полета температурите ще са малко под 10°. През деня ще се затопли и максималните температури ще са между 25° и 30°. В София – около 25°. Такава е прогнозата за времето на Националния институт по метеорология и хидрология (НИМХ) към БАН дежурният синоптик Анна Дякова. Атмосферното налягане е по-високо от средното за месеца, ще продължи да се повишава. По Черноморието ще бъде слънчево. Ще духа бриз. Максималните температури ще са 25° – 28°. Температурата на морската вода е 24° – 25°. Вълнението на морето ще е около 2 бала. Над планините ще бъде слънчево. Ще духа умерен и силен вятър от север-северозапад. Максималната температура на височина 1200 метра ще бъде около 18°, на 2000 метра – около 12°.", "date": "2017.08.24", "title": "През деня ще се затопли c максималните температури oт 30°"}
{"url": "http://www.novinite.bg/articles/148988/Golyam-korab-potana-v-reka-v-Braziliya", "text": "Най-малко седем души загинаха, след като кораб със 70 души потъна в река Шингу в Северна Бразилия, предадоха Асошиейтед прес и Ройтерс, позовавайки се на властите, информира ДАРИК.   Общо 25 души са успели да се спасят, като доплували до брега, но 38 са в неизвестност, съобщават медии, цитирайки властите в щат Пара.   Корабът потънал, докато пътувал от Сантарем за Витория ду Шингу, посочи информационният портал Г1.   Причината за корабокрушението засега не е известна.   Шингу е приток на река Амазонка.", "date": "2017.08.24", "title": "Голям кораб потъна в река в Бразилия"}
{"url": "http://www.novinite.bg/articles/148992/Izraelski-arheolozi-otkriha-unikalna-mozajka", "text": "Израелски археолози представиха част от мозайка на 15 века с имената на византийския император Юстиниан и на местен духовник, намерена в стария град на Ерусалим, съобщи АФП, цитирано от ДАРИК.   Малко надписи от този род са откривани в района, въпреки че той е много богат на археологически находки.Мозайката е от 550 или 551 г. Надписът й е на гръцки.   Той отбелязва създаването на хан за поклонници от местния свещеник Константин, служил в най-голямата църква в Ерусалим по онова време.   Мозайката е открита непокътната на дълбочина 1 м по време на рутина археологическа проверка преди прокарването на комуникационни кабели в района. Ръководител на разкопките е Давид Гелман.", "date": "2017.08.24", "title": "Израелски археолози откриха уникална мозайка"}
{"url": "http://www.novinite.bg/articles/148978/Obyaviha-trevoga-na-teritoriyata-na-30-oblasti-zaradi-ciklona-Harvi", "text": "Губернаторът на Тексас Грег Абът обяви тревога на територията на 30 области в американския щат заради подхода на тропическия циклон \"Харви\". Той нареди спасителните служби да повишат готовността за оказване на помощ на населението и справяне на последствията от бедствието, информира НОВА.\"Тексасците вярват, че в случай на извънредна ситуация трябва да действаме веднага и да сме бдителни, затова правя предварителни стъпки, преди бедствието да нанесе щети\", каза Абът. Според него, тази мярка ще позволи на щата да реагира пред опасността възможно най-бързо.Националната метеорологична служба на  прогнозира, че през следващите дни циклонът ще се засили и ще предизвика мощни наводнения и бури по крайбрежието на Мексиканския залив. Скоростта на вятъра в епицентъра на \"Харви\" достига 15,6 метра в секунда. Циклонът може да удари Тексас в петък. ", "date": "2017.08.24", "title": "Обявиха тревога на територията на 30 области заради циклона „Харви”"}
{"url": "http://www.novinite.bg/articles/149012/Hladna-utrin-sledobeda-malko-po-toplo-vreme-v-petak", "text": "През нощта ще бъде ясно и почти тихо. В петък отново ще бъде слънчево, сутринта в повечето райони хладно. В Югоизточна България ще духа слаб до умерен вятър от изток-североизток, информира ДАРИК. Дневните температури още малко ще се повишат и максималните ще са между 27 и 32 градуса, в София около 27 градуса. Атмосферното налягане ще бъде по-високо от средното за месеца. През деня ще се задържи почти без промяна. Слънчево ще бъде и над планините. Ще духа слаб, само по най-високите върхове на Рила и Пирин умерен север-североизточен вятър. Максималната температура на височина 1200 метра ще бъде около 22 градуса, на 2000 метра – около 15 градуса. Над Черноморието ще бъде слънчево. Ще духа бриз. Максималните температури ще са 26-27 градуса. Температурата на морската вода е 24-25 градуса. Вълнението на морето ще е около 2 бала.", "date": "2017.08.24", "title": "Хладна утрин, следобеда -  малко по-топло време в петък"}
{"url": "http://www.novinite.bg/articles/148961/Poreden-protest-pred-Sofijskata-matematicheska-gimnaziya", "text": "Пореден протест се провежда в четвъртък пред Софийската математическа гимназия заради уволнението на учители, съобщава НОВА.Недоволни от решенията на ръководството на СМГ родители, ученици и преподаватели се събраха отново пред елитното учебно заведение в столицата. Първоначално общественото внимание привлече казусът с отстраняването на учителката с 26-годишен стаж Петя Тодорова. Те беше уволнена, след като става част от националната комисия за подбор на кандидати за състезанието \"Европейско кенгуру\". Според директора на СМГ Антони Стоянов, в това си качество, Тодорова е уронила престижа на гимназията и е дискриминирала около 130 нейни ученици. До надпреварата били допуснати ученици с много по-ниски резултати.Родителите обаче не се съгласиха с това обяснение, защото ученик от СМГ от нейния клас е победител именно в националния кръг на това състезание.Заради кадровиТe решения Антони Стоянов протестиращите поискаха и неговото отстраняване от длъжност.  ", "date": "2017.08.24", "title": "Пореден протест пред Софийската математическа гимназия"}
{"url": "http://www.novinite.bg/articles/148966/Obshtinarka-pravi-chastna-detska-gradina-v-obshtinska", "text": "Преди две седмици една  в Перник се превърна в сцена на политически престрелки, информира НОВА.Оказа се, че общинарка от ГЕРБ е получила разрешение от общинския съвет да реновира половината от сградата на детско заведение и да я превърне в частна детска градина. Последваха протести на родители, а БСП съзря корупция. В крайна сметка Румяна Гьорева се отказа от детската градина. С днешна дата обаче проблемът там не е решен. Родители алармират, че сградата е оставена в изключително лошо състояние. Може ли деца да останат без детска градина провери екип на „Здравей, България”.Пред NOVA Гьорева заяви, че по нейни планове ремонтът е трябвало да приключи в края на август.„Вложих средства, емоции и много чувства в един проект, който не се осъществи. Ремонтните дейности са стигнали до фаза боядисване. След това трябваше да се сложи ламиниран паркет, климатици и мебели”, коментира Румяна Гьорева.Директорката на заведението от своя страна обясни, че градината разполага с две сгради. Ако ремонтът не приключи в срок, децата щели да бъдат изпратени в другата сграда. Родителите обаче алармират, че в нея има мухъл и плесен по стените и отказват да пуснат децата си там. Директорката обаче отрече и заяви, че те представят стари снимки.От общината заявиха, че ще завършат ремонта, за да може децата да тръгнат на детска градина от септември.  ", "date": "2017.08.24", "title": "Общинарка  прави частна детска градина в общинска"}
{"url": "http://www.novinite.bg/articles/148969/ChEZ-vijda-razlikata-i-lokalizira-kradcite-na-tok", "text": "Ако крадете ток, ЧЕЗ вече знае това, а шансът да бъдете хванати е въпрос на време.Електроразпределителното дружество на Западна България вече има балансови електромери на всички свои трафопостове. Балансовият електромер показва колко ток влиза в трафопоста.Ако някой краде ток, ЧЕЗ вижда разликата и вече сте локализиран до района на трафопоста, съобщава бТВ.Средно 200 абоната се захранват от трафопост. Когато се установи кражба, извършителят е локализиран в рамките на тези абонати.От ЧЕЗ са категорични, че в ромските махали не се краде повече ток от идеалния център на София или смятаните за елитни квартали – даже напротив. Собственици на заведения, хотели и бизнеси в центъра нанасят по-големи загуби от ромите. Наскоро ЧЕЗ разобличили и видна обществена личност да краде ток за къщата си с басейн в столицата.Рекордьор обаче е врачанското село Галиче. Оказва се, че там се краде повече ток, отколкото се плаща. При стандартна проверка данните от балансовите електромери са отвели екипа за разобличаване на те в Кюстендил, където се отчита драстична кражба на енергия. Разликата, която отчитат електромерите е близо 50%.Със специална апаратура се локализира точното място, където е направено криминалното включване.Полицията и ЧЕЗ все още установяват каква е дейността на фирмата, която харчи колосални количества ток. Собствениците твърдят, че сградите са дадени под наем.Фирмата, която се намира на въпросния адрес, произвежда улуци. Според информация, която получихме от запознати обаче се предполага, че огромните количества ток се използват за охлаждане на процесорите и на видео картите на скрити компютри.С цената на огромни количества открадната електроенергия се добива крипто валута – този бизнес се развива от най-мащабните крадци на ток през последните месеци.Според закона глобата, която получават, са три сметки за ток със задна дата, изчислени по определена формула, но не е ясно дали това ще ги спре.", "date": "2017.08.24", "title": "ЧЕЗ вижда разликата и  локализира крадците на ток"}
{"url": "http://www.novinite.bg/articles/148970/Na-protest-zaradi-ideyata-za-kariera-za-stroitelni-materiali-v-Burgas", "text": "Жители на две села в Камено край Бургас излизат на протест срещу концесия за добив на строителни материали. Местните хора са притеснени, че ако съоръжението заработи, водата им ще изчезне, информира бТВ.На мястото, където трябва да се извършват взривове за добив на материали, се намират естествените извори, които захранват населените места.От години местните хора водят съдебни битки за отмяна на концесията, но без успех.Местните се притесняват и от шума и инертните материали. Според тях не е имало обществено обсъждане на идеята за кариерата и населените места са разбрали късно за това.", "date": "2017.08.24", "title": "На протест заради идеята за кариера за строителни материали в Бургас"}
{"url": "http://www.novinite.bg/articles/148971/Dve-tejki-katastrofi-v-Plovdiv", "text": "\r\nТрима души загинаха при две  в Пловдив, предаде кореспондент на bTV в града.\r\nПървата катастрофа е станала около 6 часа тази сутрин, когато моторист ударил жена, пресичаща на пешеходна пътека в града. По първоначална информация той се е движел с превишена скорост.\r\n \r\nПри друга катастрофа в града загина 71-годишен мъж.\r\nТой шофирал лек автомобил, който се блъснал в автобус на едно от кръговите кръстовища в града.\r\n", "date": "2017.08.24", "title": "Две тежки катастрофи в Пловдив"}
{"url": "http://www.novinite.bg/articles/148973/Kakvi-sa-riskovete-ako-izpolzvame-publichen-internet", "text": "След като славата на българския Wi-Fi достигна и до Холивуд – на световно ниво ли е безжичният интернет у нас и какви са рисковете, ако използваме публичен интернет, информира НОВА.„В България можеш да хванеш Wi-Fi дори и в гора, заобиколен от вълци”. Думите са на холивудската звезда Силвестър Сталоун.Само преди дни Сталоун се оплаква от Wi-Fi в Санта Кларита, Калифорния, но даде за пример доброто покритие в България. Ето и кадри от клипа му в социалните мрежи, в който похвали безжичния интернет у нас. Възможно ли е България да се превърне в Wi-Fi рай и във всеки град или село да има безплатен безжичен интернет? Какви са ползите и какви са рисковете?В момента 189 млн. потребители по света използват Wi-Fi. От разширяването на зоните с публичен интернет биха спечелили сфери като образование, туризъм, публична администрация и здравеопазване. Да погледнем и къде сме ние и до колко статистиката потвърждава думите на холивудската звезда. Последното проучване нарежда България в топ 20 на страните с най-бърз публичен безжичен интернет. Виждате страната ни заема 11 място. Пред нас са Литва, Хърватия и Естония, а в дъното на класацията са - Канада и Съединените щати.Само за година интернет трафикът, който минава през мобилни телефони и таблети, се е увеличил с 55 %. Милиони са активните Wi-Fi мрежи по света – виждате буквално те следват всяка наша крачка. Сега Брюксел инвестира 120 млн. евро за изграждане на нови безплатни безжични мрежи в между 6000 и 8000 общини в ЕС. Основната цел е да се осигури достъп на места, където възможностите за това са ограничени. И най-вече - в хотели, ресторанти, летища, молове, учебни заведения, театри, стадиони, транспортните средства, както и във всички държавни и общински офиси. В същото време обаче през свободните Wi-Fi зони може да откраднат личните ни данни.Именно кражбата на лични данни е най-честата измама през Wi-Fi мрежите. Достъпът ни до интернет бързо дава достъп и на други до пароли, банкова информация или фирмена комуникация.„Вие можете да сте защитили вашата Wi-Fi мрежа, но като комуникирате с друг, който е с незащитена мрежа – част от вашата комуникация, която се намира в незащитената мрежа, всъщност е изложена на опасност”, обяснява Борислав Сестримски – експерт по киберсигурност.За сигурността ни няма значение – дали мрежата е защитена с парола или не.Най-често до кражба на данните ни се стига когато за да получим достъп – мрежата ни иска регистрация през телефон, номер на кредитна карта или регистрация в някоя социална мрежа. ", "date": "2017.08.24", "title": "Какви са рисковете, ако използваме публичен интернет"}
{"url": "http://www.novinite.bg/articles/149018/Vanya-Kastreva-zove-direktora-na-SMG-da-podade-ostavka", "text": "Началникът на Регионалното управление на образованието в София Ваня Кастрева призова директора на Софийската математическа гимназия Антони Стоянов да подаде оставка, съобщава бТВ.   Причината е протеста на родители и учители, който започна заради уволнението на учителката по математика Петя Тодорова, но вече е и срещу неуважителното поведение на Стоянов.   От два дни директорът на СМГ е в училището, но отказва среща с родителите, дори не пуска и учители в сградата. Той проговори за първи път днес пред медиите, за да обяви, че няма да подаде оставка. Той каза, че именно Ваня Катстрева му е казала да мълчи, за да се потули случаят.   Антони Стоянов е в годишен отпуск до 28 август, след това ще започне процедура по отстраняването му, каза Кастрева.", "date": "2017.08.24", "title": "Ваня Кастрева зове директора на СМГ да подаде оставка"}
{"url": "http://www.novinite.bg/articles/148983/Spirat-vodata-v-nyakoi-chasti-na-stolica", "text": "\"Софийска вода\" временно ще прекъсне водоснабдяването в някои части на столицата заради ремонти на 25 август, съобщиха от компанията, информира БНТ.\r\nБез  от 9.30 до 17.00 ч. ще са хората, които живеят в района на: ул. \"6\", и ул. \"39\", а от 10.00 до 16.00 часа - в района на: ул. \"Свети Георги Победоносец от ул. \"Панайот Волов\" до ул. \"Радивоя\", ул. \"Димитър Стефанов Казака\". Същият проблем ще имат от 9.00 до 21.00 ч. и живеещите в района на: ул. \"Градинарска\" от ул. \"Липа\" до ул. \"Житенски път\", Бивш стопански двор.\r\nСтудена  няма да имат от 9.00 до 15.00 ч. и живеещи в района на: ул. \"3\" от ул. \"Ефрем Чучков\" до ул. \"5\", ул. \"5\" от ул. \"3\" до ул. \"Ефрем Чучков\".\r\n", "date": "2017.08.24", "title": "Спират водата в някои части на столица"}
{"url": "http://www.novinite.bg/articles/149000/Kak-otsechkata-Ruse-Byala-moje-da-stane-po-bezopasna-za-shoforite", "text": "Една от най-тежките за преминаване отсечки - между Русе и Бяла, отдавна има традиционно лоша слава. Участъкът е строен според вече остарелите изисквания на 70-те години и затормозява шофьорите и физически, и психически. Пред БНТ експертът Свилен Костадинов посочи основните изисквания, с които трябва да се съобрази строежът на новия път, за да е по-безопасен, информира БНТ.Свилен Костадинов - автоексперт и преподавател в Русенския университет: Недостатъците на пътя са и трябва да се съобразят с новия, за който вече се говори. Да минава през по-равни наклони, по-плавни криви. Самият път да бъде с две ленти във всяка посока. В по-голямата си част е с по-една лента на движение и дори един аварирал ТИР блокира движението. Другото нещо е да се заобикалят населените места. Ще се намали вероятността за ПТП, шумът и вибрациите за хората, които живеят по тези населени места.", "date": "2017.08.24", "title": "Как отсечката Русе-Бяла може да стане по-безопасна за шофьорите"}
{"url": "http://www.novinite.bg/articles/149004/Dobrovolec-ohranyava-plaj-kraj-Sinemorec", "text": "Въпреки отпуснатите от правителството близо 800 000 лева за поддържане на неохраняемите плажове и намиране на спасители за тях, и тази година мнозина от летовниците по Черноморието ни рискуват живота си, влизайки в морето. Оказва се, че финансовата инжекция идва твърде късно, а процедурите са толкова тромави, че за някои от плажовете се осигуряват спасители малко преди края на сезона. За поредна година единственият спасител на плажа \"Липите\" е доброволецът Светослав Стоянов, информира БНТ.Преди 5 години на този плаж двама мъже загубиха живота си, спасявайки от удавяне две деца. Паметникът на мястото предизвикал решението му да пази плажа доброволно, разказва Светослав Стоянов, който по образование е медицинска сестра.Светослав Стоянов: Аз спасявам човешки животи, заради това, че мога. Те са спасили човешки животи... разменили са техния за някой друг... това е много повече от това, което аз правя. И всъщност това е една от причините да съм тук.Казва, че това лято не е много полезен - морето е кротко и само веднъж се наложило да спаси човек. Това е четвъртата му година тук.- 20 души сте спасили...Светослав Стоянов: Да... 20... някои от тях лесно, други с повече борба.В гората до плажа е сложил касичка, а това, което летовниците оставят в нея, е прехраната му за лятото. В началото му разбивали касичката два пъти, сега пък тя е повече празна.Не е сигурен дали ще може да си позволи да се върне догодина, но казва, че това лято ще си тръгне от \"Липите\" с последния човек на плажа.", "date": "2017.08.24", "title": "Доброволец охранява плаж край Синеморец"}
{"url": "http://www.novinite.bg/articles/148982/Balgarinat-konsumira-naj-evtinoto-meso-v-ES", "text": "България е една от страните, в които се консумира най-евтиното месо в ЕС, показват данни от анализ на Евростат под надслов \"Да си направим барбекю\", за цените на пазара на месото през 2016 г, информира БНТ.\r\n харчи средно по 56 на сто на година за консумация на различни видове месо, при среден показател за ЕС - 100 процента, като по-евтино барбекю се открива само в Полша - 53 на сто от средноевропейските цени.\r\nПо данни на НСИ през миналата година средната консумация на месо на лице от домакинството е била 32 кг на човек. \r\nНай-предпочитаното за консумация месо от българина остава пилешкото - по 12 кг средно на лице годишно. Следват: свинско - 10 кг, кайма смес - 7 кг, говеждо или агнешко - по 1 кг, от други животни - 2 кг и др.\r\nПродължава тенденцията на спад на консумацията на говеждо и агнешко месо, като причините са по-високите цени на този вид месо, ниската покупателна способност на българите, както и липсата на традиции в консумацията на такова месо, отчитат експерти.\r\nПак според тях, родното производство на птиче месо задоволява около 60 на сто от пазара на месо у нас и съставлява повече от половината от търсенето на месо в страната. С промишлено производство на птиче месо се занимават над 100 ферми в страната.\r\nНад 60 ферми отглеждат стопанства с по над 1000 животни за свинско месо, а големите производители на свинско с над 20 000 глави са около 5-6, показват данни на експертите.\r\nСпоред тях консумацията на месо в страната през 2020 г. ще достигне около 38-40 кг на човек от населението.\r\n ", "date": "2017.08.24", "title": "Българинът консумира най-евтиното месо в ЕС"}
{"url": "http://www.novinite.bg/articles/149005/Momiche-e-s-opasnost-za-jivota-sled-katastrofa-vav-Varna", "text": "13-годишно момиче е с опасност за живота след тежка катастрофа между лека кола и мотоциклет. Инцидентът е станал тази сутрин на пътя Варна - Бургас, в отсечката между Бяла и Обзор, информира БНТ.\r\nЛек автомобил застига и блъска кросов мотоциклет, който се движи пред него на платното. От удара са пострадали двама души на мотора. 13-годишно момиче е настанено в реанимацията на варненската болница „Св. Анна\" с черепно-мозъчна травма. Тя е в кома и лекарите се борят за живота ѝ.\r\n15-годишният шофьор на мотора също е приет в болница с фрактура на нос и контузни наранявания по тялото. Неговият живот е вън от опасност. Зад волана на леката кола е бил 19-годишен мъж от габровското с. Жълтеж. От полицията изясняват причините за инцидента.\r\n ", "date": "2017.08.24", "title": "Момиче е с опасност за живота след катастрофа във Варна"}
{"url": "http://www.novinite.bg/articles/148989/Decata-se-zapoznavat-chrez-internet-na-vse-po-ranna-vazrast", "text": "След жестокото убийство на дете в Бургас тези дни се заговори все по-често за безконтролните контакти на децата в интернет. 11-годишната Никол се запознала с обвинения за убийството ѝ Иван именно във фейсбук.   Оказва се, че над 2/3 от 12-годишните имат профили в социалните мрежи, а всеки втори започва да ползва виртуалното пространство на 7 години. От Центъра за безопасен интернет коментираха, че препоръчителната възраст за използване на социалните мрежи е 13 години. Оттам съветват при създаване на детски профил да не се избира случайна дата на раждане, а най-близката до реалната, защото профилите до 18 години имат специални защити, посочва БНТ, цитирано от ДАРИК.   Кико е на 13, но има профил във фейсбук от четири години. Получил го е след дълги уговорки и поредица отлични оценки. Поства, харесва, чати с приятели и играе игри.   \"Половината от класа имат профили навсякъде за фейсбук, инстаграм и вайбър... Май само искат да имат повече приятели\", казва той.   Кико няма ограничения от родителите си за ползването на социалните мрежи. Твърди, че внимава с кого се сприятеляваЗа виртуалните приятели на Филип обаче бди майка му. Той е още на 11 и засега има разрешение да влиза само от нейния профил.   \"Когато ми трябва за някаква информация, когато трябва да се проучва нещо, използвам за образователна цел, но сега във ваканцията предимно за игри\", посочва той.   \"Достатъчен е разговорът, да има ежедневен контакт с детето, да се интересуваш какво точно прави\", споделя майката на Филип.   Училищният психолог Елена Карпачева обаче не е на това мнение. От практиката си знае, че рисковете в социалните мрежи са повече, отколкото предполагат децата и техните родители. Станала е свидетел как възрастни се представят за връстници на дете и твърдят, че споделят интересите му.   \"Може да бъде въвлечено в канал за трафик на деца, може да бъде въвлечено в някоя нездрава сексуална връзка с по-възрастен мъж например\", казва Карпачева.   Изследванията на Центъра за безопасен интернет пък показват, че родителите се опитват да контролират децата си в мрежата, но не особено ефективно. Експерти препоръчват да се използват програми за родителски контрол, докато децата още не са станали тийнейджъри.   \"Наши изследвания показаха, че за последните шест години, ние имам спад с три години на първото влизане в Интернет на децата. Към 7-годишна възраст вече 50% на децата в България са в интернет\", посочва Георги Апостолов от Центъра за безопасен интернет.   Статистиката е достатъчно красноречива - 75% от децата до 12 години вече са в социалните мрежи.   В трети клас 90 на сто от учениците имат профили. Така съвсем не е излишно да се вслушаме в предупрежденията за внимание и контрол - за да нямаме други доказателства как виртуалният свят убива реално.", "date": "2017.08.24", "title": "Децата се запознават чрез интернет на все по-ранна възраст"}
{"url": "http://www.novinite.bg/articles/149021/Golyam-pojar-gori-nad-Kresna", "text": "Голям пожар гори над Кресна. Огънят е в близост до дефилето около село Мечкул.Към мястото са изпратени екипи на пожарната.Очаквайте подробности. ", "date": "2017.08.24", "title": "Голям пожар гори над Кресна"}
{"url": "http://www.novinite.bg/articles/148959/Za-parvi-pat-u-nas-pristiga-frenskit-prezident", "text": "За първи път от 10 години насам френски президент пристига на официална визита в България, информира НОВА.Еманюел Макрон и съпругата му Брижит идват у нас в четвъртък вечер по покана на българския държавен глава Румен Радев и на министър-председателя Бойко Борисов.Програмата на цялото посещение е във Варна, а високопоставените гости ще бъдат настанени в правителствената резиденция „Евксиноград”. Маршрутът, по който ще премине ескортът на Макрон след пристигането му във Варна, се пази в тайна. Поетапно ще бъдат затваряни отсечки от големи булеварди в морската ни столица като част от мерките за сигурност, предприети от българските власти.Официалните разговори ще се проведат в петък. Тогава Еманюел Макрон ще се види поотделно на четири очи с Румен Радев и Бойко Борисов. Ще посети и Военноморското училище във Варна.Паралелна програма ще иматт първите дами Брижит Макрон и Десислава Радева. Те ще посетят Ботаническата градина в Балчик.България е последна спирка от източноевропейската обиколка на френския президент.  ", "date": "2017.08.24", "title": "За първи път у нас пристига френскит президент"}
{"url": "http://www.novinite.bg/articles/148981/Dneven-horoskop-za-chetvartak-2408-2017-g", "text": "\r\n\r\nДнес те изпълнени с много ентусиазъм и енергия за вършене на задачите.\r\n \r\n\r\nСемейната среда ще бъде много спокойна и приятна, каквато не е била скоро и това ще ви изпълни с хармония и щастие.\r\n \r\n\r\nВъзможни са неуспехи в работата. Не сте в кондиция и това ще си проличи.\r\n \r\nАко сте представител ба друга зодия, можете да видите дневния си хороскоп \r\n", "date": "2017.08.24", "title": "Дневен хороскоп за четвъртък, 24.08., 2017 г."}
{"url": "http://www.novinite.bg/articles/149011/Pojar-gori-v-stolichniya-kv-Vrajdebna", "text": "олям пожар гори в столичния кв. „Враждебна”. По първоначална информация огънят е в склад на ул. „Челопешко шосе”.Сигналът за пожара е постъпил в пожарната към 12:20 часа. На място са изпратени няколко пожарни автомобила, информира бТВ.зпратен е и екип, който да замери качеството на въздуха и дали има замърсяване.Няма данни за пострадали хора.", "date": "2017.08.24", "title": "Пожар гори в столичния кв. „Враждебна”"}
{"url": "http://www.novinite.bg/articles/149017/Rodilka-pochina-sled-rajdane", "text": "Родилка на 37 години е починала след раждане вчера в МБАЛ-Асеновград, информира ДАРИК. Жената е получила усложнения след планирано секцио.   Очаква се от резултатите от аутопсията да станат ясни причините за смъртта на родилката.  ", "date": "2017.08.24", "title": "Родилка почина след раждане"}
{"url": "http://www.novinite.bg/articles/149015/Shofor-otnese-yumruk-v-liceto-pri-poredniya-skandal-na-patya", "text": "26-годишен варненец бе ударен в лицето от 36-годишен негов съгражданин при скандал между шофьори. Инцидентът е станал вчера малко след 9,00 часа на крайбрежния път до плажa \"Кабакум\", съобщиха от варненската полиция, информира ДАРИК. ", "date": "2017.08.24", "title": "Шофьор отнесе юмрук в лицето при поредния скандал на пътя"}
{"url": "http://www.novinite.bg/articles/148967/MilanovSlujebniyat-kabinet-zabavi-proekta-za-speshna-medicina", "text": "Отново проблеми със спешния телефон 112. Вътрешният министър Валентин Радев спря обществена поръчка за поддръжката на системата, тъй като фирмата, която отговаряла за дейността, го притискала. Той увери, че проблеми със системата не се очакват, но призна, че са допускани редица грешки при приемането на спешните адреси, информира НОВА.Цялата система на телефон 112 е на нокти и всеки момент може да се срути. Тази бодрящина, която звучи от името на водещи фигури в администрацията, каквито са министри и зам.-министри, ме дразни много”, заяви в „Здравей, България” проф. Милан Миланов, началник на Клиниката по интензивно лечение в „Пирогов”.По думите му в системата на спешна помощ са направени две грандиозни грешки.„Служебният кабинет забави проекта за спешна медицина и бяха изпуснати 85 млн. евро. Този проект трябваше да влезе в сила от сега. Забиваха проекта, защото не си свършиха работата. Другата грешка е, че още март месец тази година договорът между тази фирма, която поддържа комуникационната система на спешната медицина, и Здравното министерство трябваше да бъде сключен. Предното ръководство на ведомството е заделило и пари за това”, каза проф. Миланов.", "date": "2017.08.24", "title": "Миланов:Служебният кабинет забави проекта за спешна медицина"}
{"url": "http://www.novinite.bg/articles/149007/Pojar-v-rajona-na-Letishte-Sofiya", "text": "Голям пожар избухна в района на Летище София в четвъртък по обяд, информира НОВА.По първоначална информация огънят е обхванал ниски постройки в кв. „Враждебна”.На място са пристигнали екипи на пожарната. ", "date": "2017.08.24", "title": "Пожар в района на Летище София"}
{"url": "http://www.novinite.bg/articles/149023/Utre-KAT-Burgas-raboti-do-obed", "text": "Поради профилактика на електронните системи на „Регистрация на МПС“ към сектор „Пътна полиция“ на Областна дирекция на МВР, утре след 12.00 тази услуга няма да бъде предоставяна на гражданите, информира ДАРИК.   До второ разпореждане на ръководството продължава практиката всеки последен петък от месеца след 13.00 часа службата да не работи с граждани. ОДМВР-Бургас се извинява на гражданите за причиненото неудобство.  ", "date": "2017.08.24", "title": "Утре КАТ- Бургас работи до обед"}
