{"url": "https://www.novinite.bg/articles/182106/Yambol-si-izbra-Valentin-Revanski-za-kmet", "text": "Валентин Ревански от „Пряка демокрация“ е новият кмет на Ямбол. Той печели изборите с над 60% подкрепа, а на второ място остава кандидатът на БСП Катя Георгиева. Данните са неофициални, но са оповестени от двата предизборни щаба. Пред камерата на БНТ двамата кандидати си стиснаха ръцете, а загубилата балотажа кандидатка поздрави новия кмет за победата.", "date": "2019.11.03", "title": "Ямбол си избра Валентин Ревански за кмет"}
{"url": "https://www.novinite.bg/articles/182112/GERB-otnovo-specheli-Shumen-s-minimalna-prednina", "text": "В Шумен при 96% обработени протоколи - за Любомир Христов от ГЕРБ са гласували 48,66%, а конкурентът му от БСП Венцислав Венков е получил подкрепата на 48,31%.\"Вярвам, че всички, след като вече преминаха изборите, ще седнем на масата и ще намерим общ език по много проблеми и ще решим основните проблеми на Шумен, а това са проблемите с водата и доста други наболели проблеми\", бяха първите думи на Любомир Христов, цитиран от БНР.С „Не подкрепям никого“ са гласували 3,5%.Избирателната активност е била 32,2 на сто.", "date": "2019.11.03", "title": "ГЕРБ отново спечели Шумен с минимална преднина"}
{"url": "https://www.novinite.bg/articles/182082/Prezidentat-za-dumite-na-Makron-Svobodata-na-dvijenie-e-pravo-na-balgarite", "text": "В отговор на думите на френския президент Еманюел Макрон, българският държавен глава Румен Радев напомни, че страната ни е член на Европейския съюз, българите са граждани на Обединена Европа и свободата на движение е тяхно право. Румен Радев, президент: Външната политика е прекалено сложна и деликатна материя, за да бъде използвана за евтин вътрешно-политически пиар предизборно от която и да е страна. Имал съм много разговори с президента Макрон, но той съвсем ясно и отчетливо заяви своите амбиции за европейско лидерство, които ще се реализират много трудно с подобен тип непремерено говорене, защото то остава съмненията за чертаене на нови разделителни линии. Освен това в европейската политика е недопустимо да се лепят национални етикети. От друга страна подобни изказвания трябва да бъдат много внимателно превеждани и още по-внимателно анализирани, за да не се отива към непремерено официални реакции. Отношенията между България и Франция почиват на дългогодишно приятелство и сътрудничество, и ако има някакъв проблем между нас, изобщо не е този. За нас е много по-важно да имаме френската подкрепа по стратегически за нас въпроси, какъвто е пакета „Мобилност\", Шенген, постмониторинговият механизъм на ПАСЕ, подкрепата за началото на членството на Република Северна Македония в ЕС. И дали имаме подкрепата на Франция? Ако я нямаме, какви са причините? Дали са недостатъчна работа вътре в страната, или липса на силна дипломация, която да отстоява нашите постижения и интереси навън. ", "date": "2019.11.03", "title": "Президентът за думите на Макрон: Свободата на движение е право на българите"}
{"url": "https://www.novinite.bg/articles/182088/CIK-shte-napravi-analiz-na-izborite-ako-Radev-nasrochi-sreshta", "text": "Ако се насрочи среща при президента след местните избори, Централната избирателна комисия (ЦИК) ще се яви на нея със свое становище, каза Александър Андреев.\"Ако бъде насрочена такава среща след местните избори и Централната избирателна комисия бъде поканена на нея, тя ще участва и ще бъде направен анализ на тези избори. На срещата ЦИК ще изложи своето становище и направения от комисията анализ на проведените избори\". Това каза говорителят на ЦИК Александър Андреев, помолен да коментира изказване на президента Румен Радев при гласуването му на втория тур тази сутрин във връзка с честността на изборния процес.В изказването си президентът посочи, че ще покани ръководството на ЦИК, органите на реда, парламентарно представените политически партии, за да обсъдят \"всички пропуски в изборите и отстъплението от честността на изборния процес\".По думите на държавния глава огромният брой недействителни бюлетини на първия тур и множеството сигнали за купени гласове компрометират организацията и самото доверие в изборния процес.", "date": "2019.11.03", "title": "ЦИК ще направи анализ на изборите, ако Радев насрочи среща"}
{"url": "https://www.novinite.bg/articles/182099/Fandakova-e-noviyat-star-kmet-na-Sofiya", "text": "Йорданка Фандъкова печели нов мандат като кмет на София. Това сочат първите прогнозни резултати от днешния балотаж. На втория тур кандидатът на ГЕРБ получава 50,09% от гласовете, докато за конкурентката Мая Манолова са гласували 42 на сто от столичани, сочи изследването на „Галъп“, поръчано от Нова телевизия.", "date": "2019.11.03", "title": "Фандъкова е новият стар кмет на София"}
{"url": "https://www.novinite.bg/articles/182108/Fandakova-Shte-ima-promeni-v-ekipa-na-obshtinata", "text": "Искам да благодаря на всички хора в София, които днес гласуваха и показаха, че в София живеят свободни хора и не се поддават на внушения. Благодаря на всички, които ме подкрепиха. Разбирам това, което ми казаха в тези избори - пътят е правилен, хората очакват работа, но очакват и промяна. Това заяви в първия си коментар след резултатите от вота Йорданка Фандъкова от ГЕРБ, която спечели изборите за кмет на София, цитирана от БНТ.Ще гарантирам спазването на ангажиментите, които съм поела, включително и работата в общинския съвет, категорична е Фандъкова.Искам специално да благодаря на десните хора и ще проведа разговори по същество вече за конкретни действия и политики, допълни тя.Фандъкова обясни, че до месец ще предложи новия проект за бюджет на София за следващата година, а преди това ще предложи и промени в структурата на общината, свързани с персонални промени в управлението.Благодарна съм на всички, които ме подкрепиха. Приемам го като огромна отговорност, категорична е Фандъкова.Тази кампания беше изпълнена и с лъжи, беше доста тежка. Благодарна съм на всички хора, на структурите на ГЕРБ и СДС, на щаба, допълни още Фандъкова. ", "date": "2019.11.03", "title": "Фандъкова: Ще има промени в екипа на общината"}
{"url": "https://www.novinite.bg/articles/182085/Premierat-glasuva-v-Bankya-pusna-se-lajf-vav-Fejsbuk-VIDEO", "text": "Премиерът Бойко Борисов гласува преди минути в Банкя. Преди да влезе в избирателната секция, той се ръкува с хората, които бяха в двора на школо. \"Марио, това ти ли си бе? Мале, какъв тулуп си станал! Как е баща ти?\", каза премиерът на мъж, който също бе отишъл да упражни правото си на вот, пише Марица.бг\"Само теб Елена Йончева те пропуска, както се вика\", обърна се Борисов към друг мъж в двора на училището. \"Пак ли е агитирал днес? Не съм го гледал? Той явно само когато той победи само тогава са били честни изборите\" - така премиерът отвърна на днешното изказване на президента Румен Радев. \"Един мъж, обграден с Нинова, Манолова, Йончева, Весела Колева, Дончева … те го ошашавиха. Аз просто не му завиждам. Това е чудо около него. Той иска среща? Това не е ли политическа агитация днес?\", допълни премиерът. \"Когато аз станах кмет Кремиковци бълваше дим във всички цветове на дъгата. Това вече го няма\", каза още Борисов.", "date": "2019.11.03", "title": "Премиерът гласува в Банкя, пусна се лайф във Фейсбук (ВИДЕО)"}
{"url": "https://www.novinite.bg/articles/182061/Izbori-sa-18-oblastni-grada-izbirat-kmetove-na-balotaj", "text": "В поне едно населено място в общо 196 общини у нас в неделя се провежда втори тур на местния вот. В105 общини ще има вот за кмет на община. Жителите на 18 областни града ще избират градоначалници. 441 кметства също ще определят новите си кметове. Балотажи ще има и в 31 района.Големите градове, които ще изберат управниците си за следващите четири години, са София, Пловдив, Варна, Русе, Благоевград, Шумен, Плевен, Перник, Ямбол, Добрич, Пазарджик, Силистра, Търговище, Ловеч, Разград, Сливен, Смолян и Видин.В три от кметствата на втори тур ще се явят по трима кандидати, тъй като вторият и третият са получили равен брой действителни гласове миналата неделя. Това са кметствата Климентово, Радиново и Александрово. Ако двама кандидати получат равен брой действителни гласове и на балотажа, тогава се насрочват нови избори.На втория кръг от изборите в бюлетината отново ще има квадратче \"не подкрепям никого\", което се счита за действителен глас за избирателите. То обаче няма да повлияе на резултата на всеки от кандидатите, тъй като там определящи са само действителните гласове за него.Заради различните за балотажа бюлетини от ЦИК дават следния съвет: след като бъде поставен и вторият печат на бюлетината, избирателят да я сгъне отново и да я притисне добре, за да може при пускането в избирателната кутия, тя да не се разгъне.От Дирекция „Български документи за самоличност“ напомнят, че е създадена организация с цел всеки гражданин да може да упражни правото си на глас. В населените места, където се провеждат избори, съответните звена „Български документи за самоличност“ ще работят. В деня на вота те ще бъдат отворени от 8,30 до 19,30 ч. Така всеки гражданин, който желае да упражни правото си на глас ще може да получи издадената си лична карта, ако е подал заявление преди изборния ден, или в случай на изгубена такава, да подаде заявление и да получи удостоверение, което важи единствено и само за гласуването. Издадените удостоверения за гласуване за 27 октомври не важат за втория тур.В столицата в неделя ще бъдат разкрити 1609 секции, от които 13 подвижни. Секциите са разположени на 283 изборни места. На територията на София ще има една общинска избирателна комисия, която в изборния ден ще работи в зала „Арена Армеец“. Освен това, в обслужваната от СДВР територия е разположена и ЦИК, която е на пл. „Александър Първи“.Миналата седмица над 14 000 служители на МВР охраняваха изборния процес в страната. В деня на балотажа те са 9000.Изборният кодекс не позволява данни от социологически проучвания, допитвания до общественото мнение, както и от exit poll да се публикуват преди 20.00 ч. на 3 ноември.", "date": "2019.11.03", "title": "Избори са! 18 областни града избират кметове на балотаж"}
{"url": "https://www.novinite.bg/articles/182065/Izborniyat-den-v-oblast-Sliven-zapochna-v-spokojna-obstanovka", "text": "Охраната на изборните помещения през изминалата нощ протече нормално. Към 07.00 часа днес секционните помещения и съдържащите се в тях материали са предадени на РИК и СИК. До този момент няма данни за прояви, които биха застрашили нормалното провеждане на изборите. 235 служители на ОДМВР- Сливен, са ангажирани във втория тур на местните избори. Оперативни дежурни групи и дежурни части на ОДМВР-Сливен и екипи на Зонално жандармерийско управление –Бургас отговарят за реда и спокойствието в региона. Екипи на „Пътна полиция” извършват контрол по пътна безопасност. Служителите на сектор „Български документи за самоличност“ в Сливен, Нова Загора, Котел и Твърдица издават и в днешния ден удостоверения на граждани с изгубени, откраднати или повредени лични карти, за да могат да упражнят правото си на глас в изборния ден. Работното време на сектор „БДС” днес е от 08.30 до 19.30 часа. Като заявления за удостоверения се приемат до 19,00 часа, получаването става до 19,30 часа. Припомняме, че в изборното помещение не се допускат въоръжени лица и такива, носещи предмети опасни за живота и здравето на хората. Приемат се сигнали от граждани, свързани с нарушения на обществения ред и изборния процес на телефон 112 и в ОДМВР-Сливен на телефони 044 644333- Сливен; 044 644475-Нова Загора; 044 644485-Котел; 044 644495-Твърдица, както и на e-mail: sliven@mvr.bg .", "date": "2019.11.03", "title": "Изборният ден в област Сливен започна в спокойна обстановка"}
{"url": "https://www.novinite.bg/articles/182109/Gucanov-ot-BSP-Varna-Pod-vapros-e-naistina-li-BSP-iskashe-da-pobedi-GERB", "text": "\"На втория тур градската организация взе решение да подкрепи Костадин Костадинов така, както е решението на Националния съвет е така, както и Корнелия Нинова призоваваше да се гласува срещу всеки един кандидат на ГЕРБ и да правим такива коалиции, такива обединения, които единствено изключват ПП ГЕРБ\", каза председателят на общинската организация на социалистите във Варна Борислав Гуцанов пред БНТ.По негово мнение Варна е имала уникален шанс да промени своето управление.Намесата на \"Позитано\" 20, според него, трябва да се обсъди на национален съвет и той ще потърси отговорност от председателя на партията, от ръководството на партията, тоест оставка за това, което се случи във Варна.Според него стои въпросът за това дали от БСП наистина искат да победят ГЕРБ на всяка цена или има други договорки.", "date": "2019.11.03", "title": "Гуцанов от БСП-Варна: Под въпрос е наистина ли БСП искаше да победи ГЕРБ"}
{"url": "https://www.novinite.bg/articles/182107/Borisov-Yad-me-e-za-Blagoevgrad-tam-nyama-neshto-nenapraveno", "text": "Въпреки това, че партията е в управление много години, отново огромен брой избиратели ни дадоха голямо доверие. Върнахме се към нормалността в изборния процес, защото не е нормално само една партия да печели. Това каза премиерът и лидер на ГЕРБ Бойко Борисов на пресконференция след обявяване на първите прогнозни резултати от балотажа, цитиран от БГНЕС.Според Борисов по-шарен общински съвет ще даде възможността на ГЕРБ да сподели отговорност.Някои ми казват, че съм бил нервен днес, бях нервен на глупавите журналистически въпроси, отговори Борисов.Хубаво е политолозите и социолозите, канени в студиата, отдолу да пишат „никога непознали резултата”. Социолози, политолози, разбирам ги, те са взели пари, заяви Борисов.Очаквах ги тези резултати, заяви още Бойко Борисов.Ние можехме навсякъде да спечелим, но по-добре е за партията да се очисти, да се обнови, коментира още Борисов. Той съобщи, че ГЕРБ ще вземе решение кметовете да нямат повече от три мандата.Според него загуба няма – а Варна, а Пловдив, попита лидерът на ГЕРБ.Не е нормално толкова пъти подред да побеждаваме другите партии. То доскучава, доскучава ми вече, добави Борисов и отбеляза, че независимите кандидати не ги харесва, защото при тях не се знае кой носи отговорност.За Благоевград ме е яд, там няма нещо ненаправено, посочи Борисов по повод загубата на Атанас Камбитов в главния град на югозапада.", "date": "2019.11.03", "title": "Борисов: Яд ме е за Благоевград, там няма нещо ненаправено"}
{"url": "https://www.novinite.bg/articles/182069/Plovdiv-izbira-kmet-na-grada-i-na-5-ot-rajonite", "text": "\r\nСледващият кмет на Пловдив ще има трудната задача в следващите 4 години да управлява един от най-динамично развиващите се в икономическо отношение градове.\r\n\r\n\r\n\r\n\r\n\r\n\r\n", "date": "2019.11.03", "title": "Пловдив избира кмет на града и на 5 от районите"}
{"url": "https://www.novinite.bg/articles/182063/90-godishnata-baba-Verka-e-edinstveniyat-glasopodavatel-v-kyustendilsko-selo", "text": "В кюстендилското село Цървендол живеят петима души. Единственият, който упражни правото си на глас на изборите миналата неделя, беше 90-годишна жена. Тя даде вота си, след като слезе буквално от гората и измина километри, преди да пусне бюлетината си.Пътят до дома на баба Верка Велинова не е като обикновените пътища. Защото село Цървендол не е като обикновените села. То е от онези изчезващите, пред които бъдеще сякаш няма. И затова, когато питаме кметския наместник Лозан Тасков къде да намерим баба Верка, той държи да ни придружи. За да заведе екипът на NOVA до нея от гората слиза дъщеря й - Бойка Велинова. На 90 години баба Верка е победила един инсулт. На мозъчния удар се ядосва много, защото й отнел силите да ходи. И любимата й пътека през гората вече е далеч.  „Дървата ги цапех, докато можех. Вече обаче нямам сила“, сподели тя.  Но нищо не може да спре баба Верка да гласува. Дойдат ли избори тя оставя всичко и тръгва за секцията. Миналата неделя за първи път се налага да отиде да гласува с превоз, просто защото вече не може да измине 5-те километра до Долно село. Високопланински джип пробива пътя до къщата й и баба Верка тръгва да упражни вота си. Но гласуването й не минава гладко.  „Беше ми трудно. Показа ми дъщиря ми. Не можах да свия бюлетината. Успях обаче да я пусна в ураната и се подписах“, разказа възрастната жена.Най-много от всичко баба Верка иска в държавата да има работа за младите. И сигурност. Защото сега кражбите й се стрували много. Наскоро й направило впечатление, че някой е опитвал да влезе дори в нейната къща, където пари и богатства видимо няма.  Откакто е започнала предизборната кампания баба Верка все слуша новините. По радиото - защото телевизия здравето й не позволява да гледа. И не може да проумее как е възможно някой да купува гласове.Балотаж в Кюстендил няма и затова баба Верка няма да попълва бюлетина. Но държи да отправи послание, че правото на избор е наистина свещено и всеки трябва да отиде да гласува. Дори и пътят за урните да минава през гората.", "date": "2019.11.03", "title": "90-годишната баба Верка  е единственият гласоподавател в кюстендилско село"}
{"url": "https://www.novinite.bg/articles/182066/Cacarov-23-dushi-s-obvineniya-za-izborna-targoviya", "text": "С 200 са се увеличили преписките по сигнали за нарушения само във вчерашния ден. Това обяви главният прокурор Сотир Цацаров в Пловдив. По думите му за една седмица броят им е нараснал с 687. Още 13 души са получили обвинения за престъпления против политическите права на гражданите.Той потвърди и за ареста на бившия кмет на Гърмен. „Бившият кмет на Гърмен Ахмед Башев е задържан от органите на реда с 24-часово задържане с подозрение за купуване на гласове”, обясни Цацаров.\"Общо задържани са 4. Те са с мярка \"задържане под стража\". В Пловдивска област има нарушения, но не са свързани със задържане., допълни обвинител номер 1.Той допълни, че в Кардам се работи по всички възможни версии, включително и за отравяне. \"Не става дума за умишлени действия. Не става дума за умишлено отравяне\", категоричен бе той.Цацаров не се притеснява, че президентът не е подписал указа за назначаване на Иван Гешев за главен прокурор.", "date": "2019.11.03", "title": "Цацаров: 23 души с обвинения за изборна търговия"}
{"url": "https://www.novinite.bg/articles/182110/GERB-zagubi-i-Pernik", "text": "Станислав Владимиров от БСП печели изборите за кмет на Перник след балотажа с досегашния градоначалник от ГЕРБ Вяра Церовска, съобщава БНТ.\"Ние направихме много скромна кампания, беше кампания сред хората, много позитивно отношение чухме, хората ни поздравиха и в самия балотаж ние не променихме нищо и получихме доверие\", коментира победата си Владимиров.Разбира се, това са и грешки на нашите опоненти, но нека те да си ги анализират, допълни още новият кмет на Перник.", "date": "2019.11.03", "title": "ГЕРБ загуби и Перник"}
{"url": "https://www.novinite.bg/articles/182078/Prezidentat-Prizovavam-grajdanite-da-glasuvat-aktivno", "text": "„Призовавам още веднъж гражданите да участват в изборите, за да не допуснат купеният и корпоративен вот да определя бъдещето им. Огромният брой недействителни бюлетини на първи тур и множеството сигнали за купени гласове компрометират самото доверие в изборния процес. Ще поканя ръководството на ЦИК, органите на реда и парламентарно представените политически партии, за да обсъдим всички пропуски в изборния процес\". Това заяви президентът Румен Радев, след като гласува на местните избори в деня на балотажа. Той допълни, че отново имало нежелание за въвеждането на машинното гласуване. „Този вид гласуване би решил въпроса с огромния брой недействителни бюлетини. Това са недопустими проценти”, каза още държавният глава.Според него е много важно хората да имат доверие в изборния процес. „Голяма част от населението не гласува, защото не вярва, че техният вот се зачита”, поясни Радев.Той коментира и думите на президента Макрон, че предпочита африкански мигранти пред такива, трафикирани от българи и украинци. „В европейската политика е недопустимо да се лепят национални етикети. Няма български мигранти. България за разлика от други страни, е член на ЕС и българите са гражданите на Обединена Европа. Свободата на движение е тяхно право. Външната политика е прекалено сложна материя, за да бъде използвана за евтин вътрешно-политически пиар преди изборите. Имал съм много разговори с Макрон. Той съвсем ясно заяви своите амбиции за европейско лидерство, които ще се реализират много трудно с подобен тип непремерено изказване”, каза още президентът Радев. По думите му отношенията между България и Франция лежат на дългогодишно приятелство и сътрудничество. „За нас е много по-важно да имаме френска подкрепа по стратегически за нас въпроси – пакетът „Мобилност”, Шенген и тн”, каза още Радев.", "date": "2019.11.03", "title": "Президентът: Призовавам гражданите да гласуват активно"}
{"url": "https://www.novinite.bg/articles/182067/Balotaj-i-v-Pleven-Signal-za-kupuvane-na-glasove", "text": "\r\nНа балотажа в Плевен се очаква оспорвана битка, защото разликата между двамата кандидати не е голяма.\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.11.03", "title": "Балотаж и в Плевен: Сигнал за купуване на гласове"}
{"url": "https://www.novinite.bg/articles/182072/23-431-dushi-ot-oblast-Plovdiv-veche-sa-dali-svoya-glas", "text": "23 431 души от област Пловдив вече са дали своя глас за втори от местните избори. Това показват данни от избирателната активност към 10. 00 часа. Според тази информация 5.05% от населението в областта е гласувало. Както и на първи тур - най-висока е избирателната активност в община Лъки - 22.78%, а най-ниска в община Пловдив - 2.96%. В Лъки надпреварата е между Валентин Симеонов, на когото не достигнаха само 15 стотни до необходимите 50%. Кандидатът от ДПС се изправя в неделя срещу Илия Данчев от Земеделски народен съюз, който е получил подкрепата на 13.95% от гласоподавателите. В Пловдив битката е между Здравко Димитров и Славчо Атанасов.", "date": "2019.11.03", "title": "23 431 души от област Пловдив вече са дали своя глас"}
{"url": "https://www.novinite.bg/articles/182083/Ochakvano-niska-izbiratelnata-aktivnost-i-po-obed", "text": "На втори тур избирателната активност винаги е била по-малка, коментира говорителят на ЦИК Александър Андреев. По думите му това е така, защото вече не се гласува за общински съветници, а и на по-малко места, посочи той.Ето как гласуваха до обед избирателите в страната:Първи данни за избирателната активност: Очаквано нискаИзбирателната активност в община Търговище към 12.00 часа е 23,21 процента. Гласували са общо 12 159 души от общо 52 379 с право на глас. За сравнение, на първия тур на изборите, активността към 12.00 часа бе 29,41 на сто. Жителите на Търговищко избират кмет на общината. Втори тур се провежда и в четири населени места: Пробуда, Вардун, Лиляк и Давидово. В град Търговище са гласували общо 7758 души, което е 22,76 процента от имащите право на глас в областния център. В населените места до урните са отишли 4401 души или 24,05 процента от избирателите. В подвижната избирателна урна своя вот са дали 22 души от общо 48, подали заявка. В областната болница пък са гласували 9 от всички 11 пациенти, заявили желание. В община Омуртаг към обяд избирателната активност достигна 28 процента. В четирите СИК в Изворово, Беломорци, Врани кон и Церовище са гласували общо 729 души. Това е 28 процента, каза председателят на Общинската избирателна комисия Мина Илиева. Най-висока е активността в село Церовище - от имащите право на глас 599 избиратели до урната са отишли 328. В община Попово, където има балотаж за избор на кмет на община, са гласували 18 на сто от избирателите. По данни на ОИК гласували са общо 4551 души. Балотажи има и в осем села на общината: Дриново, Козица, Еленово, Глогинка, Зараево, Медовина, Светлен и Славяново. Избирателната активност в днешния вот за избор на кмет на община Тунджа към 12.00 часа е 27.35 на сто от имащите право на глас, съобщи за БТА председателят на Общинската избирателна комисия Силвия Атанасова. Досега в 53-те избирателни секции са гласували 5211 граждани от имащите право на глас 19 051 души. Няма сигнали за нарушения на изборния процес. За кметския пост в общината се състезават Георги Ст. Георгиев, издигнат за четвърти мандат от коалиция \"БСП за България\", и кандидатът на партия ГЕРБ Атанас Славов. На балотаж днес се явяват и кандидатите за кмет на шест села - Кукорево, Маломир, Тенево, Ханово, Безмер и Веселиново. Към 12,30 часа от трите общини в Габровска област, в които има балотаж, традиционно най-висока е избирателната активност в община Дряново. Там са гласували 2240 избиратели или 28,33 на сто. Това съобщиха от общинската избирателна комисия. В Севлиево са гласували 5397 избиратели или 17,31 на сто, информираха от местната ОИК. В община Трявна активността е изчислена към 12,00 часа, гласувалите са 1951 или 19.43 на сто.Към 12,30 часа избирателната активност във втория тур на местния вот в област Хасково е 33,58 процента, съобщиха от областната администрация. Избори се произвеждат в 6 от 11-те общини в региона. Право на глас за избор на общински кмет в Тополовград и 11 села в областта имат 13 571 души, които могат да пуснат бюлетини в 33 секции. Досега гласувалите от тях са общо 4457 души. Най-активни са в община Хасково, където е регистрирана активност от 41,99 процента във вота за кметовете на селата Брягово, Елена и Книжовник. В община Тополовград делът на гласувалите е 32,50 на сто. Най-ниска е активността в община Харманли - 29,91 процента, където балотажи има в селата Болярски извор и Върбово. Активността на избирателите в днешния вот за избор на кмет на община Ямбол към 12.00 часа е 13.20 на сто или 8420 души от имащите право на глас 63 768 граждани, съобщи за БТА председателят на Общинската избирателна комисия Екатерина Янева. За кметския пост на община Ямбол се надпреварват Валентин Ревански, подкрепен от партия \"Пряка демокрация\" и кандидатът на коалиция \"БСП за България\" Катя Георгиева. Активността на избирателите на балотажа за кмет на Добрич продължава да е по-ниска в сравнение с първия тур. Бюлетина вече са пуснали 12 957 гласоподаватели или 16.29 на сто от имащите право на вот, съобщават от общината за обобщените данни към 12.30 часа. Преди седмица до обяд бяха гласували 20.36 на сто от имащите право на вот. Само един от пожелалите да гласуват в подвижната избирателна секция в Добрич е отказал да пусне бюлетина, всички останали заявки от граждани, които не могат да стигнат до изборните места, вече са изпълнени, казаха от общината. В Добрич днес могат да подкрепят един от двамата претенденти за кметския пост 79 533 граждани. Отворени са 129 секционни избирателни комисии.Към 12,30 часа 10,60 на сто от пловдивчани са упражнили правото си вот на втория тур на местните избори. Това означава, че до урните са отишли 30 396 избиратели, съобщиха от пресцентъра на общината. Най-висока активността е била в район \"Централен\", където са гласували 7 524 души /12,28 на сто/, следван от районите \"Западане\" с 11,86 процента и \"северен\" с 11,87 на сто. Най-малка е активността в район \"Източен\" - 6,69 процента. Днес пловдивчани гласуват на втори тур за кмет на града и за кмет на 5 от 6-те района. До 12.30 часа в община Разград са гласували 8456 избиратели, или 18,85 на сто от имащите право на вот във втория тур, съобщи за БТА председателят на ОИК Ралица Костова. До урните в община Исперих са отишли 5 807 души или 29,94 на сто от избирателите. За кмет на община Кубрат своя глас са дали 4794 души, или 30,85 процента от всички гласоподаватели. Избирателната активност в община Русе към 12,00 часа е 15,3 процента и е с два процента по-ниска от тази на първия тур, съобщи председателят на Общинската избирателна комисия в Русе Николай Братованов. От общо 141 286 избиратели с право на глас своя вот са упражнили 21 616 души. Братованов обясни, че изборният ден протича спокойно. Няма сигнали за съществени нарушения. В ОИК са постъпили досега три жалби. Една от тях е с искане за подмяна на член на секционна избирателна комисия, за който се твърди, че извършвал незаконна агитация. По сигнала се извършва проверка. Освен в областния град балотаж има в още 15 населени места в региона. Сред тях са два общински центъра - Две могили и Ветово. От ОИК в Две могили съобщиха, че избирателната активност е 29,8 на сто. От ОИК във Ветово информираха, че избирателната активност е 32,08 процента.Към 12,30 часа до урните в Ловешка област са отишли 27,35 на сто от избирателите, сочат данните на областната администрация. По информация от Общинските избирателни комисии най-нисък е процентът на гласувалите в общините Ловеч и Тетевен, където се избира кмет на община. В областния център избирателната активност е 18 процента, а в Тетевен - 29,5 на сто. В по три села в двете общини се избира и кмет на кметство. Най-висока е избирателната активност в двете села в Угърчин, където има балотаж - 41,10 процента. В летнишкото село Горско Сливово своя глас са дали 38,5 от имащите право на това. В Троян и Луковит са гласували съответно - 34,90 и 31 процента.В Сливенска област избирателната активност към 12.30 часа е 15.45 процента, съобщиха от областната администрация. В община Сливен до този час на балотажа за избор на общински кмет и на кметове на кметства в седем населени места са гласували 14 355 души или 13.98 на сто от общия брой на избирателите. В община Твърдица, където има втори тур за избор на общински кмет и на кметове на кметствата в град Шивачево и в село Сборище, избирателната активност е 24.30 на сто при гласували 2 693 избиратели. В котленските села Жеравна и Ябланово правото си на вот за кметове на кметствата упражниха 910 души или 31,91 процента от избирателите. В единственото населено място в община Нова Загора - село Еленово, където има балотаж, до урните отидоха 111 души или 31.42 процента от избирателите.", "date": "2019.11.03", "title": "Очаквано ниска избирателната активност и по обед"}
{"url": "https://www.novinite.bg/articles/182077/Sofiya-Nad-35-signala-za-falshivi-palnomoshtnici", "text": "\r\nВ София битката за местна власт е между сегашния кмет, издигнат от ГЕРБ - Йорданка Фандъкова и независимият кандидат, подкрепен от БСП - Мая Манолова. И на втория тур изборните книжа за столицата ще се приемат в зала \"Арена Армеец\".\r\n\r\n\r\n\r\n\r\n\r\n\r\n", "date": "2019.11.03", "title": "София: Над 35 сигнала за фалшиви пълномощници"}
{"url": "https://www.novinite.bg/articles/182075/Korneliya-Ninova-uprajni-pravoto-si-na-vot", "text": "Корнелия Нинова упражни правото си на глас. Тя даде своя вот точно в 11 часа в секцията в 25 СОУ „Петър Берон” в столичния квартал „Лагера”.„Аз гласувах за по-чиста и зелена София. За град, който е удобен за пътуване, хубав за работа, спокоен за отглеждане на деца, сигурен. Да можеш да излезеш и през нощта, да се чувстваш спокоен и сигурен, за антикорупционно управление на София. Гласувах за промяна на статуквото“, подчерта Нинова, цитирана от \"Фокус\".Тя призова хората да гласуват и да не се страхуват.", "date": "2019.11.03", "title": "Корнелия Нинова упражни правото си на вот"}
{"url": "https://www.novinite.bg/articles/182080/Dobrich-Vaucheri-za-lekarstva-sreshtu-glas-v-denya-za-razmisal", "text": "Районната прокуратура в Добрич разследва сигнал за раздаване на ваучери за лекарства в деня за размисъл. Сигнали до ОИК са подадени и за масово извозване на избиратели, както и за агитация на чужд език в Секционна избирателна комисия.Първият сигнал, подаден до ОИК в Добрич, е за извозване с микробус, облепен с агитационни материали на един от кандидатите в балотажа, на гласоподаватели към секция в училище „Панайот Волов“, предаде БНР.Вторият е за агитация на чужд език, извършена в от зам.-председател на СИК в училище „Любен Каравелов“. Сигнал и до ОД на МВР е подаден за нарушение в деня за размисъл. В него се посочва, че са били раздавани ваучери за закупуване на лекарства от верига аптеки, като хората са били агитирани за кого да гласуват.Полицията е извършила проверка на аптеката, сигналът е отнесен и до Районната прокуратура в Добрич.", "date": "2019.11.03", "title": "Добрич: Ваучери за лекарства  срещу глас в деня за размисъл"}
{"url": "https://www.novinite.bg/articles/182089/Hvanaha-nereglamentirana-agitaciya-v-dve-obshtini-kraj-Plovdiv", "text": "Сигнали за нарушения на Изборния кодекс вече са постъпили в няколко от Общинските изберателни комисии в Пловдивско. Още в началото на изборния ден Христо Грудев, който днес се явява на балотаж в надпревата за Асеновград, е сигнализирал на неренгламентирана агитация в района на местното ОУ \"Никола Вапцаров\". Върху плакатите партията, издигнала Грудев били залепени номерата на бюлетината, с която днес асеновградчани подкрепят опонента му. Според Грудев това въвежда избирателите в заблуждение. От ОИК са разпоредили на Община Асеновград незабавно да премахне залепените номера на бюлетини върху плакатите. Припомняме, че миналата седмица комисията отново се отзова на сигнал в школото - тогава се касаеще за плакати, залепени на по-малко от 50 метра от секциите. В община \"Марица\" изборният ден е започнал спокойно. Трима от членовете на секционни комисии са били освободени, тъй като не са се явили в избирателните секции. Двама е трябвало да дежурят в село Скутаре, а един - в подвижна секция. Въпреки това, изборният ден е започнал навреме. Втори тур днес се провежда в пет населени места от общината. Припомняме, че подобен случай имаше и на предишния тур на местните избори. ОИК - Първомай е взела отношение по няколко сигнала, свързани с изборни нарушения. В комисията са постъпили две жалби от село Брягово за това, че в избирателните списъци фигурират лица, които не са жители на селото. След справка в ГРАО проверяващите не са установили нарушения. Сигнал за разпръснати флаери е подаден в Хисаря. Очевидец сезирал комисията, че на територията на града, както и селата Красново, Кръстевич, Паничери, Старо Железаре, Черничево и Беловица са пръснати листовки, на които на бял фон е указан номер на бюлетина. На флаерите имало и инструкция за начина на отбелязване на вота и надпис „Купуването и продаването на гласове е престъпление“. От партията изпратили отговор, че въпросните материали не са разпространени от нейни представители, а актът цели уронване на престижа. От ОИК указали на общината да разчистят агитационните материали по най-бързия начин.Припомняме, че по-рано днес Главният Прокурор Сотир Цацаров коментира нарушенията на територията на страната.„Образувани са 95 досъдебни производства от тях 17 за бързи. Привлечени в качеството си на обвиняеми 23 лица. Прекратени са 7 досъдебни производства. Внесени са до момента в съд 7 наказателни производства. Преписките по проверки са 1317, от тях откази  са 1046. 56 са пратени към избирателните комисии и 217 остават за работа“, заяви Цацаров.Т.е. ако го сравним с миналата седмица – за една седмица досъдебните производства са нараснали с 38, а обвиняемите лица са с 13 повече. 630 бяха преписките по сигнали, като само от вчерашния ден са нараснали с 200.Главният прокурор потвърди и задържането на бившия кмет на Гърмен  и депутат Ахмед Башев, но отказа да коментира повече по темата. Башев е задържан за купуване на гласове.В Горна Оряховица са задържани трима с 24-часова мярка от МВР, добави още той.Най-голяма част от нарушенията са заради неправомерна агитация.Според него една от причините президентът все още да не е взел отношение по избора на нов главен прокурор е, че пълният стенографски протокол от заседанието на ВСС е бил публикуван в четвъртък, а това е документът, с който трябва да се запознае.", "date": "2019.11.03", "title": "Хванаха нерегламентирана агитация в две общини край Пловдив"}
{"url": "https://www.novinite.bg/articles/182064/Predi-vota-zaradi-targoviya-s-glasove-Zadarjaha-bivshiya-kmet-na-Garmen-SNIMKA", "text": "Бившият кмет на Гърмен Ахмед Башев и ексдепутат е бил задържан снощи по време на акция срещу купуването на гласове. Това потвърдиха за NOVA от МВР.Обвиненията срещу него са, че работил в полза на един от кандидатите за кметове, които се явяват на втори тур. Tой управляваше общината дълги години. На последните местни избори се кандидатира за нов мандат и се класира трети. ", "date": "2019.11.03", "title": "Преди вота, заради търговия с гласове: Задържаха бившия кмет на Гърмен (СНИМКА)"}
{"url": "https://www.novinite.bg/articles/182062/Dneven-horoskop-za-nedelya", "text": "Чувствате се почти напълно задоволени днес. Разбира се, нещата винаги могат да бъдат по-добри, но сте щастливи от нещата точно такива, каквито са. Използвайте положителната си енергия, за да помогнете на приятел.Вашите дребни неуспехи днес не трябва да ви отчайват. Не губете положителната си нагласа, защото това е единствения начин да се справите със ситуацията. Просто продължете напред и каквото сте случи- това е.Избягвайте да правите сцени днес. Не се опитвайте да бъдете център на внимание, дори напротив- опитвайте се да бъдете в сянка. Бъдете скромни и се занимавайте с вашите неща, за да не си навлечете неприятности.Вижте повече на: ", "date": "2019.11.03", "title": "Дневен хороскоп за неделя"}
{"url": "https://www.novinite.bg/articles/182074/CIK-Po-niska-izbiratelna-aktivnost-v-Sofiya-Plovdiv-i-Varna", "text": "Избирателната активност към 9.00 ч. в София е 1,8%, при около 4% избирателна активност, регистрирана миналата неделя към този час. Това сочат данните на “Галъп интернешънъл“.Във Варна избирателната активност е 2,1% при активност на първия тур към 9.00 ч. около 3 на сто.В Благоевград активността към този час е 4,7%, докато миналата неделя е била малко по-ниска - около 4%.В Пловдив избирателната активност е 1,6% при 4 на сто към 9.00 ч. на първия тур на местния вот.Към 10.00 ч. по данни на Общинските избирателни комисии на територията на област Русе избирателната активност е 6.61%, а в Старозагорска област - 12.19%. ", "date": "2019.11.03", "title": "ЦИК:  По-ниска избирателна активност в София, Пловдив и Варна"}
{"url": "https://www.novinite.bg/articles/182091/Izbiratelnata-aktivnost-v-Sofiya-kam-1600-ch-e-263-Plovdiv-209", "text": "Агенция \"Тренд\" изнесе данни от exit poll за избирателната активност в някои от областните градове, които избират кметове на балотаж в неделя. Цифрите представи социологът Димитър Ганев в ефира на \"Неделята на NOVA\".Ето колко от имащите право на глас са отишли до урните:  София - 26,3%Пловдив – 20,9%Варна – 19,3%Плевен – 27,3% Русе – 25,7% ", "date": "2019.11.03", "title": "Избирателната активност в София към 16.00 ч. е 26.3%, Пловдив – 20,9%"}
{"url": "https://www.novinite.bg/articles/182097/80-godishna-peshehodka-v-bolnica-sled-kato-e-udarena-ot-piyan-shofor-v-Sliven", "text": "Пътно произшествие с пострадала жена на 80 години е станало днес около 17:30 часа в град Сливен. Сигналът е получен на телефон 112 в дежурната част на РУ-Сливен в 17:39 часа.Лек автомобил „Фолксваген”, управляван от водач на 31 години, който се е движил в близост до училище в центъра на град Сливен е ударил жена на 80-години. Тя е транспортирана до МБАЛ-Сливен за оказване на медицинска помощ, без опасност за живота. Водачът на автомобила е напуснал мястото на инцидента и се е опитал да избяга. Малко по-късно на бул. „Ичеренско шосе” в посока Карандила е изгубил управление и се е преобърнал извън пътното платно.Водачът е без сериозни наранявания. Пробата за употреба на алкохол с техническо средство е показала 2,63 промила. Работата по случая продължава от разследващ полицай и служители на РУ-Сливен.", "date": "2019.11.03", "title": "80-годишна пешеходка в болница след като е ударена от пиян шофьор в Сливен"}
{"url": "https://www.novinite.bg/articles/182084/Na-balotaja-Jandarmeriya-i-v-Bukovlak-imalo-izboren-reket", "text": "Жaндaрмeрия и пoлиция oкупирaхa и плeвeнcкoтo ceлo Букoвлък. Тoвa ce e cлучилo прeди минути. Пo инфoрмaция нa Нoвa тeлeвизия унифoрмeнитe влeзнaли в къщa, кoятo ce нaмирa cрeщу мecтнoтo училищe, къдeтo e избoрнaтa ceкция. Пo нeпoтвърдeнa инфoрмaция тaм ce купувaли глacoвe и имaлo cпиcъци c имeнa. Oчaквa ce вceки мoмeнт oт въпрocнaтa къщa дa бъдe извeдeн c бeлeзници нeйният coбcтвeник. Пo-рaнo cтaнa яcнo, чe в плeвeнcкo имa чeтиримa aрecтувaни зa купувaнe нa глacoвe. Жaндaрмeрия вaрди и cкaндaлнoтo врaчaнcкo ceлo Гaличe.", "date": "2019.11.03", "title": "На балотажа: Жандармерия и в Буковлък, имало изборен рекет"}
{"url": "https://www.novinite.bg/articles/182079/Jotova-Nash-dalg-e-da-glasuvame", "text": "Вицепрезидентът Илияна Йотова упражни правото си на глас, предаде Агенция „Фокус\". Илияна Йотова гласува в Професионална гимназия по фризьорство и козметика „Княгиня Евдокия\".„Резултатите от първият тур ме мотивираха още повече да дойда днес и да гласувам. Смятам, че това трябва да бъде дълг на всеки истински гражданин. Срещу информацията за купени гласове, толкова много злоупотреби по страната, толкова много недействителни бюлетини. Наш дълг е да гласуваме, защото това е единственият начин, по който може да преодолеем всички тези злоупотреби. Гласувах за една модерна столица, гласувах за надеждата, един ден да живеем в град, който е красив, удобен за всички. Град за децата, които трябва да ходят на детски градини, но, за съжаление, все още не могат и се избират по жребии. Гласувах за град, който да дава перспективи за младите хора. Гласувах и за град, в който, когато човек излезе, независимо по кое време на денонощието, да у е приятно, че е в София“, коментира Вицепрезидентът Илияна Йотова.", "date": "2019.11.03", "title": "Йотова: Наш дълг е да гласуваме"}
{"url": "https://www.novinite.bg/articles/182092/Timermans-Tejsen-i-Yurova-Jenite-v-ES-prodaljavat-da-sa-po-malko-plateni-ot-majete", "text": "Заплащането за труд, което жените в Европейския съюз получават, продължава да е средно с 16 % по-малко от това на мъжете и това представлява слабо подобрение спрямо 16,2 % от миналата година. Тази година Европейският ден на равното заплащане се пада на 4 ноември. С него се отбелязва денят, в който жените символично престават да получават заплащане за разлика от своите колеги мъже.В навечерието на този символичен ден първият заместник-председател на Комисията Франс Тимерманс, комисарят по въпросите на заетостта, социалните въпроси, уменията и трудовата мобилност Мариан Тейсен и комисарят по въпросите на правосъдието, потребителите и равнопоставеността между половете Вера Юурова заявиха:Принципът на равно заплащане бе включен в европейските договори преди 60 години, но въпреки това във всекидневието на жените навсякъде в Европа реалността продължава да не съответства на законодателството. Жените в Европа все още работят два месеца без заплащане в сравнение с колегите си мъже, а напредъкът е твърде бавен.Въпреки че през последните пет години предприехме някои стъпки в правилната посока, трябва да се направи повече и да се действа по-бързо. Гражданите ни очакват от нас по-добри резултати.Деветдесет процента от европейците, както жени, така и мъже, считат, че е неприемливо жените да получават по-ниско заплащане от мъжете за една и съща работа.Знанието е сила и следователно колкото повече подобряваме прозрачността относно основните причини за разликата в заплащането, толкова по-добре ще можем да я преодолеем. Прозрачността в заплащането е важна, за да можем да установяваме случаи на дискриминация, както и за да бъде възможно работниците, служителите и потребителите сами да стигат до изводи и да предприемат действия. Всъщност 64 % от европейците са заявили, че подкрепят публикуването на средните заплати по вид длъжност и пол в тяхното предприятие.Прозрачността в заплащането ще ни помогне да се справим с първопричините за разликата в заплащането на жените и мъжете, заедно с други решения като възможността за равно разпределяне на отговорностите за полагане на грижи между жените и мъжете, която новата Директива на ЕС относно родителския отпуск и отпуска за лица, полагащи грижи, позволява.Затова приветстваме обявените от новоизбрания председател Фон дер Лайен мерки, въвеждащи правнообвързващо изискване за прозрачност в заплащането, които ще бъдат предложени през първите 100 дни от новия мандат на Комисията.Трябва да продължим да се борим с разликата в заплащането на жените и мъжете, за да има по-ефективна работна ръка и по-справедливо общество. ", "date": "2019.11.03", "title": "Тимерманс, Тейсен и Юрова: Жените в ЕС продължават да са по-малко платени от мъжете"}
{"url": "https://www.novinite.bg/articles/182081/Tragediyata-v-Kardam-Ne-stava-duma-za-umishleno-otravyane", "text": "Отравяне по непредпазливост е основната версия, по която работят разследващите след смъртта на 9-годишното момче в Кардам. Това потвърди главният прокурор Сотир Цацаров, предаде Нова телевизия. Според него в случая не става дума за умисъл. Обвинител номер едно не съобщи има ли задържан за смъртта на 9-годишния Стефан. Момченцето почина в дома си преди седмица след повръщане. В болница във Варна в тежко състояние бяха приети две от сестрите му. Състоянието на момичетата, които са на 7 и 11 години вече се подобрява. „В Кардам се работи по всички възможни хипотези като е налице хипотеза или версия, която е свързана с евентуално отравяне, което в никакъв случай не може да бъде разглеждано като умишлено. По която се работи усилено. Но пак казвам не става дума за умишлени действия, не става дума за умишлено отравяне. Евентуално версията би била непредпазливи действия”, коментира Цацаров.", "date": "2019.11.03", "title": "Трагедията в Кардам: Не става дума за умишлено отравяне"}
{"url": "https://www.novinite.bg/articles/182095/Avtobus-se-vryaza-v-hora-v-Istanbul-pone-13-sa-raneni", "text": "Най-малко 13 души бяха ранени, двама от които тежко, след като автобус се е врязал в група хора, чакащи на спирка на площада в оживления истанбулския квартал „Бешикташ“, съобщи агенция DHA, предаде БНР.След като се е врязал с висока скорост в спирката, шофьорът е намушкал 1 човек, след което, докато бягал, паднал в морето. После бил арестуван, пояснява агенцията. Засега не се съобщава дали става дума за битов скандал или зад случилото се има други мотиви. ", "date": "2019.11.03", "title": "Автобус се вряза в хора в Истанбул, поне 13 са ранени"}
{"url": "https://www.novinite.bg/articles/182096/Vav-Varshava-zagrijeni-ot-zatoplyaneto-na-otnosheniyata-Moskva-Parij", "text": "Полският държавен институт за международни отношения (PISM) изрази загриженост, че ангажиментът на френския президент Еманюел Макрон за тясно сътрудничество с Русия ще накърни единството в рамките на Европейския съюз по редица въпроси, по-специално по отношение на съществуващите санкции.“Ако Макрон продължи едностранно да следва курс към нормализиране на отношенията с Русия без консултации с партньорите от ЕС, това може да доведе до нови, по-остри разногласия между държавите-членки по отношение на политиката спрямо Русия”, се казва в документа, предаде БГНЕС.Полските анализатори заявиха, че установяването на диалог с Москва носи рискове за френския президент, тъй като в „руската пропаганда“ той ще бъде представен като световен лидер, подкрепящ „агресивната политика“ на страната.От своя страна това ще застраши отношенията на Франция с Украйна, Полша, Румъния и балтийските страни, смятат експертите.През август, след като се срещна с Владимир Путин, Макрон направи публикация във Фейсбук на руски език, в която написа, че „вярва в Европа, простираща се от Лисабон до Владивосток“, а също така нарече Русия „дълбоко европейска държава“. ", "date": "2019.11.03", "title": "Във Варшава загрижени от затоплянето на отношенията Москва-Париж"}
{"url": "https://www.novinite.bg/articles/182093/Boris-Djonsan-se-otkazva-ot-vatriant-za-Brekzit-bez-sdela", "text": "Британският премиер Борис Джонсън смята да отхвърли варианта за Брекзит без сделка в подготвяния от неговата Консервативна партия предизборен манифест, съобщиха британски издания, сред които и вестник „Таймс“, предаде БГНЕС. Мярката на Джонсън обаче бе остро критикувана от лидера на партията „Брекзит“ Найджъл Фарадж.Новината, че Борис Джонсън смята напълно да се откаже от Брекзит без сделка представлява голямо отстъпление от предишната му политика за излизане от ЕС „жив или мъртъв, със сделка или без сделка“. Ходът на Джонсън цели да се привлекат гласоподавателите в центъра на политическото пространство, както и привърженици на либералдемократите, които имат опасения от провеждането на втори референдум.Найджъл Фарадж обаче реагира гневно на намеренията на премиера като написа в Туитър: „Ако Борис Джонсън се откаже от Брекзит без сделка и спечели изборите с този лозунг, Обединеното кралство никога няма да се освободи от разпоредбите на ЕС“, предаде БНР. По-рано Борис Джонсън даде ясно да се разбере, че не приема предложението на Найджъл Фарадж преди извънредните общи избори на 12 декември за съюз на партиите, които искат напускане на ЕС. ", "date": "2019.11.03", "title": "Борис Джонсън се отказва от ватриант за Брекзит без сдела"}
{"url": "https://www.novinite.bg/articles/182070/Bagata-progovori-sled-spornata-sadijska-zaguba-ot-Derik-Lyuis-Ograbiha-me", "text": "Най-добрият ни ММА боец Благой Иванов проговори след спорната съдийска загуба от Дерик Люис на UFC 244. Българинът заяви, че се чувства ограбен и коментира втората си среща от най-голямата верига за смесени бойни изкуства.\"Да, чувствам се ограбен, но какво да правиш, това е животът\", каза Благой Иванов пред MAX Sport 2 от Ню Йорк.\"Трябваше да го откажа. Дерик Люис имаше голяма подкрепа от публиката. Явно не съм направил достатъчно, за да ми дадат победата. Два пъти Люис можеше да се предаде, но не се предаде. Това е!', добави Багата.\"Много добре го бях хванал в гилотина. Мислех, че ще ми стигнат тези 10 секунди, но не стигнаха. Не мисля, че последните удари повлияха на крайното решение на съдиите! И да не ги беше нанесъл, те си му даваха рундовете на него. Тук бе и президентът на САЩ - сигурно и това повлия! Това е положението! Сега следва почивка! Трябва да се възстановя и ме чакат нови битки! Животът продължава!\", завърши Благой Иванов.", "date": "2019.11.03", "title": "Багата проговори след спорната съдийска загуба от Дерик Люис: Ограбиха ме!"}
{"url": "https://www.novinite.bg/articles/182111/Manolova-Blagodarya-na-glasuvalite-po-savest-ostanalite-znayat-kolko-struva-tyahnata", "text": "Благодаря на хората, които гласуваха за мен, близо 170 000 души. Благодаря на всички, които гласуваха по съвест. Останалите знаят колко струва съвестта им\", каза на пресконференция тази вечер Мая Манолова, цитирана от БНТ.Тя заяви, че ще коментира окончателните резултати, след като бъдат обявени, защото според паралелното преброяване, което правят от нейния щаб, разликата е под 3%.„Наистина дадох всички от себе си в една трудна, жестока и нечестна кампания“, каза тя.Манолова заяви, че не се страхува от загубата, от принудата, от директните заплахи, от силовото постигане на резултат. „Страх ме е от думите \"нищо не мога да направя\", коментира още тя.Според нея е имало безобразно и безнаказано купуване на гласове. Станали сме свидетели на силово каране на хора да гласуват, каза тя. Органите не са реагирали на конкретните сигнали, подадени от щаба на Манолова.„Спечелиха гражданите. За първи път от 14 години в София имаше балотаж. Гражданите поискаха истински дебат за столицата. Хората повярваха, че промяната е възможна. София показа, че може да се обедини“, заяви още загубилият балотажа кандидат. ", "date": "2019.11.03", "title": "Манолова: Благодаря на гласувалите по съвест, останалите знаят колко струва тяхната"}
{"url": "https://www.novinite.bg/articles/182071/Aperativat-dnes-e-samo-za-svatbarite", "text": "Младоженците и техните гости ще си вдигнат наздравица днес, въпреки забраната за алкохол, издадена от Община Пловдив.Само една сватба беше заявена за изборния ден за регистрация на граждански брак. Ритуалът е изнесен в гранд хотел \"Пловдив\", където щастливата двойка ще посреща гостите. Сухият режим се въвежда по традиция на всички избори, за да няма неприятни инциденти. Забраната за сервиране и продажба на алкохол в търговската мрежа важи до 20 часа вечерта, когато приключва балотажът. Изключение се допуска и за организирани тържества. ", "date": "2019.11.03", "title": "Аперативът днес  е само за сватбарите"}
{"url": "https://www.novinite.bg/articles/182098/Turskoto-MO-Poslednata-stena-sme-mejdu-Evropa-i-terorizma", "text": "Турция е последната стена между Европа и тероризма. Това се казва в позиция на турското министерство на отбраната, предаде БГНЕС.“Турция защитава не само собствените си граници, но и границите на НАТО. Сигурността на Турция е сигурността на цяла Европа, включително на НАТО”, се посочва в документа.“Трябва да се знае, че Турция, като последната стена между Европа и тероризма, се бори с тероризма на фронтовата линия”, се добавя в изявлението.В него се осъжда резолюцията на Камарата на представителите на САЩ, признаваща геноцида срещу арменския народ през 1915 г. и резолюцията на френския парламент относно операцията на турската армия в Северна Сирия.“Турция осъжда резолюцията на Камарата на представителите на САЩ, която приема т. нар. арменски геноцид, без да взема предвид историческите факти и на френското Национално събрание, което декларира подкрепа за терористичната организация ПКК/ОЗН, и я описва като съюзник и се надяваме, че тези исторически грешки ще бъдат коригирани скоро”, се подчертава в документа.Според него резолюцията на САЩ за Армения и законопроектът за подкрепа на санкциите срещу Турция противоречат на споразумението между Анкара и Вашингтон, постигнато по отношение на Сирия и духа на НАТО.Турското военно ведомство също така смята, че резолюцията на френския парламент относно операцията в Сирия в Турция не е „нищо друго, освен опит за изкривяване на истината и скриването ѝ от световното обществено мнение, особено от френските граждани“.  ", "date": "2019.11.03", "title": "Турското МО: Последната стена сме между Европа и тероризма"}
{"url": "https://www.novinite.bg/articles/182090/Lyubimiyat-Stefan-Danailov-pak-e-v-koma", "text": "Стефан Данаилов отново е в медикаментозна кома. Любимецът на народа е интубиран след кризата, която го е извадила от крехкото равновесие в организма му в средата на седмицата, съобщава \"Стандарт\". Лекарите във ВМА денонощно следят състоянието му, но никой от тях не влиза в прогнози. Росен Цанков и Росица Обрешкова – по-големият син и племенницата на Мастера – са единствените, които имат достъп до него в реанимацията. Живеещият в Щатите Влади Данаилов, по-малкият син на професора, е настоявал докторите да информират баща му за сложното състояние, в което се намира. „Да знае какво може да се случи, е право на всеки човек. Болният да е информиран за прогнозите е част от свободата му като личност“, е коментирал младши, които учи „Медицина“ в Америка. Той беше за кратко в София, за да вдъхне смелост и надежда на родителя си.", "date": "2019.11.03", "title": "Любимият Стефан Данаилов пак е в кома"}
{"url": "https://www.novinite.bg/articles/182076/Balotajite-dnes-minavat-pod-znaka-na-Retrograden-Merkurij", "text": "Вторият тур на изборите минава под знака на Ретрограден Меркурий. „При първия тур на изборите нещата не бяха толкова сложни. В момента Меркурий е в знака Скорпион. Хората ще мислят повече, отколкото би трябвало”, заяви астрологът Марияна Добранова.", "date": "2019.11.03", "title": "Балотажите днес  минават под знака на Ретрограден Меркурий"}
{"url": "https://www.novinite.bg/articles/182094/Stenata-na-Tramp-po-meksikanskata-granica-se-reje-lesno-tvardyat-medii-v-SASht", "text": "Президентът на САЩ Доналд Тръмп в събота коментира съобщенията, че контрабандистите лесно проникват през стената, изградена с подписа му на мексиканската граница, заявявайки, че тя може да бъде „поправена лесно“.“Имаме много здрава стена. Но колкото и да е здравамощна, можете да прережете всичко.”, каза Тръмп пред репортери във Вашингтон преди заминаването си за Ню Йорк, предаде БГНЕС.“Рязането е едно нещо, но /щетите – бел. ред./, лесно се поправят. Една от причините да направим /стената – бел. ред./, по начина, по който я направихме, беше, че много лесно се оправя. Просто връщаме парчето обратно.”, каза американският президент.The Washington Post съобщи, позовавайки се на неназовани американски агенти и служители, че контрабандистите използват лесно достъпни търговски електроинструменти, за да прорежат стената, създавайки дупки, през които преминават хора и наркотици.Акумулаторен трион, който се продава за едва 100 долара, може да пробие стената за минути, съобщи изданието. ", "date": "2019.11.03", "title": "Стената на Тръмп по мексиканската граница се реже лесно, твърдят медии в САЩ"}
{"url": "https://www.novinite.bg/articles/182102/Kandidatat-na-BSP-pobedi-tozi-na-GERB-v-Ruse", "text": "Кандидатът на БСП за кмет на Русе Пенчо Милков печели балотажа в областния град. Номиинираният от левицата събира 57,5% от гласовете на втория тур. Кандидатката на ГЕРБ Диана Иванова получава 37.6% от вота, сочи екзит пола на агенция „Тренд“, поръчан от Нова ТВ.", "date": "2019.11.03", "title": "Кандидатът на БСП победи този на ГЕРБ в Русе"}
{"url": "https://www.novinite.bg/articles/182086/Borisov-Makron-e-iskal-da-kaje-che-v-Evropa-jiveyat-mnogo-loshi-hora", "text": "'Макрон е искал да каже, че в Европа живеят много лоши хора – и французи, и българи, и немци и всякакви, а с кротки мигранти се отнасяме като с най-големите врагове.'' Това каза премиерът Бойко Борисов по повод изказването на френския президент Макрон, предаде ТОПНОВИНИ. ''Веднага се чухме, поправихме се, разчитаме на него сега, особено за чакалнята на Еврозоната'', допълни премиерът и припомни, че Макрон и Тръмп активно са участвали за избора на Кристалина Георгиева за шеф на МВФ. По думите му стана ясно, че двамата скоро ще имат среща. Премиерът потвърди, че утре България изпраща протестна нота. ''Грешно е изтълкувано изказването му. Мисля, че той разбра за какво става въпрос и се надявам да ни се издължи - за Шенген, за пакета за транспортните ни работници, но най-вече за чакалнята на Еврозоната'', категоричен бе Борисов.", "date": "2019.11.03", "title": "Борисов: Макрон е искал да каже, че в Европа живеят много лоши хора"}
{"url": "https://www.novinite.bg/articles/182103/Blagoevgrad-s-nov-kmet-dosegashniyat-ot-GERB-zagubi", "text": "Кандидатът на ГЕРБ за кмет на Благоевград и досегашен кмет Атанас Камбитов загуби балотажа. Той събира 43% от гласовете от днес, според данните на „Галъп“. Новият кмет на града се казва Румен Томов, който бе независим кандидат и когото са избрали 52.1 на сто от отишлите днес до урните.   ", "date": "2019.11.03", "title": "Благоевград с нов кмет, досегашният от ГЕРБ загуби"}
{"url": "https://www.novinite.bg/articles/182068/Za-dve-sedmici-Ilon-Mask-zabogatya-s-2-mlrd-dolara", "text": "Състоянието на основателя на \"SpaceX\" и \"Tesla\" Илон Мъск се е увеличило с около 2 милиарда долара, пише \"Forbes\", цитиран от БГНЕС. Отбелязва се, че след закриването на борсите на 23-ти октомври, печалбата на Мъск на акция възлиза на 1,86 долара, въпреки отрицателните прогнози на анализаторите, които оценяват бъдещите загуби от 42 цента на акция. В резултат на това коригираната печалба за \"Tesla\" е 342 милиона долара. Според изданието, седмица преди приключването на търговията на 31-ви октомври, ценните книжа на \"Tesla\" са се покачили с 24%, което е довело до покачване на състоянието на Мъск с 2 милиарда долара - до 22,9 милиарда долара. Основателят на \"Tesla\" е собственик на 22% от компанията. Това е около половината му състояние.", "date": "2019.11.03", "title": "За две седмици Илон Мъск забогатя с 2 млрд. долара"}
{"url": "https://www.novinite.bg/articles/182104/Spartanski-otnovo-pecheli-Pleven", "text": "Досегашният кмет на Плевен Георг Спартански ще има още един мандат. Днес той събира 53.1% от гласовете на съгражданите си, сочат данните от екзит пола на \"Алфа рисърч\", съобщени от БНТ. Конкурентът му и настоящ областен управител на Плевен Мирослав Петров от ГЕРБ получава 43,8 на сто от гласовете. ", "date": "2019.11.03", "title": "Спартански отново печели Плевен"}
{"url": "https://www.novinite.bg/articles/182105/Cvetan-Cenkov-obarna-rezultata-na-Ognyan-Cenkov-i-specheli-vav-Vidin", "text": "Цветан Ценков, подкрепен от СДС и други формации, побеждава с 57,8% срещу 39,7% кандидата на ГЕРБ Огнян Ценков, сочи паралелното преброяване на „Галъп“ при изпълнение на 100% от извадката, предаде БНР.Гласувалите „Не подкрепям никого“ са били 2,5%. Избирателната активност във Видин днес е била 31,7%.Интересното в града е, че миналата неделя досегашният кмет Огнян Ценков водеше с 32.12% пред спечелилият днес Цветан Ценков, за когото бяха пуснали бюлетина 30.41 на сто от отишлите до урните на първия тур. ", "date": "2019.11.03", "title": "Цветан Ценков обърна резултата на Огнян Ценков и спечели във Видин"}
{"url": "https://www.novinite.bg/articles/182073/Trolej-se-udari-v-stalb-v-Sofiya-ima-trima-postradali", "text": "Тролей се удари в стълб в столичният квартал \"Левски\" тази сутрин. Трима души са пострадали при инцидента, предаде БНР.Ранените са водачът на превозното средство и двама от пътниците. На място са били изпратени екипи на Спешна помощ. Лекарите са прегледали пострадалите и са ги освободили за домашно лечение.", "date": "2019.11.03", "title": "Тролей се удари в стълб в София, има трима пострадали"}
{"url": "https://www.novinite.bg/articles/182087/Gori-srabski-TIR-na-okolovrasten-pat-v-Sofiya-SNIMKA", "text": "ТИР със сръбска  регистрация се възпламени преди минути на околовръстен път София, малко преди кръстовището за Симеоново шосе и Студентски град , видя репортер на Novinite.bg. До камиона са спрели много коли, а шофьорите им с пожарогасители помагат на изпадналия в беда водач да се справи с извънредната ситуация. На мястото са пристигнали полиция и пожарна. Движението в района е затруднено   ", "date": "2019.11.03", "title": "Гори сръбски ТИР на околовръстен път в София (СНИМКА)"}
{"url": "https://www.novinite.bg/articles/182100/Zdravko-Dimitrov-e-noviyat-kmet-na-Plovdiv", "text": "Пловдивчани си избраха за нов кмет настоящият областен управител, който е от ГЕРБ. За Здравко Димитров гласуваха 57,1% от гласоподавателите. За опонента му Славчо Атанасов бюлетина в урните пуснаха 37,3 на сто от пловдивчани. Това показват първите резултати от екзит пола на „Галъп интернешънъл“, поръчан от Нова телевизия. Така новият кмет на втория по големина град в България се казва Здравко Димитров, а Атанасов губи за втори пореден път на балотаж срещу кандидат на ГЕРБ. ", "date": "2019.11.03", "title": "Здравко Димитров е новият кмет на Пловдив"}
{"url": "https://www.novinite.bg/articles/182101/Ivan-Portnih-s-nov-mandat-vav-Varna", "text": "По-голямата част от избирателите във Варна предпочетоха новият им кмет да се казва Иван Портних. За него гласуваха 60,8% от жителите на морската ни столица. За другия кандидат на балотажа – Костадин Костадинов, дадоха вота си 35,1% от варненци, според изследване на „Галъп“, поръчано от Нова ТВ.", "date": "2019.11.03", "title": "Иван Портних с нов мандат във Варна"}
{"url": "https://www.novinite.bg/articles/182060/Predimno-oblachno", "text": "Днес над Западна България ще се задържи предимно облачно, а над Източна ще има разкъсана, предимно висока облачност, през деня намаляваща до слънчево време. Почти без валежи. Ще духа слаб до умерен вятър от юг-югозапад и с него затоплянето ще продължи. Максималните температури ще бъдат между 14 и 19°, в Предбалкана и на места в Дунавската равнина до 20° - 22°, в София около 17°.Над планините облачността ще е значителна. Временни разкъсвания и намаления до предимно слънчево ще има в масивите от Централна и Източна България. Почти без валежи. Ще духа умерен до силен югозападен вятър. Максималната температура на височина 1200 метра ще е около 14°, на 2000 метра – около 7°.По Черноморието ще преобладава слънчево време, преди обяд на места с намалена видимост. Ще духа слаб до умерен южен вятър. Максимални температури 17-19°. Температурата на морската вода е 17°. Вълнението на морето ще бъде 1-2 бала.", "date": "2019.11.03", "title": "Предимно облачно"}
