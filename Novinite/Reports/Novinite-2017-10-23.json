{"url": "http://www.novinite.bg/articles/151646/Stolichnata-policiya-s-novi-motocikleti", "text": "60 нови мотоциклета бяха предоставени на Столичната дирекция на полицията. 50 от машините са предназначени за отдел „Специализирани полицейски сили за опазване и възстановяване на обществения ред” при СДВР, а другите са за отдел „Пътна полиция”, съобщи NOVA. За доставените мотоциклети са изготвени специфични изисквания по отношение на техническите им характеристики, отговарящи на съвременните норми.Те са оборудвани с технически системи, позволяващи тяхното позициониране чрез GPS модул, което от своя страна дава възможност за бърза намеса и реагиране при необходимост.Зам.-министър Стефан Балабанов изрази надежда, че с новата техника служителите на СДВР ще бъдат още по-мобилни и по-уверени.", "date": "2017.10.23", "title": "Столичната полиция с нови мотоциклети"}
{"url": "http://www.novinite.bg/articles/151631/Atakite-na-Korneliya-Ninova-sblijavali-GERB-i-patriotite", "text": "Нормално е опозицията да заплашва с предсрочни избори. Дали ще има такива зависи от един фактор - дали коалицията ще се разпадне. Атаката на Корнелия Нинова не води до разделяне на управляващите, а напротив - притиска ГЕРБ и Патриотите един към друг.Това коментира социологът Андрей Райчев в сутрешния блок на Нова телевизия, цитира news.bg От своя страна Георги Харизанов от Института за дясна политика изтъкна, че проблемът с атаките на Корнелия Нинова е, че липсва усещането за автентична кауза и за това защо БСП би била по-добра управляваща партия.\"Няма такова усещане. Извънпарламентарните партии може да нямат политическа тежест, но имат правдива кауза. Там има хора, които имат пълното основание да говорят за борба с корупцията. Докато Корнелия Нинова да говори за борба с корупцията е странно - според мен тя влага някаква ирония или ехидност в това\", коментира Харизанов.\"Десните правеха две неща едновременно - Борисов ту беше мутрата, ту техният любимец, с който заедно ще победят комунизма. Това изяде главата на синьото. Това е шизофрения и се дължи на манията им за свръхвеличие. Сега обаче най-после отиват на стабилната позиция \"Долу Борисов\". Това е перспективно, но трябва да наберат сила\", коментира още Андрей Райчев.", "date": "2017.10.23", "title": "Атаките на Корнелия Нинова сближавали ГЕРБ и патриотите"}
{"url": "http://www.novinite.bg/articles/151606/Reshavat-badeshteto-na-Kataluniya", "text": "Решаваща седмица за бъдещето на Каталуния. Местният парламент на автономната област се събира днес, за да реши как да реагира след като Мадрид отне автономията й, информира НОВА.В събота испанският премиер Мариано Рахой обяви, че задейства член 155-и от Конституцията, който не е прилаган никога досегаМадрид иска да разпусне каталунското правителство и да се организират избори в областта до половин година.Очаква се на 27 октомври горната камара на испанския парламент да одобри предложените от правителството мерки.  ", "date": "2017.10.23", "title": "Решават бъдещето на Каталуния"}
{"url": "http://www.novinite.bg/articles/151603/Zavarshi-zalojnicheskata-kriza-v-Nanijtan", "text": "Без пострадали и жертви приключи инцидентът със заложниците в Нънийтън, в английското графство Уоруикшър, информира НОВА.Британската полиция щурмува боулинг клуба, където въоръжен мъж държеше за заложници двама души.Нападателят е арестуван и според британски медии вероятно е бивш съпруг на жена, която била сред заложниците.Властите обявиха, че не става дума за терористично нападение. ", "date": "2017.10.23", "title": "Завърши заложническата криза в Нънийтън"}
{"url": "http://www.novinite.bg/articles/151626/Huawei-razrabotva-telefon-kojto-shte-se-otklyuchva-s-glas", "text": "Сензорът за пръстови отпечатъци бе може би първата биометрична технология, с която потребителите свикнаха при ползване на смартфоните си. Водещите производители масово предоставят и алтернативни решения в своите топ модели, като скенери за ириса на очите и разпознаване на лицата. За момента повечето сензори за отпечатъци са вградени в Home бутона, но някои компании ги разполагат и на гърба на своите устройства.Но следващата стъпка в еволюцията на тази технология е тези компоненти да бъдат интегрирани към самите дисплеи, което ще позволи на смартфоните да станат по-тънки и в предната част да има по-голям пространство за дисплеите им.Китайският технологичен концерн Huawei очевидно ще представи тази технология още през следващата година.„Ние работим над много, много нови неща. Скенерът за отпечатъци е само едно такова нещо. Сега сензорът за отпечатъци е вграден в стъклото, а ние ще направим сензор в дисплея. Ето тук, той е отзад, в Huawei Mate 10 Pro. Но може да го върнем отпред. Разработваме нова технология, която ще позволи това, на предния панел. Всъщност тази технология вече работи, но точността не е достатъчно добра. Ние я подобряваме, така че да можем да я комерсиализираме следващата година“, каза главният изпълнителен директор на Huawei Consumer Business Group Ричард Ю пред предаването UpDate на Bloomberg TV Bulgaria и Investor.bg. Двете медии бяха единствените от Източна Европа, които успяха да говорят с Ю малко.Компанията вече работи и над телефон с гъвкав дисплей. Както е известно, първият голям производител, за когото се знаеше, че разработва комерсиална версия на такъв продукт, е корейският конкурент Samsung.„Определено имаме такива дисплеи. Ние вече показахме такива концепции, а следващата година ще има още такива комерсиализирани предложения“, каза Ю. Мнозина анализатори свързват бъдещето на електронните устройства именно с гъвкавите дисплеи. Това са интересни заявки, защото когато даден участник на пазара на телефони внедри нова технология, тя има голям шанс да стане фактически стандарт, тъй като пазарът е зрял и производителите не могат да игнорират постиженията на конкурентите. Безжичното зареждане например е една от технологиите, които ще се наложат масово в смартфоните на фона на факта, че батериите осигуряват твърде кратко време за автономна работа и потребителите се нуждаят от удобен начин за зареждане. Стандартна възможност ще стане също поддръжката на допълнена и виртуална реалност, а освен това смартфоните масово ще се сдобият с виртуален персонален помощник.По думите на Ю от края на миналата година китайският производител променя стратегията си, така че да мине предимно във високия потребителски сегмент, като средната продажбена цена на устройствата се е повишила с 10-12 на сто. „През миналата година доставихме 139 млн. устройства, а  в края на фискалната ни година, която съвпада с календарната, ще продадем около 150 млн. устройства“, каза Ю. По думите му скромното увеличение се дължи именно на прицелването в премиум сегмента.  Според Ричард Ю 3D камерите звучат като нещо готино, но всъщност засега не са толкова полезни. „Мисля, че по-важни са виртуалната и разширената реалност. Те ще носят по-добра информираност. И ние имаме някои функционалности в тази насока и работим над това“. Компанията работи над подобни нови решения, които ще може да бъдат ползвани и с Mate 10 и Mate 10 Pro. Те ще бъдат пуснати на пазара до няколко месеца.Директорът на потребителското звено на китайския концерн не избяга и от друг щекотлив въпрос – за присъствието на марката на американския пазар, което е ограничено заради съмненията на американските власти, че Huawei може да сътрудничи на китайските военни. „Аз мисля, че в миналото, може би заради политическите лидери и личности, имахме затруднения. Мисля, че беше заради влиянието на политиците. Но при потребителските продукти няма такъв проблем. Мисля, че официално ще влезем на американския пазар“, каза Ю.На допълнителен въпрос на Bloomberg TV Bulgaria кога може да се очаква това, Ю отвърна, че очаква това да стане през следващата година. И добави, че телефоните на компанията ще се предлагат и от операторите в страната.Това представлява първото официално, макар и непълно, потвърждение на подобни спекулации. По-рано през тази година добре информираният сайт The Information писа, че AT&T ще стане първият американски оператор, който ще продава топ телефоните на китайския производител. Според информацията това ще се случи през първата половина на 2018 г., като се очаква телефонът да е подобен на сега представения Mate 10, но може би да е с друго име. Според The Information инженерите на китайския концерн все още работят над устройството, за да са сигурни, че хардуерът и софтуерът му отговарят на американските стандарти и на изискванията на AT&T. ", "date": "2017.10.23", "title": "Huawei разработва телефон, който ще се отключва с глас"}
{"url": "http://www.novinite.bg/articles/151630/Do-45-dela-godishno-se-vodyat-za-medicinski-greshki", "text": "Ежегодно над 2 200 000 пациенти лежат в болница. На този фон делата за лекарски грешки варират между 25 и 45 годишно.Това съобщи пред БНТ адвокат Мария Шаркова, изследвала съдебната практика по медицински дела от последните 10 години.18% от 240 разгледани дела за период от 10 години, са все още висящи. Всяко трето заведено дело от пациент е уважено в съда, показва изследването на адвокат Шаркова.Между 500 до 700 са жалбите до Медицински одит на година. Шаркова коментира, че в България все още няма в лечебните заведения и няма как да се съпостави броят на жалбите с общия брой на нежеланите събития, които ежегодно се осъществяват в лечебните заведения.Увеличава се броят на заведените дела през последните 5 години, отчете Шаркова. Според нея, това вероятно се дължи на по-добра информираност у пациентите, както и на увеличения брой пациентски организации.По думите ѝ най-често пациентите водят дела заради твърдения за некачествени постоперативни грижи, неправилна диагноза или неправилно лечение. Много по-рядко дела се водят заради отказ от лечение или ненужно извършена манипулация. Според юриста, около 35% от делата се водят заради \"лоша комуникация\".Сред рисковите специалности са хирургията, акушеро-гинекологията, денталната грижа.", "date": "2017.10.23", "title": "До 45 дела годишно се водят за медицински грешки"}
{"url": "http://www.novinite.bg/articles/151635/Otkriha-obnovenite-detski-kliniki-v-Pirogov", "text": "Откриха изцяло обновени детски клиники в \"Пирогов\". Реновирани са три етажа със 65 стаи, детска реанимация и операционна зала, както и детски коремна и гръдна хирургии, предаде ДАРИК.  Годишно през болничното звено преминават около 3000 деца, 1800, от които се оперират. Това е първият основен ремонт на детските клиники от построяването на \"Пирогов\". Той е на стойност 2,9 млн. лева, 400 000, от които са събрани от фондация \"Америка за България\".Премиерът Бойко Борисов, който преряза лентата на обновеното отделение, заяви, че тук идват най-тревожните покрай децата си хора и е важна обстановката, апаратурата и компетентността на специалистите, за да бъдат хората по-спокойни. Министърът на здравеопазването Николай Петров изтъкна ангажимента на правителството към обновяването и посочи, че с този жест се показва, че \"Пирогов\" е важен.", "date": "2017.10.23", "title": "Откриха обновените детски клиники в \"Пирогов\""}
{"url": "http://www.novinite.bg/articles/151602/Detskoto-zdrave-s-novo-otdelenie-v-Pirogov", "text": "Детското здраве - с ново отделение! В най-голямата спешна болница у нас – „Пирогов”, ще бъдат открити ремонтираните детски клиники, изградени с помощта на фондации и частни спонсориинформира НОВА.На церемонията по откриването са поканени премиерът Бойко Борисов, здравният министър Николай Петров и американския посланик Ерик Рубин.  ", "date": "2017.10.23", "title": "Детското здраве - с ново отделение в \"Пирогов\""}
{"url": "http://www.novinite.bg/articles/151633/Djastin-Timbarlejk-shte-pee-v-poluvremeto-na-finala-za-Superboul", "text": "Джъстин Тимбърлейк ще е хедлайнер на шоуто в полувремето на финала за Супербоул на 4 февруари в Минесота, съобщиха световните информационни агенции, информира БНТ.\r\nТова ще е третото шоу на Тимбърлейк на финала на първенството по американски футбол, което е рекорд в историята му. Спектакълът в почивката между полувремената е най-гледаното предаване в САЩ, като обикновено има над 100 милиона зрители. За първи път Тимбърлейк се изяви на финала на  през 2001 г. с група \"Ен Синк\". Преди 14 години обаче той предизвика скандал, защото разкъса бюстието на Джанет Джексън.\r\nВ интервю по телевизия Ен Би Си  се разсмя на въпроса дали би повторил този номер и увери, че този път това няма да се случи. Федералната телевизия по комуникациите наложи глоба от 550 000 долара на излъчвалата шоуто през 2004 г. телевизия Си Би Ес, но тя успя да я оспори.\r\n е спечелил 10 награди \"Грами\" и четири \"Еми\". Миналата година Лейди Гага беше хедлайнер на шоуто в полувремето на финала за Супербоул.\r\n", "date": "2017.10.23", "title": "Джъстин Тимбърлейк ще пее в полувремето на финала за Супербоул"}
{"url": "http://www.novinite.bg/articles/151619/Grigor-zagubi-finala-na-turnira-v-Stokhom", "text": "Григор загуби финала на турнира в Стокхом , но добрата новина е, че първата ни ракета е петият най-добър тенисист за календарната година. Българинът остава под номер 8 в световната ранглиста, но пък дръпна с една позиция в подреждането за събралите най-много точки през 2017. Там Григор изпреварва Марин Чилич и го измества от петата позиция с актив от 3560 пункта. Хърватинът има 3535. Както знаете, този резултат даде на Григор квота за участие на финалния \"Мастърс\" в Лондон, който противопоставя осемте най-добри за годината, информира.Иначе в топ 10 няма нито една промяна. Лидер е Рафаел Надал с 10 465 точки, следван от Роджър Федерер с актив от 8505. Трети е Анди Мъри с 5290 точки, четвърти остава Марин Чилич с 4505, а пети е Александър Зверев  с 4400. Следват Доминик Тийм, Новак Джокович и Григор Димитров (3650 точки). Топ 10 се допълва от Стан Вавринка с 3450 точки и Давид Гофен с 2840 пункта.", "date": "2017.10.23", "title": "Григор загуби финала на турнира в Стокхом"}
{"url": "http://www.novinite.bg/articles/151638/Mlad-shofor-blasna-6-godishno-dete-na-peshehodna-pateka", "text": "Млад шофьор блъсна 6-годишно момче на пешеходна пътека. Катастрофата е станала на улица \"Лазурна\" в Габрово. Според първоначалните данни автомобил „Фолксваген Голф“ блъснал детето, което заедно с майка си пресичало улицата на обозначена пешеходна пътека. След инцидента водачът на автомобила напуснал местопроизшествието, пише ДАРИК. Момченцето е настанено в габровската болница с фрактура на дясната подбедрица. Оказало се, че зад волана на колата е бил 21-годишен мъж от Габрово.Водачът е тестван с дрегер за алкохол, като техническото средство не е отчело такъв в издишания въздух.", "date": "2017.10.23", "title": "Млад шофьор блъсна 6-годишно дете на пешеходна пътека"}
{"url": "http://www.novinite.bg/articles/151598/Gabite-lekartsvo-za-nadnormeno-teglo", "text": "Гъбите са идеалната храна за хората, които искат да отслабнат, тъй като потискат апетита за дълго време, съобщава Нюзру, цитирана от НОВА. Това са установили учени от университета на Минесота в САЩ.По думите на експертите много диети са сходни по калоричност, но силно се различават по степен на засищане. Например, орехите задоволяват нуждата от храна по-бързо, а продуктите, богати на захар и мазнини, ни карат да преяждаме. Експертите са проверили дали печурките могат да послужат като основа за диета. Те са предложили на група от доброволци закуски и обеди с гъби или с месо. След това са отчели степента на засищане на хората и колко дълго продължава. Оказва се, че гъбите задоволяват апетита на участниците за по-дълго време, отколкото месото.Хората, които приемат повече месни продукти на закуска, изяждат по-голямо количество храна на обяд. Освен засищащи, гъбите са богати на витамини и антиоксиданти. ", "date": "2017.10.23", "title": "Гъбите - лекартсво за наднормено тегло"}
{"url": "http://www.novinite.bg/articles/151616/Dneven-horoskop-za-23-oktomvri", "text": "Днес ще се окажете в много неблагоприятна ситуация, която ще ви накара да се замислите какво може да се случи след това. Очаквайте нещо наистина голямо- ще бъде много добре за вас в дългосрочен план.Ако имате връзка, очаквайте ревността да се появи днес, може би и от двете страни. Дори да сте много щастливи, ще започнете да имате съмнения относно човека до вас. Не се поддавайте.Не можете да помогнете, но не можете и да кажете \"не\", дори ако не сте напълно сигурни как се чувствате. Днешният ден е подходящ да се отдръпнете и да позволите на другите да участват в драмата.Представителите на останалите зодии могат да намерят дневния си хороскоп .", "date": "2017.10.23", "title": "Дневен хороскоп за 23 октомври"}
{"url": "http://www.novinite.bg/articles/151637/Uslovna-prisada-za-shofora-prichinil-katastrofa-s-balgari-v-Makedoniya", "text": "Условна присъда постанови съдът в Дупница за шофьор, причинил катастрофа с българи в Македония, съобщиха от съда, цитира ДАРИК. 40-годишният Любомир Лазаров от дупнишкото село Слатино се е признал за виновен в това, че е причинил катастрофа, шофирайки с несъобразена скорост.   На 2 февруари малко преди 22.00 часа, на пътя от Куманово към Крива паланка в Македония, управлявайки автобуса \"Сетра\", той е изгубил контрол над возилото, което е излязло от дясната страна на пътя и се е преобърнало. При инцидента бяха ранени 12 души от общо пътуващите в автобуса 43-ма.Пострадалите бяха с различни наранявания, класифицирани като средни телесни повреди.Шофьорът е управлявал автобуса със скорост 77,91 км/ч. Съдът е наложил на Лазаров наказание \"лишаване от свобода\" за срок от три години, като отлага изтърпяването му за срок от пет години. Лазаров е лишен и от правото да управлява МПС за срок от четири години. Той трябва за заплати и направените по делото разноски в общ размер 3151,08 лв.", "date": "2017.10.23", "title": "Условна присъда за шофьора, причинил катастрофа с българи в Македония"}
{"url": "http://www.novinite.bg/articles/151621/Sled-derbito-39-v-aresta-2-obgazeni-momicheta-i-1-udaren-sadiya", "text": "\r\n39 фенове бяха арестувани при сблъсъци преди и по време на мача между Левски и ЦСКА (2:2).\r\nПървото стълкновение дойде на малко необичайно място - Южния парк. Сигналът за него е получен към 13,40 ч. на тел. 112. Незабавно натам са пратени полицейски екипи и при появата им групите са се разпръснали.\r\nВпоследствие инцидент с ранен има в района на бул. \"Евлоги и Христо Георгиеви\". Пострадалият обаче е без сериозни наранявания, което е установено след откарването му в болница. Най-спокойно бе на самите шествия, където многобройната полицейска охрана блокира всякакви опити за насилие и безредици.\r\nНай-жестокият бой между фенове на двата отбора е на бул. \"Васил Кънчов\" във Враца. До него се стигна, след като привърженици на \"червените\", пътуващи от Козлодуй, устройват засада на \"сините\" при магазин за техника, твърди \"Меридиан Мач\". В масовия бой участват около 100 човека от двете агитки. Минути след сигнала районът почернява от полиция. Целият наличен състав на органите на реда е мобилизиран да прекрати боя. Има и пострадал служител от криминална полиция.\r\nАрбитърът на  Левски - ЦСКА Георги Кабаков беше ударен с бутилка от минерална вода. Това стана на почивката, докато реферът се прибираше в съблекалнята. Бутилката полетя от Сектор А, където бяха настанени феновете на Левски.\r\nРазлични инциденти в двата фенски сектора - Б и Г, пратиха в болница две момичета, дошли да гледат мача. Въпросните девойки бяха откарани с линейки в болница още по време на дербито. И в двата случая става дума за обгазяване.\r\n", "date": "2017.10.23", "title": "След дербито: 39 в ареста, 2 обгазени момичета и 1 ударен съдия"}
{"url": "http://www.novinite.bg/articles/151605/Protest-zaradi-mlada-jena-ubita-ot-revnost", "text": "Близки и приятели на убита от ревност 26-годишна жена се събраха на протест пред Съдебната палата в Пловдив. Те искат справедливо наказание за убиеца й  Рангелов, който бил годеник на момичето, предава NOVA.  И подкрепиха исканията си с плакати с надписи: „Искаме доживотна присъда”, „Доживотна за убиеца на Милена”.Припомняме, че тялото на 26-годишната Милена Динова беше намерено в полунощ на 29 декември миналата година в близост до дома, в който живеела с Илиян в Куртово Конаре, след като не се появила на обичайното място, от където тръгвала на работа. Тя е трябвало да бъде нощна смяна в месарска фирма в съседното село.При следствен експеримент разследващите откриват оръжието на престъплението. В нощта на убийството,  Рангелов е настигнал годеницата си, повалил я на земята и забил нож в сърцето. След това инсценирал заспиване, за да отклони разследващите, но няколко часа по-късно направил пълни самопризнания.Затвор от 10 до 20 години е наказанието, което се предвижда в закона за извършеното от  Рангелов престъпление.„Убийството беше прекалено жестоко, за да се нарича нелеп инцидент. Настояваме за доживотна присъда. Той е един истински убиец и не трябва да излезе на свобода”, заяви Ангелина – майка на убитото момиче.Делото започва в 9 часа сутринта. Предстои да бъдат разпитали 17 свидетели, сред които и вещи лица. ", "date": "2017.10.23", "title": "Протест заради млада жена, убита от ревност"}
{"url": "http://www.novinite.bg/articles/151618/FIFA-shte-nagradi-naj-dobriya-futbolist-za-2017-g-v-London", "text": "На официална церемония в Лондон тази вечер ФИФА ще награди най-добрия футболист за 2017 г. Фаворит за приза е асът на \"Реал Мадрид\" Кристиано Роналдо, който тази година изведе отбора си до победа в Шампионската лига, информира NOVA. За втора поредна година ФИФА определя лауреатите отделно от седмичника France Football, който традиционна връчва \"Златната топка\" от 1956 година насам. Шест години ФИФА награждаваше победителите съвместно с френското издание, но от 2016 г. се провеждат две отделни анкети.Конкуренти на Роналдо са нападателят на Барселона Лионел Меси и бразилецът Неймар, който игра в Барса миналия сезон, а през лятото бе трансфериран в Пари Сен Жермен.Според Marca, ФИФА за втора поредна година ще обяви за победител Роналдо, който вкара 12 гола в Шампионската лига, 10 от тях в плейофите. Тримата бяха номинирани от специална комисия, съставена от бивши футболни звезди като Кафу, Енцо Франческоли, Диего Марадона, Карлес Пуйол, Карлос Валдерама и Едвин ван дер Сар.В гласуването пък взеха участие капитаните и треньорите на националните отбори, журналисти и запалянковци. Звездата на \"кралския клуб\" Роналдо изпрати изключително успешен сезон, като помогна на своя тим да спечели за втора поредна година титлата в Шампионската лига, както и трофея в Примера дивисион. Лионел Меси пък взе голмайсторския приз в испанското първенство, забивайки 37 гола през изминалата кампания, като с Барса спечели и Купата на Испания.Третият финалист Неймар напусна каталунците през лятото и стана най-скъпият футболист в света, след като Пари Сен Жермен плати за него умопомрачителните 222 милиона евро. За званието най-добър треньор претендират Зинедин Зидан, Антонио Конте и Масимилиано Алегри.Пак според Marca, този трофей ще бъде връчен на наставника на Реал. ФИФА за първи път ще награди най-добрия вратар, а победителят ще бъде определен измежду Джанлуиджи Буфон от Ювентус, Кейлор Навас от Реал и Мануел Нойер от Байерн. ФИФА днес ще обяви името и на най-добрата футболистка за сезона - Дейна Кастеянос от Венецуела, Карли Лойд от САЩ или холандката Лийке Мартенс от тима на Барселона. Най-добър треньор в женския футбол може да стане наставникът на Дания Нилс Нилсен, Жерар Прешьор от Лион или Сарина Вигман от Холандия.С гласовете на запалянковците ще бъде определен лауреатът за приза на името на Ференц Пушкаш, който се дава за най-красив гол за годината. Специална награда ще има за феновете, като за нея претендират привържениците на Борусия Дортмунд, Селтик и Копенхаген.В церемонията по награждаването в лондонския театър \"Паладиум\" ще вземат участие Роберто ди Матео, Джей-Джей Окоча, Андрей Шевченко, Питър Шилтън и Алекс Скот, групата “Касейбиън”, водещи ще бъдат Идрис Елба и Лейла Анна-Лий.От 1991 до 2009 г. ФИФА награждаваше най-добрия футболист за годината и първи победител в анкетата стана Лотар Матеус. Настоящият треньор на Реал Зинедин Зидан прибра три пъти наградата, през 2008 г. я получи Кристиано Роналдо, през 2009 г. - Лео Меси.От 2010 до 2015 г. ФИФА определяше лауреатите съвместно с редакцията на France Football. Церемонията за най-добрия футболист за 2016 г. на ФИФА се проведе през януари тази година в Цюрих. Освен Роналдо награди получиха още Клаудио Раниери, Карли Лойд и треньорът на немския национален отбор за жени Силвия Найд. ", "date": "2017.10.23", "title": "ФИФА ще награди най-добрия футболист за 2017 г. в Лондон"}
{"url": "http://www.novinite.bg/articles/151607/Edna-godina-sled-premahvaneto-na-bejanskiya-lager-v-Kale", "text": "\r\nЕдна година след като незаконният  в  бе премахнат от френските власти, там все още продължават да се стичат десетки мигранти. Мястото, известно като \"\", привлича хората, които се опитват да достигнат Обединеното кралство, цитира БНТ. \r\nВ гористите местности край френските градове  и  все още могат да се видят палатки, които приютяват мигранти. Те обаче не могат да разчитат на официална подкрепа, защото преди една година властите издадоха заповед за разрушаване на лагера, известен като \"\". Все пак неофициално доброволци им предоставят храна, дрехи и материали за лична хигиена.\r\n\r\n\r\n\r\nЗимата наближава. А децата и непридружените младежи са изложени на най-голяма опасност. Опасенията както на хуманитарните организации, така и на те са, че местната полиция може да използва сълзотворен газ и кучета, за да разпръсне оформящия се наново бежански лагер.\r\n", "date": "2017.10.23", "title": "Една година след премахването на бежанския лагер в Кале"}
{"url": "http://www.novinite.bg/articles/151608/Iva-Stojkova-Dve-italianski-oblasti-poiskaha-poveche-avtonomiya", "text": "Избирателите в две богати области в Северна Италия гласуваха с голямо мнозинство на референдуми вчера за по-голяма автономия от централното правителство в Рим. Референдумите не са обвързващи за централното правителство, информира БНТ.Над 90 процента от гласувалите избиратели в италианските области Венето и Ломбардия подкрепиха по-широка автономия. Те поискаха повече правомощия в сферите на имиграцията, сигурността, образованието и околната среда, както и да използват по-голяма част от данъчните си приходи. В тези две области е съсредоточена една трета от икономиката на Италия. Те са управлявани от опозиционната Северната лига.Президентът на Ломбардия Роберто Марони заяви, че с референдумите двете области могат да обединят сили, \"за да поведат битката на века\".Роберто Марони, президент на Ломбардия: Много съм щастлив от този резултат и сега имам много важен ангажимент, възложен ми от народа на Ломбардия. А той е да отида в Рим и да получа, зачитайки националното единство, повече права и ресурси, отчитайки специфичния характер на регион Ломбардия.Президентът на Венето Лука Дзая каза, че над два милиона жители на областта са гласували на референдума, чийто резултат нарече \"красив\". Двамата лидери ще обсъдят с регионалните съвети исканията на двете области към централното правителство, след което ще отидат в Рим за да се срещнат с премиера на Италия Паоло Джентилони.", "date": "2017.10.23", "title": "Ива Стойкова: Две италиански области поискаха повече автономия"}
{"url": "http://www.novinite.bg/articles/151610/17-godishen-napadna-s-bradva-sluchajni-minuvachi-v-Shvejcariya", "text": "7-годишно момче рани няколко души с брадва в швейцарския град Флумс, инфромира БНТ. Нападателят е латвийски гражданин. Той е арестуван от полицаи, които използвали срещу него огнестрелно оръжие и го ранили. Не се уточнява колко са пострадалите и дали има сериозно ранени. Нападателят е действал сам. Няма данни да е имал терористични мотиви. ", "date": "2017.10.23", "title": "17-годишен нападна с брадва случайни минувачи в Швейцария"}
{"url": "http://www.novinite.bg/articles/151609/London-prizova-OON-da-vavede-termina-bremenen-chovek-zaradi-transseksualnite", "text": "Британското правителство иска промяна в документите на ООН, с която терминът \"бременна жена\" да се промени на \"бременен човек\", за да бъдат включени и транссексуалните хора. Това пише британският в. \"Таймс\", цитиран от news.bg Уточнява се, че британското външно министерство е предложило да бъде изменен Международният пакт за граждански и политически права на ООН. Документът, който е подписан и ратифициран от 168 страни, се основава на Всеобщата декларация за правата на човека от 1948 г.Изданието отбелязва, че тази инициатива е предизвикала негативна реакция сред феминистите.\"Обидно е, че жените са лишени от правото да се наричат жени под страх да бъдат наречени фанатички\", оплаква се писателката Сара Дитум.От \"Форин офис\" (британското външно ведомство) обаче са уверили, че не са против жените.\"Обединеното кралство не е против използването на термина \"бременна жена\". Ние изцяло подкрепяме правото на живот на бременните жени и поискахме от Комитета по правата на човека към ООН да не изключва бременните транссексуални хора от това право\", коментирала служителка на \"Форин офис\".Освен това британското правителство обсъжда възможни промени в законодателството, които ще позволят на британските граждани самостоятелно да удостоверяват смяна на пола си, без да представят медицински доказателства.", "date": "2017.10.23", "title": "Лондон призова ООН да въведе термина \"бременен човек\" заради транссексуалните"}
{"url": "http://www.novinite.bg/articles/151617/SASht-i-Yaponiya-shte-zasilyat-natiska-varhu-Severna-Koreya", "text": "Японският премиер Шиндзо Абе и президентът на САЩ Доналд Тръмп се договориха да работят заедно за засилване на натиска върху Северна Корея, заяви днес заместник-началникът на кабинета на Абе, Ясутоши Нишимура, цитиран от ДАРИК.Двамата разговаряха по телефона след като управляващата коалиция в Япония, включваща Либерално-демократическата партия на Шиндзо Абе и партията \"Нова Комейто\" получиха най-малко две трети от местата в долната камара на парламента на вчерашните избори.Тръмп поздрави Абе за победата на изборите. По време на разговора била обсъдена и планираната визита на американския президент в Токио от 5 до 7 ноември.По думите на Нишимура, Абе и Тръмп планирали да играят голф заедно през първия ден от посещението.", "date": "2017.10.23", "title": "САЩ и Япония ще засилят натиска върху Северна Корея"}
{"url": "http://www.novinite.bg/articles/151622/Tajfunat-Lan-vze-pet-jertvi-v-Yaponiya", "text": "\r\nПетима са загинали в  и още 85 - ранени при инциденти, предизвикани от връхлетелия страната мощен  \"\", сочат нови данни, цитирани от БНТ. По-рано бе съобщено за двама  и над десет  през вчерашния изборен ден.\r\n63-годишен жител на  е смазан от скеле, рухнало при силен порив на вятъра, съобщи днес телевизия Ен Ейч Кей. В град Кишивада на остров Хоншу се е удавила жена, чийто автомобил е бил завлечен в местна река от придошлите води. Останалите загинали са жертви на наводнения и свлачища в различни райони.\r\n\r\nПострадалите са предимно с контузии и счупени крайници при сблъсъци с откъртени от вятъра рекламни пана и носещи се във въздуха дървесни клони.\r\nНад 81 хиляди жители на префектура Фукушима от остров Хоншу получиха днес указания спешно да се евакуират поради заплаха от наводнения. Администрацията призова хората чрез сайта си и разпратени есемеси в краен случай да се качват на покривите на жилищните сгради и да чакат помощ. В наводнените зони са изпратени спасителни екипи с лодки и хеликоптери, които да извозят нуждаещите се.\r\nВ голяма част от японската територия продължават поройните дъждове, донесени от а; на места през последните 3 денонощия са паднали над 800 милиметра валежи.\r\nМеждувременно се нормализира движението на влаковете, както и дейността на японските летища. Тайфунът \"\" мина през , отдалечи се навътре в океана и днес ще се превърне в обикновена зона с ниско налягане. Засега обаче скоростта на ветровете в нея понякога надхвърля 30 метра в секунда, добавя ТАСС.\r\n", "date": "2017.10.23", "title": "Тайфунът \"Лан\" взе пет жертви в Япония"}
{"url": "http://www.novinite.bg/articles/151636/Direktorat-na-CRU-Bez-vaprosi-ako-Kim-Chen-un-izvednaj-umre", "text": "Директорът на ЦРУ Майк Помпей призова да не му се задават въпроси, ако севернокорейският лидер Ким Чен-ун изведнъж умре. „Ако Ким умре, имайки предвид историята на ЦРУ, просто няма да говоря за това. Някой може да помисли, че това е случайно“, каза той с усмивка пред форум на служители от националната сигурност, пише ДАРИК. Медиите припомнят, че ЦРУ има тъмна история в опити за ликвидирането на лидерите на Иран, Куба, Конго, Виетнам и Чили. По-рано тази година Северна Корея заяви, че ЦРУ се опитало да убие Ким с помощта на южнокорейските разузнавателни служби.Директорът на ЦРУ посочи, че правителството на Ким е на крачка от създаването на ядрена ракета, която би могла да удари цели в САЩ, и би трябвало да се работи, за да се предотврати това. Официално Вашингтон твърди, че предпочита чрез дипломация и санкции Ким Чен-ун да бъде принуден да преговаря, но и военната опция не е отхвърлена.Това е промяна в тактиката на ЦРУ в Афганистан, където службата досега наблягаше на разбиването на терористичната мрежа Ал Каида и помагане на афганистанското разузнаване, отбелязва вестникът.ВВС на САЩ вече значително са увеличили въздушните си удари по талибаните, а при представянето на новата си стратегия за Афганистан през август, президентът Доналд Тръмп обяви, че ще изпрати допълнителни войски в страната и ще облекчи ограниченията за водене на бойни действия.", "date": "2017.10.23", "title": "Директорът на ЦРУ: Без въпроси, ако Ким Чен-ун изведнъж умре"}
{"url": "http://www.novinite.bg/articles/151632/85-raneni-sled-tajfuna-Lan-v-Yaponiya", "text": "Петима души загинаха, а 85 са ранени в резултат на тайфуна \"Лан\", който засегна Япония. Убитите са жертви на свлачища и наводнения, както и на падащи предмети, информира ТАСС, цитирана от БГНЕС. Днес повече от 81 000 жители на японската префектура Фукушима в североизточната част на Хоншу получиха заповед за евакуация поради опасност от наводнения, причинени от силните валежи.  ", "date": "2017.10.23", "title": "85 ранени след тайфуна „Лан” в Япония"}
{"url": "http://www.novinite.bg/articles/151612/Spirat-vodata-na-23-oktomvri-v-chast-ot-stolicata", "text": "На 23 октомври 2017 г. (понеделник), във връзка с пресвързване на уличен водопровод на ул. „Тодор Каблешков“ , жк. „Красно село“, се налага спиране на водоподаването от 10:00 до 22:00 часа на клиентите на „Софийска ”, живеещи в района на: жк. „Славия“, НПЗ Средец, жк. „Красна поляна“ 3, жк. „Сердика“ бул. \" Братя Бъкстон\"  ъгъла с ул. „Тодор Каблешков“.   При продължителност на строително-ремонтните дейности над 12 часа „Софийска ” ще осигури алтернативно водоснабдяване с водоноски на адрес: жк. „Славия“ до бл. 6; ул. „Добротич“ ъгъла с ул. „Златна Добруджа“; ул. „Гюешево“ пред бл. 24.   На 23 октомври 2017 г. (понеделник), във връзка с изграждане на сградно водопроводно отклонение на ул. „Милин камък“, жк. „Лозенец“, се налага спиране на водоподаването от 9:00 до 18:00 часа на клиентите на „Софийска ”, живеещи в района на: по ул. „Милин камък“ от ул. „Кръстьо Сарафов“ до ул. „Миджур“.   При продължителност на строително-ремонтните дейности над 12 часа „Софийска ” ще осигури алтернативно водоснабдяване с водоноска на адрес: ул. „Кръстьо Сарафов“ ъгъла с ул. „Милин камък“.   На 23 октомври 2017 г. (понеделник), във връзка с монтаж на спирателен кран на ул. „Урвич“, с. Панчарево, се налага спиране на водоподаването от 10:00 до 16:00 часа на клиентите на „Софийска ”, живеещи в района на: ул. „Урвич“, ул. „Юрий Гагарин“, ул. „Стефан Петров“.\r\n   При продължителност на строително-ремонтните дейности над 12 часа „Софийска ” ще осигури алтернативно водоснабдяване с водоноски на адрес: ул. „Юрий Гагарин“ ъгъла с ул. „Стефан Петров“.   Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.   Засегнатите от прекъсването на та, могат да получат повече информация от Телефонния център на “Софийска ” АД на телефон 0800 121 21 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.   “Софийска ” АД предварително се извинява на своите клиенти за причинените временни неудобства!   Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.   ", "date": "2017.10.23", "title": "Спират водата на 23 октомври в част от столицата"}
{"url": "http://www.novinite.bg/articles/151644/Kafyava-mechka-rani-dvama-nasred-grad-v-Rumaniya", "text": "39-годишен мъж и 14-годишно момиченце са били транспортирани по спешност до болница, след като са били ранени от кафява мечка в централните части на Румъния.Инцидентът е станал по-рано днес в планинския град Фъгъраш, съобщи breakingnews.ie, цитира news.bg.  Двамата са били ухапани и драскани от мечката.Предполага се, че кафявата мечка е напуснала гората и се отправила към града, за да търси храна. След като ранила двамата души, мечката избягала отново към гората - тя се уплашила от виковете на хората.По думите на говорителя на румънската служба за спешни случаи атаките от мечки в окръга Брашов се случват често. В района е най-голямата популация на кафяви мечки в страната. На територията на цялата ни северна съседка има между 5 и 6 000 диви мечки.", "date": "2017.10.23", "title": "Кафява мечка рани двама насред град в Румъния"}
{"url": "http://www.novinite.bg/articles/151613/Kolko-opasni-sa-nargiletata-i-elektronnite-cigari-za-mladite", "text": "Какво се съдържа в тютюна за наргиле и в никотиновите течности за електронни цигари? Наргилетата и електронните цигари не са никак безопасни за здравето, както вероятно се заблуждават мнозина, пише NOVА.  В момента в България има около 2,1 млн. активни пушачи, а все повече търсят и модерни заместители на цигарите - наргилета и електронни цигари. Държавата обаче е на път да забрани наргилетата в заведенията по подобие на правилата, които вече съществуват за цигарите и тютюневия дим. В същото време т.нар. \"водни лули\" стават все по-модерни, особени сред младежите.  Според Световната здравна организация (СЗО) един час пушене на наргиле е равно на 100 изпушени цигари по обем вдишан дим. И докато една цигара се пуши за 3-4 минути, пушенето на наргиле трае между 20 и 80 минути - средно 45 минути, което повишава и рисковете. При изгарянето на растителните смеси от билки и сухи плодове се отделят никотин, катран, въглероден окис и дори тежки метали. Според експертите съставките в течностите за електронни цигари при нагряване също образуват вредни за здравето ни вещества. Позволените съставки в наргилето и електронните цигари са определени от Брюксел. Контрол върху това какво съдържат съвременните методи за пушене обаче у нас почти липсва.", "date": "2017.10.23", "title": "Колко опасни са наргилетата и електронните цигари за младите"}
{"url": "http://www.novinite.bg/articles/151623/V-kv-Lozenec-protestiraha-zaradi-stroeja-na-nebostargach", "text": "Жители на столичния квартал \"Лозенец\" излязоха на протест заради строежа на 120-метрова сграда на улица „Златен рог“.Те настояват -а бъде спазена височината от 26 метра за ново строителство в района, като се опасяват, че новата сграда ще усложни трафика и ще закрие изгледа на съседните кооперации, съобщава БНТ.Хората недоволстват и от идеята, че през близката градинка ще минава улица заради бъдещия строеж. Той е започнат по специална технология и ще е два пъти по-висок от така наречения \"Японски хотел\".По информация на инвеститора сградата ще е жилищна на 34 етажа. На протеста дойдоха и привърженици на новият строеж, според тях сградата ще допринесе за развитието на София.", "date": "2017.10.23", "title": "В кв. Лозенец протестираха заради строежа на небостъргач"}
{"url": "http://www.novinite.bg/articles/151625/Asenovgrad-otnovo-se-vdiga-na-protest", "text": "Близки на децата спортисти, които пострадаха при побой, нанесен им от тълпа роми в края на юни в Асеновград, подновяват масовите протести тази седмица, съобщи бТВ.Повод за това стана документ, получен от Йордан Тодоров, баща на две от пострадалите деца.В него пише, че съдът прекратява съдебното производство срещу заподозрените за участие в побоя жители на ромската махала, поради процесуални нарушения, и делото се връща на прокуратурата.Йордан Тодоров се опасява, че това ще доведе до освобождаване от ареста на хората, които са нападнали децата и техните треньори.Мъжът е категоричен, че уличен протест ще има още в края на тази седмица.", "date": "2017.10.23", "title": "Асеновград отново се вдига на протест"}
{"url": "http://www.novinite.bg/articles/151634/Do-45-dela-godishno-se-vodyat-za-medicinski-greshki", "text": "Ежегодно над 2 200 000 пациенти лежат в болница. На този фон делата за лекарски грешки варират между 25 и 45 годишно. Това съобщи пред БНТ адвокат Мария Шаркова, изследвала съдебната практика по медицински дела от последните 10 години.18% от 240 разгледани дела за период от 10 години, са все още висящи. Всяко трето заведено дело от пациент е уважено в съда, показва изследването на адвокат Шаркова. Между 500 до 700 са жалбите до Медицински одит на година. Шаркова коментира, че в България все още няма регистър на нежеланите събития в лечебните заведения и няма как да се съпостави броят на жалбите с общия брой на нежеланите събития, които ежегодно се осъществяват в лечебните заведения.Увеличава се броят на заведените дела през последните 5 години, отчете Шаркова. Според нея, това вероятно се дължи на по-добра информираност у пациентите, както и на увеличения брой пациентски организации.По думите ѝ най-често пациентите водят дела заради твърдения за некачествени постоперативни грижи, неправилна диагноза или неправилно лечение. Много по-рядко дела се водят заради отказ от лечение или ненужно извършена манипулация. Според юриста, около 35% от делата се водят заради \"лоша комуникация\".Сред рисковите специалности са хирургията, акушеро-гинекологията, денталната грижа.", "date": "2017.10.23", "title": "До 45 дела годишно се водят за медицински грешки"}
{"url": "http://www.novinite.bg/articles/151643/Parlamentat-na-Kataluniya-provejda-klyuchova-sesiya-v-chetvartak", "text": "Парламентът на Каталуния ще проведе пленарно заседание в четвъртък. Това съобщи местен депутат от управляващата каталунска коалиция, цитиран от АП, предаде news.bg Мнозина се опасяват, че на заседанието ще се гласува за обявяване на независимост от Испания във връзка с последното развитие на кризата.Лидерът на Каталуния Карлес Пучдемон поиска провеждане на дебат и гласуване в парламента относно как да се отговори на плана на Мадрид. През уикенда испанското правителство обяви, че предприемат действия за поемане на пряк контрол над североизточния регион.Луис Короминас от \"Заедно за \"Да\" заяви, че предложението за провеждане на пленарна сесия в четвъртък е подкрепено от крайнолевия блок \"Кандидати за народно единство\".Короминас обвини Испания, че действа \"като диктатур\" и нарече използването на член 155 от конституцията \"безпрецедентен акт на институционално насилие\".\"В този парламент няма да можем да дебатираме или да гласуваме инициатива без разрешението на Мадрид. Това не е демокрация\", подчерта депутатът.Блокът \"Кандидати за народно единство\" призова за \"масово гражданско неподчинение\".Партията описа действията на Рахой като \"най-големия агресор срещу гражданските, личните и колективните права на каталунския народ\" от диктатурата на генерал Франсиско Франко, който почина през 1975 г.Партията поясни, че ще отговори с гражданско неподчинение като форма на мирна съпротива.Тя добави, че до края на седмицата ще реши какви действия да предприеме.", "date": "2017.10.23", "title": "Парламентът на Каталуния провежда ключова сесия в четвъртък"}
{"url": "http://www.novinite.bg/articles/151620/Obviniha-scenarist-v-seksualen-tormoz-nad-38-jeni", "text": "Близо 38 жени обвиниха в сексуален  американския сценарист Джеймс Тобак. Според изданието той се фокусирал основно върху млади момичета, студентки или гимназистки, увличайки ги в идеята за холивудска слава. По-късно, когато те се явявали на прослушвания, били подложени на тормоз от негова страна, пише в. „Лос Анджелис Таймс”, цитират от NOVA. Никоя от жертвите не се е обърнала към полицията, а самият Тобак напълно отрича обвиненията. Пред вестника той твърди, че никога не е виждал посочените жени или не ги помни.Режисьорът отбелязва, че през последните 22 години е било \"физически невъзможно\" да извършва подобни неща, описани от жените, тъй като има диабет и болест на сърцето, които изискват медикаменти и утежняват състоянието му.72-годишният Джеймс Тобак работи като режисьор, сценарист и продуцент на повече редица популярни филми, включително \"Черно и бяло\" (1999) с Робърт Дауни Джуниър и Клаудия Шифър, както и \"В очите\" (1983) с Настася Кински. През 1992 г. е номиниран за „Оскар” за сценария на „Бъгси”.След като редица холивудски актриси заговориха открито за това, че са били обект на сексуален  и дори изнасилване от страна на дискредитирания американски продуцент Харви Уайнстийн, жени в целия свят започнаха да разказват за преживелиците си, сходни с тези на жертвите на Уайнстийн.", "date": "2017.10.23", "title": "Обвиниха сценарист в сексуален тормоз над 38 жени"}
{"url": "http://www.novinite.bg/articles/151629/Obvinena-za-izmami-vav-Facebook-Az-nikogo-ne-sam-izmamila", "text": "Група хора се оплакаха, че са станали жертва на измама. Те разказват, че платили между 8000 и 45 000 лв. за закупуване на евтини общински жилища, информира ДАРИК.  Верка Стоянова първа разказа за измама. Непозната жена, която се казва Иванина, спечелила доверието й във Facebook и обещала да я уреди да си купи евтино жилище. Иванина убедила Верка, че има близки отношения с Йорданка Фандъкова и Бойко Борисов, като Стоянова дори получила имейл от името на кмета на София, естествено - фалшив. Така Верка дала 45 000 лв. за жилището, което така и не получила. Екип на бтв откри и разговаря с жената, посочена от потърпевшите като човека, който е взел парите. Тя представя съвсем различна версия на историята с Верка.\"Ние имахме с нея съвсем други отношения. Пари в заем, но не и пари, за да й уреждам такива работи\", твърди Иванина. По думите й тя е получила от Верка 10 000 лева, които \"така се случи, че станаха 20 000\". \"Без срок за връщане\", пояснява жената. Друг мъж твърди, че е дал на жената пари за общинско жилище, тъй като тя го убедила, че може да го закупи много евтино - на цени от 25 000 до 40 000 лв. \"Никой за нищо не съм убеждавала\", твърди обаче в отговор Иванина. \"Аз общински жилища няма как да раздавам, защото самата аз нямам дом\", допълва тя, като отказва да коментира за какво са й давали пари. По повод твърденията, че Иванина урежда общинските жилища с помощта на кмета Йорданка Фандъкова и премиера Бойко Борисов, тя казва, че никога не го е правила. \"Аз не мога да се възползвам от името на г-жа Фандъкова и на г-н Борисов. И лично ще ги потърся, за да се извиня, когато приключат нещата, за замесване на тяхното име от моя страна\", допълва Иванина. Жената е категорична, че никого не е измамила. \"Гледам си децата, имам пет деца. Работила съм сервитьорка, мъжът ми прави покриви. Аз никого не съм измамила. Аз мога да докажа, че с пари аз не разполагам\", допълва тя. И е категорична, че оттук нататък ще разговаря по темата само с адвокат.", "date": "2017.10.23", "title": "Обвинена за измами във Facebook: Аз никого не съм измамила"}
{"url": "http://www.novinite.bg/articles/151597/Ochakva-ni-dajd-i-ponijavane-na-temperaturite", "text": "Днес ще има значителна облачност. От запад ще започнат валежи от дъжд, които до вечерта ще обхванат западната половина на страната. В Източна България ще се усили югоизточният вятър, а вечерта от северозапад, с умерен вятър ще започне да нахлува студен въздух. Максималните температури ще са в широки граници – от 13-14° в западните райони, до 23-24° на места в Източна България. През нощта валежите ще обхванат и източната половина на страната. В Централна България ще са значителни.С преминаването на циклон през Балканския полуостров, атмосферното налягане в страната значително ще се понижи.Над планините ще е облачно, около обяд в масивите в Западна България ще започнат валежи от дъжд, на височина над 2500 метра ще преминават в сняг. В отделни райони ще прегърми. Ще духа умерен до силен южен вятър. Максималната температура на височина 1200 метра ще е около 12°, на 2000 метра – около 6°, като по-топло ще се задържи над източните райони.Над Черноморието ще преобладава облачно време, без валежи. Около обяд ще има и временни разкъсвания на облачността. Ще духа умерен до силен югоизточен вятър. Максималните температури на въздуха ще са 17°-19°, колкото е и температурата на морската вода. Вълнението на морето ще е 2-3 бала", "date": "2017.10.23", "title": "Очаква ни дъжд и понижаване на температурите"}
{"url": "http://www.novinite.bg/articles/151611/1000-deca-stanaha-hristiyancheta-v-masovo-krashtene", "text": "Над 1000 деца от 10 български града получиха свето кръщение. Инициативата се провежда под патронажа на патриарх Неофит, информира ДАРИК.Националното кръщене е финалната стъпка от кампанията на сдружение „ДНК” за повече раждаемост у нас.   Волейболната легенда Владимир Николов, музикантите Иван Лечев и Хилда Казасян, Мария Гроздева са едни от звездните кръстници на малките християнчета.   „Кръщението е тайнство за светата ни църква. Да влязат всички, които са дошли днес за изпълнение на това тайнство, за влязат в неговата същина, в неговото небесно посланичество за намиране на честит и щастлив живот“, пожела Негово Светейшество патриарх Неофит.", "date": "2017.10.23", "title": "1000 деца станаха християнчета в масово кръщене"}
{"url": "http://www.novinite.bg/articles/151600/Zadrastvaniya-i-problemi-s-dvijenieto-vav-Varna-zaradi-remont-na-Asparuhoviya-most", "text": "Задръствания и проблеми с движението се очакват днес във Варна. Причината е, че започва поредният етап от ремонта на Аспаруховия мост, информира НОВА.Ще се рехабилитират около 100 метра от съоръжението - в разширението на моста до пилоните. А цената е близо половин милион лева.От Пътната агенция призовават за търпение и разбиране, защото движението ще бъде пуснато няколко дни след края на ремонтните дейности.Днес ще бъдат поставени огражденията на моста, а същинският ремонт започва във вторник. ", "date": "2017.10.23", "title": "Задръствания и проблеми с движението  във Варна заради ремонт на Аспаруховия мост"}
{"url": "http://www.novinite.bg/articles/151645/Biznes-i-sindikati-ne-podkrepyat-byudjeta-na-NOI-za-2018-a", "text": "Синдикатите и работодателите потвърдиха позициите си от миналата седмица, че няма да подкрепят проектобюджета на държавното обществено осигуряване, който в момента се разглежда на заседание на Надзорния съвет на НОИ. От КНСБ и КТ \"Подкрепа\" обявиха като основен проблем мярката с плащането на първите три дни болнични, а от бизнеса не са съгласни с административното увеличение на минималните осигурителни доходи и на минималната заплата. Към момента няма нагласа за отмяна на предложението за намалено обезщетение за първите три болнични, обясни преди заседанието шефът на НОИ Ивайло Иванов. Той подчерта, че това не е мярка за борба с фалшивите болнични листове, а такива мерки тепърва ще бъдат предложени, съвместно със здравното министерство. Освен вдигането на минималните осигурителни доходи, работодателите виждат като остри проблеми в проекта липсата на разписана перспектива за Сребърния фонд и на база за изплащане на пенсии от универсалните фондове.Димитър Бранков от БСК очерта и още един проблем: \"Забавеното решение за инвалидните пенсии и преформатирането на системата за ТЕЛК-решенията. Предстои страшно много работа, която можеше досега да бъде свършена според нас\".Не може да се увеличават другите доходи с 10 на сто, а пенсиите с 3.8 процента, категоричен е той.   Относно проблема с фалшивите болнични листове и злоупотребите с този вид обезщетение управителят на НОИ Ивайло Иванов обясни, че се подготвя анализ и предстои създаването на работна група, която да подготви мерки за ограничаването им.Той даде следния пример: \"При мен идваха от фирма, където английският ръководител показа, че само в района на Ихтиман за шест месеца са издали на 500 служители близо 700 болнични, от които само един лекар е издал 200. Така че човекът си е направил анализ върху болничните и той има проблем с изпълнението на поръчките\". Мерките за борба с фалшивите диагнози и издаването на такива болнични листове ще бъдат разработени съвместно с Министерството на здравеопазването. ", "date": "2017.10.23", "title": "Бизнес и синдикати не подкрепят бюджета на НОИ за 2018-а"}
{"url": "http://www.novinite.bg/articles/151641/BSP-predlaga-alternativen-byudjet-2018", "text": "Образованието, здравеопазването и доходите са приоритет в проекта на БСП за държавен бюджет за 2018 г. Това стана известно при представянето на проекта от председателя на БСП Корнелия Нинова. Тя уточни, че проектобюджетът на БСП е изработен на база тригодишната средносрочна прогнозна рамка, публикувана от правителството през юни 2017 г.С проектобюджета предлагаме лечение на причините, а не на последиците, заяви Нинова. Според БСП причина за проблемите в здравеопазването е това, че болниците са търговски дружества. Затова БСП предлага болниците вече да не са търговски дружества, а да се регистрират по закона за лечебните заведения. Причина за проблемите в образованието, според левицата, е сбърканият модел \"парите следват ученика\". Затова БСП предлага да се отмени този модел. По отношение на доходите от БСП предлагат ново данъчно облагане - въвеждане на необлагаем минимум в размер на минималната работна заплата и прогресивен данък за физическите лица. В резултат от тази мярка над 2.8 млн. българи ще плащат по-малко данъци, заяви Нинова. БСП не предвиждат промяна на корпоративния данък. Заложено е обаче увеличение на данък дивидент от 5 на 10 процента.Смятаме, че е справедливо и това може реално да доведе до увеличение на доходите, посочи Нинова. Дефицитът, заложен в алтернативния бюджет на БСП, е около 1.4 процента.ГЕРБ предлагат по-голямо финансиране на статуквото, ние предлагаме по-голямо финансиране на променени системи и модели, каза още Корнелия Нинова. ", "date": "2017.10.23", "title": "БСП предлага алтернативен бюджет 2018"}
{"url": "http://www.novinite.bg/articles/151628/Turizam-i-zemedelie-v-obsht-proekt", "text": "\r\nНа официална церемония в София министрите на то и на туризма Румен Порожанов и Николина Ангелкова ще представят съвместен проект „Сподели България“, което е поредната стъпка на двете министерства в изпълнението на важни елементи за представяне и рекламиране на страната, предаде SINOR.bg.\r\nЦелта на този проект е да спомогне за превръщането на България в дестинация за четири сезона, което е основна цел в дейността на Министерството на туризма. Успоредно с това ще допринесе за развитието на винения и кулинарния сектор, което е сред приоритетите на Министерството на то, храните и горите.\r\nСъбитието се открива от 11 часа в Централния военен клуб.\r\n", "date": "2017.10.23", "title": "Туризъм и земеделие в общ проект"}
{"url": "http://www.novinite.bg/articles/151599/Obsajdat-byudjet-2018-v-petak", "text": "Парите на държавата за догодина - колко ще са и в кои сектори? Очаква се официално тази седмица финансовото министерство да публикува разчетите за 2018-та, предаде НОВА.Предварително беше обявено, че около 700 млн. лв. отгоре ще бъдат заделени за заплати, 55 млн. лв. за МВР и допълнителни 100 млн. лв. за заплати на военните.Проектобюджетът трябва да бъде обсъден с бизнеса и синдикатите в петък, а до края на месеца, по закон, да бъде внесен в Народното събрание за гласуване от депутатите.Междувременно, Надзорният съвет на Здравната каса ще обсъжда днес парите за здраве догодина. ", "date": "2017.10.23", "title": "Обсъждат бюджет 2018 в петък"}
{"url": "http://www.novinite.bg/articles/151614/Globi-za-shumni-klimatici", "text": "Нови солени глоби грозят хората в столицата. До 300 лева може да стигне санкцията за употреба на алкохол на обществени места.Ако пием бира или друг вид алкохол в парка, можем да бъдем санкционирани, в случай че нарушаваме обществения ред, смущаваме околните и извършваме противообществени прояви. Преместването на пейки и разрушаването на парковата мебел също подлежи на глоба.Бездомниците, които нямат лични карти, но нарушават реда и пият алкохол на обществени места, също ще бъдат санкционирани, онформира NOVA. Официално се забраняват и гонките по пустите булеварди на нощна София. Санкциите за джигитите могат да стигнат до 500 лева.При шумни празненства в жилищни блокове и хвърляне на пиратки след 22:00 часа глобите започват от 100 лева и могат да достигнат 500 лв. А за реда ще следи СДВР.Новата наредба определя и кога да пускаме шумните уреди у дома си, така че да не пречим на съседите. Иначе може да ни бъде наложена глоба. Друга идея е да се глобяват хората, които изхвърлят боклука си през балконите.„От страна на вносителите протестите влизат в рамките на Закона за митингите и манифестациите. Там няма забранителен режим. По закон се пуска заявление и кмета разрешава или забранява. Тук обаче става въпрос за нарушения за обществения ред”, коментира Иван Илиев, общински съветник от ГЕРБ. ", "date": "2017.10.23", "title": "Глоби за шумни климатици"}
{"url": "http://www.novinite.bg/articles/151601/Protest-sreshtu-tramvajnoto-trese-v-stolicata", "text": "Протест срещу трамвайно трасе в София. Граждани се оплакват, че релсите в локалното платно на столичния булевард „Скобелев” между НДК и Петте кьошета са изградени само временно, но не са премахнати вече години, информира НОВА.Трасето е създадено през 2010 г., за да се изгради вторият метродиаметър в столицата.Живеещите в района се оплакват, че системно са лишавани от правото си на почивка и сън заради вибрациите на трамваите рано сутрин. ", "date": "2017.10.23", "title": "Протест срещу трамвайното тресе в столицата"}
{"url": "http://www.novinite.bg/articles/151640/Prokuraturata-napravi-proverka-po-signal-na-Anton-Todorov", "text": "Софийска градска прокуратура отказа да образува разследване по сигнал от бившия депутат Антон Тодоров, съдържащ твърдения за нерегламентиран достъп до класифицирана информация от началника на кабинета на президента Румен Радев, съобщиха от пресцентъра на държавното обвинение, предава NOVA. Проверката на прокуратурата сочи, че грама от МВнР, съдържаща класифицирана информация,наистина е постъпила в регистратурата на президентството с получател Иво Христов - началник на кабинета на президента. Документът обаче не е стигнал до него, тъй като той няма достъп до секретна информация, а е предоставен на главния секретар на администрацията на Президента Димитър Стоянов.Прокуратурата е установила, че независимо дали документът е адресиран до началника на кабинета, в случай, че съдържа класифицирана информация, той се докладва на главния секретар, каквото е сторено и със секретната грама.В администрацията на президента не са установени нарушения при обработването и съхраняването на класифицирана информация, както и условията и реда за предоставяне на достъп до нея, съобщават още от държавното обвинение.а", "date": "2017.10.23", "title": "Прокуратурата направи проверка по сигнал на Антон Тодоров"}
{"url": "http://www.novinite.bg/articles/151627/Shte-ima-dve-zoni-s-visoko-stroitelstvo-v-Sofiya", "text": "Две зони с високо строителство ще има в София, в центъра на града стоителството ще е до 75 м. Това посочи главният архитект на София Здравко Здравков, който представи днес пред общинските съветници проекта за изменение на Закона за устройството и застрояването на Столичната община.С предложените промени се \"затварят вратичките\", които допускат по-високо от разрешеното строителство, отбеляза още Здравков, цитиран от БТА. Определените в законопроекта височини на сградите са свързани както с нормите за пожарна безопасност, така и с цел да останат открити \"визуалните коридори\" към планината. Строителство до 75 метра ще има в районите, заключени между бул. \"Цар Борис Трети\", центъра, бул. \"Драган Цанков\", бул. \"Александър Малинов\" и Околовръстен път. След околовръстния път за зоните, които нямат ограничения във височината, създаваме ограничение от 15 метра, посочи той.Създадена е възможност за развитие на две много високи зони - след 7-ми километър до река Искър по протежението на Цариградско шосе и в западно направление по бул. \"Царица Йоана\" срещу Околовръстния път. Идеята е там, където има изградена инфраструктура и обезпеченост с градски транспорт, да се развиват такива комплекси.Западният комплекс ще започне да се сформира след развитието на метрото от метростанцията \"Люлин\" до новата метростанция между втори и трети микрорайон и изграждане на следваща метростанция след Околовръстния път.В района на централна гара има възможност за изграждане на сгради с височина до 125 м, каза още главният архитект.Предвижда се и изработване на наредба за дизайна на градската среда, в която ще се изработи система от стандарти за регламентиране на изискванията към фасадите, към градското обзавеждане, към елементите на средата.  ", "date": "2017.10.23", "title": "Ще има две зони с високо строителство в София"}
{"url": "http://www.novinite.bg/articles/151604/Moje-li-darjavata-da-predotvrati-vlizaneto-na-radikalen-islyam-u-nas", "text": "Одобрявам идеята на държавата да наложи финансов и образователен ценз за имамите. Това ще предотврати влизането на радикалния ислям в България\", заяви в студиото на „Здравей, България бившият главен мюфтия Недим Генджев.Изказването му бе по повод намерението на държавата да промени финансирането на вероизповеданията у нас и да сложи край на чуждестранните парични потоци в духовните ни училища.И добави: „В момента НАП слага ръка на основните вакъфския имоти в „Малинова долина” и други места. Даже правителството да им даде някакви пари, те осново ще се върнат в нашата държава”. Той изчисли, че мюфтийството не е плащало данъци върху имоти за над 6 млн. лв.По думите на бившия главен мюфтия Недим Генджев, у нас идват да преподават имами, обучени в Турция. А имамите, които се обучават в България, заминавали да работят в чужбина. Причината – в Германия получавали по 3000 – 4000 лева.„В България затвориха 666 джамии, защото не плащат заплати на имамите. Затова те заминаха да работят на запад”, заяви бившият главен мюфтия Недим Генджев.", "date": "2017.10.23", "title": "Може ли държавата да предотврати влизането на радикален ислям у нас"}
{"url": "http://www.novinite.bg/articles/151639/Po-visoki-zaplati-za-voennite-obeshta-Karakachanov", "text": "Разбрали сме се с финансовия министър (Владислав Горанов) и премиерът (Бойко Борисов - б.р.) се съгласи - 100 милиона лева ще бъдат отделени за заплати, допълнително за възнаграждението на военнослужещите. Това заяви вицепремиерът с ресор обществен ред и сигурност и военен министър Красимир Каракачанов след тържественото отбелязване на 124-та годишнина от основаването на ВМРО, предаде ДАРИК. Той бе категоричен, че заплатите на военните ще бъдат увеличени. По думите му се преговаря и за увеличение на заплатите на полицаите.Според Каракачанов се търси компромис за възнагражденията в МВР. Военният министър припомни, че е имало години, когато са вдигали заплатите само на полицаите и тогава в армията са негодували. \"Затова смятам, че в целия сектор \"Сигурност\" трябва да се направи една крачка - и по отношение на армията, и на полицията. По отношение за заплатите на полицаите също имаме разговори с финансовия министър. Има доброто желание, въпросът е в сектор \"Сигурност\" да има спокойствие, хората спокойно и съвестно да си вършат работата\", каза Красимир Каракачанов.", "date": "2017.10.23", "title": "По-високи заплати за военните обеща Каракачанов"}
{"url": "http://www.novinite.bg/articles/151642/Nachalnikat-na-kabineta-na-Rumen-Radev-ne-e-narushil-zakona-spored-SGP", "text": "Софийската градска прокуратура отказа да образува наказателно производство по сигнал от бившия депутат Антон Тодоров, според който са допуснати нарушения на Закона за защита на класифицирана информация от началника на кабинета на Президента Иво Христов. Според решението на прокуратурата няма данни за извършено престъпление и недопускане на нарушения на Закона за защита на класифицираната информация (ЗЗКИ) и Правилника за прилагане на ЗЗКИ (ППЗЗКИ).В сигнала Тодоров се посочва, че при изпълнение на възложените му функции в качеството на член на \"Временната комисия за проучване изпълнението на процедурата по избор на нов тип боен самолет\", се е запознал със секретна шифрограма от Посолството на България във Вашингтон. Шифрограмата била адресирана до началника на кабинета на президента Румен Радев - Иво Христов, които всъщност нямал достъп до секретна информация, установено от ДКСИ.По случая прокурор от СГП е извършил лична проверка, при която е установено, че на 26 февруари 2017 г. в администрацията на Президента е постъпила грама от външното министерство, която съдържала класифицирана информация - \"държавна тайна\", маркирана с гриф за сигурност \"секретно\". Документът бил адресиран до Христов и е регистриран в съответния входящ регистър и е предоставен на главния секретар на администрацията на Президента Димитър Стоянов.В хода на проверката е установено, че макар в документа да е посочено име на получател - Иво Христов - началник на кабинета на президента, този документ не му е предоставян от регистратурата, тъй като Христов нямал достъп до класифицирана информация и не е преминал съответните изискуеми по закон обучения. Фактът, че е посочено конкретно лице като получател върху документ, съдържащ класифицирана информация, не задължавал служителите от регистратурата да му го предоставят.Установено е още, че независимо дали документът е адресиран до началника на кабинета, в случай, че съдържа класифицирана информация, той се докладва на главния секретар, каквото е сторено и със секретната грама.В администрацията на Президента са спазени всички изисквания на ЗЗКИ и ППЗЗКИ и не са установени нарушения при обработването и съхраняването на класифицирана информация, както и условията и реда за предоставяне на достъп до нея.", "date": "2017.10.23", "title": "Началникът на кабинета на Румен Радев не е нарушил закона според СГП"}
{"url": "http://www.novinite.bg/articles/151624/Prodavat-li-ni-voda-na-cenata-na-maslo-spored-", "text": "Груби нарушения в 5 марки масло сочат данни на \"Активни потребители\", съобщава БНТ.Изследвани са 10 марки масло и половината от тях са с груби нарушения на качеството, обясни Богомил Николов от асоциацията.Проверките са направени на Черноморието по време на активния летен сезон.\"Решихме да направим проверка в Несебър и Бургас, тъй като заведенията по морето зареждат основно от там\", заяви Николов.Според него почти всички марки са проверени. Наблюденията от изследванията са леко влошаване на качеството, в следствие на влагането на повече вода и немлечни мазнини.Той изтъкна, че всички търговци искат да продават вода на цената на масло.Богомил Николов смята, че в магазините можем да се защитим чрез избора - можем да четем етикетите - но в детски заведения, училища, болници нямаме контрол, там се яде това, което се предлага и няма избор и контрол.", "date": "2017.10.23", "title": "Продават ли ни вода на цената на масло според ?"}
