{"url": "https://www.novinite.bg/articles/168581/Jivotnovadite-poluchiha-oshte-blizo-112-mln-leva-za-kampaniya-2018-g", "text": "Държавен фонд “Земеделие“ продължи с изплащането на финансовата подкрепа на животновъдите за Кампания 2018 г. Преведени са 111 951 388 лева на 12 325 животновъди по шест схеми за обвързано производство.По Схемата за обвързано подпомагане за млечни крави под селекционен контрол (ЕЖСК-мляко) бяха изплатени 35 405 312 лв. Съгласно заповед за определяне размера на плащането № РД 09-1083 от 12.12.2018 г. на министъра на земеделието, храните и горите Румен Порожанов, за едно допустимо животно по схемата, подпомагането е 542,58 лева за първите 250 животни и 434,06 лева за над 250-тото допустимо животно. По Схемата за обвързано подпомагане за млечни крави (СМлК) бяха изплатени 28 339 651 лв.Съгласно заповед за определяне размера на плащането № РД 09-1084 от 12.12.2018 г. на министъра на земеделието, храните и горите, за едно допустимо животно по схемата, подпомагането е 301,15 лева. По Схемата за обвързано подпомагане за месодайни крави под селекционен контрол (ЕЖСК-месо) бяха изплатени 3 131 835 лв.Съгласно заповед за определяне размера на плащането № РД 09-1081 от 12.12.2018 г. на министъра на земеделието, храните и горите, за едно допустимо животно по схемата, подпомагането е 197,54 лева за първите 250 животни и 158,03 лева за над 250-тото допустимо животно.По Схемата за обвързано подпомагане за месодайни крави и/или юници (СМКЮ), бяха изплатени 18 248 544 лв. Съгласно заповед за определяне размера на плащането № РД 09-1080 от 12.12.2018 г. на министъра на земеделието, храните и горите, за едно допустимо животно по схемата, подпомагането е 152,55 лева. По Схемата за обвързано подпомагане за биволи бяха изплатени 3 615 633 лв.Съгласно заповед за определяне размера на плащането № РД 09-1085 от 12.12.2018 г. на министъра на земеделието, храните и горите, за едно допустимо животно по схемата, подпомагането е 367,30 лева за първите 250 животни и 293,84 лева за над 250-тото допустимо животно.По Схемата за обвързано подпомагане за овце-майки и/или кози-майки под селекционен контрол (ДПЖСК) бяха изплатени 23 210 412 лв. Съгласно заповед за определяне размера на плащането № РД 09-1082 от 12.12.2018 г. на министъра на земеделието, храните и горите, за едно допустимо животно по схемата, подпомагането е 73,34 лева за първите 300 животни и 58,67 лева за над 300-тото допустимо животно. С извършването на плащанията по тези схеми, към момента са разплатени над 150 млн. лв. на животновъдите за Kампания 2018 г.", "date": "2018.12.14", "title": "Животновъдите получиха още близо 112 млн. лева за кампания 2018 г."}
{"url": "https://www.novinite.bg/articles/168577/Toplofikaciya-Sofiya-prisaedini-2922-novi-potrebiteli-prez-2018g", "text": "„Топлофикация София“ ЕАД  присъедини през 2018г. към топлопреносната си мрежа нови 111 жилищни и офис сгради с 2 922  абонати. Потребителско проучване показва, че централизираното топлоснабдяване е предпочетен начин на отопление, защото е безопасен, енергоефективен, финансово изгоден и отговаря на изискванията за опазване на околната среда.Сметките за отопление и топла вода за месец ноември вече са предадени от топлинните счетоводители и от 14 декември са  на разположение на столичани на Интернет страницата на дружеството – www.toplo.bg  и в центровете за обслужване на клиенти на „Топлофикация София”. Отоплителен сезон 2018-2019 г. стартира на 7 ноември, така че в този месец има по-малко дни с отопление, за разлика от миналия м. ноември. По данни на НИМХ през м. ноември 2018 г., средната температурата е  +6 градуса, докато  през същия месец на миналата година средномесечната температура е била +5,9 градуса. По тази причина, въпреки определената от КЕВР по-висока цена на топлинната енергия за новия отоплителен сезон, но поради по-малкия брой дни с отопление, сметките на потребителите за м. ноември 2018 г. са в по-голямата си част съотносими с тези за същия месец на предходната година. Близо 70% от абонатите имат месечни сметки за отопление и топла вода до 50 и до 100 лв.Припомняме, че изчисленията на месечните сметки за парно се извършват на базата на отчетената реална консумация във всеки отделен имот през предходния отоплителен сезон, отразена в окончателната изравнителна сметка за периода 1.05.2017 - 30.04.2018 г. Всеки клиент може да провери тези данни в индивидуалната си изравнителна сметка, получена от топлинния си счетоводител. Изключение правят абонатите, които имат месечно отчитане на уредите за дялово разпределение. Напомняме, че прогнозните дялове за следващия отоплителен сезон за всеки имот също се определят от топлинния счетоводител и са отразени в индивидуалната изравнителна сметка.Клиентите на „Топлофикация София“ ЕАД могат да се ориентират за характера на потреблението в сградата и  имота си от информационната част, публикувана на гърба на фактурата им.", "date": "2018.12.14", "title": "Топлофикация София присъедини 2922 нови потребители през 2018г."}
{"url": "https://www.novinite.bg/articles/168579/Umishlen-palej-v-kolektor-ostavi-bez-tok-shest-kvartala-v-Sofiya", "text": "\r\nУмишлен палеж в колектор в района на столичния бул. \"Сливница\", предизвикан при опит за кражба, остави без електрозахранване късно снощи 12 600 клиенти на ЧЕЗ в шест столични квартала, съобщиха от пресцентъра на дружеството. Засегнати са домакинства и стопански потребители в Захарна фабрика, Илинден, Света Троица, Западен парк, Фондови жилища и Банишора.\r\n\r\n\r\n\r\n\r\n\r\n", "date": "2018.12.14", "title": "Умишлен палеж в колектор остави без ток шест квартала в София"}
{"url": "https://www.novinite.bg/articles/168580/Pochina-vazrastnata-jena-napadnata-ot-maj-v-stolichniya-kvartal-Hristo-Botev", "text": "Тази сутрин е починала 70-годишната жена, която бе нападната вчера вечерта от млад мъж в кв. \"Христо Ботев\". Това съобщи пред \"Фокус\" говорителят на болница \"Царица Йоанна - ИСУЛ\" д-р Фани Цуракова. Вчера вечерта млад мъж нападна три жени - на 70 и на 40 години, и 10-годишно дете в столичния квартал „Христо Ботев“, барикадира се в дома си и се наложи служители на полицията да го изведат.Към 19.05 ч. в полицията бил получен сигнал за инцидент в столичния кв. \"Христо Ботев\". Според първоначалната информацията, при конфликт, младеж на 24 години е нанесъл наранявания с хладно оръжие на три жени и дете, след което се затворил в дома и отказал да го напусне.Пристигналите на място полицейски екипи предприели действия за безопасното му извеждане. Мъжът е задържан и отведен в Първо РУ. На мястото на инцидента са започнали огледи.Пострадалите бяха транспортирани с черепно-мозъчни травми в две болници - \"Царица Йоанна - ИСУЛ\" и спешния институт \"Пирогов\".", "date": "2018.12.14", "title": "Почина възрастната жена, нападната от мъж в столичния квартал „Христо Ботев“"}
{"url": "https://www.novinite.bg/articles/168578/Islyamska-darjava-tvardi-che-napadatelyat-ot-Strasburg-e-nein-boec", "text": "Радикалната групировка \"Ислямска държава\" заяви в сайта си \"Амак\", че мъжът, който уби трима души в Страсбург преди да бъде застрелян от полицията, е бил неин боец, но не даде доказателство в подкрепа на това твърдение, съобщиха Reuters и АФП, цитирани от БТА.ИД твърди, че 29-годишният Шериф Шекат е извършил нападението над Коледния базар в Страсбург \"в отговор на призиви да бъдат атакувани граждани на страните от коалицията\", която воюва срещу ИД в Сирия и Ирак.Според свидетели Шекат е викал \"Аллах акбар\" (\"Бог е най-великият\" на арабски), когато нападнал с огнестрелно оръжие и нож минувачи в базара.", "date": "2018.12.14", "title": "\"Ислямска държава\" твърди, че нападателят от Страсбург е неин боец"}
{"url": "https://www.novinite.bg/articles/168583/Masovo-nedovolstvo-vav-Veliko-Tarnovo-zaradi-visoki-smetki-za-topla-voda", "text": "Високи сметки за гореща вода предизвикаха масово недоволство при абонатите на „Топлофикация Велико Търново“. Започна масово отказване на потребителите от тази услуга на топлоцентралата.С последното решение на Комисията за енергийно и водно регулиране топлоцентралата във Велико Търново промени начина на ценообразуване на подаваната гореща вода на абонатите си. Досега цената беше фиксирана от 10,80 лв. за кубически метър, а с ноемврийските фактури цената за различните абонатни станции е обвързана с потреблението.Това доведе до цени от 25 до 50 лева за кубически метър гореща вода. Недоволството на домакинствата е масово, защото не са били уведомени за промяната.От „Топлофикация ВТ“ не излизат с коментар. За ситуацията е сезиран държавният енергиен регулатор.", "date": "2018.12.14", "title": "Масово недоволство във Велико Търново заради високи сметки за топла вода"}
{"url": "https://www.novinite.bg/articles/168573/Nad-170-snegopochistvashti-mashini-sa-na-teren-v-Sofiya", "text": "Над 170 снегопочистващи машини са на терен в София. Обработват се улици и булеварди, по които се движи обществения транспорт, опасни и стръмни участъци, както и общински пътища, съобщават от Столична община. В момента продължават обработки в районите „Люлин”, „Красна поляна”, „Овча купел”, Сердика”, „Илинден”, „Надежда” и други. Обработки са направени и по трасето на Южната дъга на Околовръстен път.Опесъчаване е извършено по планинските пътища на Витоша: Бояна – Златни мостове и Драгалевци – Алеко. Към момента градският транспорт се движи по всичките си обичайни маршрути.Напомняме на шофьорите да използват автомобилите си оборудвани за движение при зимни условия и да карат внимателно със съобразена скорост. ", "date": "2018.12.14", "title": "Над 170 снегопочистващи машини са на терен в София"}
{"url": "https://www.novinite.bg/articles/168587/60-ot-mladite-jeni-i-80-ot-mladite-maje-u-nas-jiveyat-s-roditelite-si", "text": "\r\nДелът на младите хора на възраст от 16 до 29 години, които живеят с родителите си, е средно малко над 68 % за страните-членки на Европейския съюз. Това сочат данните на европейската статистическа служба Евростат.\r\n\r\n\r\n\r\n\r\n\r\n\r\n\r\n\r\n", "date": "2018.12.14", "title": "60% от младите жени и 80% от младите мъже у нас живеят с родителите си"}
{"url": "https://www.novinite.bg/articles/168588/Turski-TIR-katastrofira-na-magistrala-Trakiya", "text": "Пътно произшествие с товарен автомобил с турска регистрация е станало на автомагистрала „Тракия” в района на км 231, в посока град София. Водачът и пътник в автомобила, турски граждани, са откарани вболнично заведение в Стара Загора без опасност за живота. Сигналът за произшествието е получен в дежурната част на РУ-Нова Загора в 10.05 ч., съобщиха от МВР. Товарният автомобил се е преобърнал извън пътното платно. Произшествието не затруднява движението по автомагистралата. На място има екипи на Пътна полиция. Извършват се процесуално-следствени действия.", "date": "2018.12.14", "title": "Турски ТИР катастрофира на магистрала „Тракия“"}
{"url": "https://www.novinite.bg/articles/168586/Zaradi-remont-Chast-ot-Varna-e-bez-voda-vtoro-denonoshtie", "text": "Второ денонощие голяма част от центъра на Варна е без вода. Причината е ремонт на централен водопровод. Той трябваше да приключи рано в петък сутрин, но от общината удължиха срока до 14 ч. следобед.На няколко места има разположени водоноски, но водата в тях свършва бързо.", "date": "2018.12.14", "title": "Заради ремонт: Част от Варна е без вода второ денонощие"}
{"url": "https://www.novinite.bg/articles/168594/NATO-shte-prerazgleda-angajimentite-si-v-Kosovo", "text": "Генералният секретар на НАТО Йенс Столтенберг изрази разочарование от днешното решение на Косово да продължи трансформацията на Косовските сили за сигурност в армия и каза, че Алиансът ще преразгледа равнището на сътрудничеството си с косовските сили, съобщава ДПА.\"Съжалявам, че това решение беше взето въпреки опасенията, които бяха изразени от НАТО\", каза Столтенберг. \"НАТО подкрепя развитието на Косовските сили за сигурност в рамките на настоящата им задача. С промяната на задачата, Северноатлантическият съвет сега ще трябва да преразгледа равнището на ангажираност на НАТО с Косовските сили за сигурност\", добави генералният секретар.Столтенберг подчерта, че НАТО \"остава ангажирана чрез (миротворческите сили под негово ръководство) КейФОР за осигуряването на сигурна и безопасна среда в Косово\". Парламентът на Косово одобри днес създаването на армия от 5000 души. Това стана седмица, след като сръбският премиер намекна, че такава стъпка може да провокира военна интервенция от страна на Белград.", "date": "2018.12.14", "title": "НАТО ще преразгледа ангажиментите си в Косово"}
{"url": "https://www.novinite.bg/articles/168570/Ekspert-Sastoyanieto-na-lyavata-traba-na-tunel-Echemishka-e-dobro", "text": "Бивши шефове на Пътната агенция и няколко нейни служители отиват на съд, заради смъртта на жена в тунел \"Ечемишка\" на автомагистрала \"Хемус\". Преди две години осветително тяло се откърти от тавана на тунела и се стовари върху колата на Елена Горанова. Според разследването няколко пъти до 2017 година в различни доклади, проверки и сигнали е посочвано, че конструкциите на осветителните тела в \"Ечемишка\" са опасни и трябва да бъдат подменени.Въпреки това разследващите установили, че Пътната агенция не е предприела никакви мерки, за да обезопаси осветителните съоръжения. Разследването е показало, че две години преди трагедията осветителната инсталация вече е била в аварийно състояние. Всички шест души срещу, които има обвинения вече са с мярка подписка. 6 опасни тунела на магистралите се нуждаят от спешен ремонт пък установи прокуратурата след инцидента в тунел \"Ечемишка\".  Състоянието на лявата тръба  на тунел „Ечемишка”, за почти 40-годишна експлоатация, е добро. Естествено, че трябва да се направи и ремонт така, както е направен на дясната тръба, който се вижда, че е сполучлив и добър. Това каза строителният инженер Владимир Жиянски, пътен експерт, проектант на мостове на АМ „Хемус”, в ефира на „Здравей, България”.„В лявата тръба се вижда технологичното изпълнение на съоръжението. Направено е на ламели. Естествено е, че между тях има фуга, в която попада вода. Предполагам, че при следващия ремонт ще бъде направено както в дясната тръба, където се вижда, че вода няма”, каза той.Експертът беше категоричен, че е опасно в тунела да има вода, тъй като е възможно зимата да се образува заледяване. „Безусловно е опасно да има вода. Би трябвало да се направят мероприятия по отводняване и недопускане на атмосферна вода в рамките на тунела. Няколко пъти съм казал, че е нормално в опасни съоръжения, каквито са мостове и тунели, да има по-високо сцепление на настилките”, добави инженер Владимир Жиянски.", "date": "2018.12.14", "title": "Експерт: Състоянието на лявата тръба на тунел „Ечемишка\" е добро"}
{"url": "https://www.novinite.bg/articles/168575/Prodaljava-izdirvaneto-na-nachalnika-na-KAT-Kazanlak", "text": "\r\nПродължава издирването на началника на КАТ \"Пътна полиция\" в Казанлък. Тодор Николов е в неизвестност от сряда, когато е видян за последно. Към момента и трите му телефона са изключени. Липсва и личният му автомобил. Последно видеокамери са засекли колата на Николов да се движи в посока язовир Копринка и обратно. Днес ще бъдат прегледани допълнително всички камери от изходите на Казанлък. Сигналът за изчезването на Николов е подаден от сестра му, с която живеят в една къща. Жената видяла ключовете му на вратата и се притеснила, че го няма. В издирването на началника на КАТ е включен целият състав на Областна дирекция на МВР Стара Загора.\r\nОбходени са всички маршрути по които Николов се е движел. Не е установена информация за проблеми при разговори със сестра му и зет му, с които живее в село Бузовград, близо до Казанлък. За проблеми не са съобщили нито бившата му съпруга, нито бившата му приятелка.\r\n\r\n\r\n\r\n\r\n", "date": "2018.12.14", "title": "Продължава издирването на началника на КАТ - Казанлък"}
{"url": "https://www.novinite.bg/articles/168592/35-kg-kontrabanden-tyutyun-otkriha-v-Pleven", "text": "Близо 35 кг контрабанден тютюн са открити при спецакция на служители на сектор \"Противодействие на икономическата престъпност\" при ОДМВР-Плевен и служители от Специализирани полицейски сили. Акцизната стока била намерена в гаражна клетка, в която до бали с листна маса е открита и а машина за рязане на тютюн. В помещението, собственост на мъж и жена на 27 и 34 години, имало пръсната по пода нарязана листна маса, наподобяваща по вид, мирис и цвят тютюн. Намерени и иззети са и четири полиетиленови плика с нарязан тютюн с общо тегло около 34,900 кг. По случая е образувано досъдебно производство за престъпление по чл. 234, ал.1 от НК и е уведомена прокуратурата.", "date": "2018.12.14", "title": "35 кг контрабанден тютюн откриха в Плевен"}
{"url": "https://www.novinite.bg/articles/168598/Trima-recidivisti-otvlyakoha-maj-pred-doma-mu-v-Sofiya", "text": "На 12 декември жител на столицата потърсил помощ в полицията,  след като бил ограбен  и отвлечен, съобщиха от пресцентъра на МВР.Потърпевшият разказал, че  около 19.30 часа, докато паркирал личния си автомобил \"БМВ\" пред жилището си, бил нападнат от трима непознати. Заплашили го с пистолет, привели го в безпомощно състояние, завързали го, отнели мъжката му чанта с пари, документи, часовник, ключове от дома му и други вещи. Качили го в техния автомобил, паркиран наблизо. Докато един от нападателите го пазел, другите двама влезли в жилището му с отнетите ключове, откъдето отмъкнали куфар, часовници и пари. Върнали се на паркинга и един от мъжете потеглил с колата на пострадалия в неизвестна посока. Вторият се качил при тях с \"пазача му\" и също потеглил. Малко по-късно нападателите изоставили жертвата си на пътя при с. Казичене. Случайно преминаващ с автомобил мъж го видял и се е отзовал на молбата му да потърсят полиция.Светкавично стартирали оперативно- издирвателни и процесуално-следствени действия от екипи на СДВР. В рамките на разследването били установени и задържани извършителите на престъплението - трима мъже на 27, 38 и 45 години, криминално проявени . Установено е, че двама от тях живеели на територията на столицата без адресна регистрация. След доклад на събраните материали в Софийска градска прокуратура тримата са привлечени като обвиняеми за престъпления по чл. 199 и 142 от НК. Наложени са им мерки за неотклонение \"задържане под стража\" за срок до 72 часа.", "date": "2018.12.14", "title": "Трима рецидивисти отвлякоха мъж пред дома му в София"}
{"url": "https://www.novinite.bg/articles/168574/ABSURD-V-HITRINO-Obshtinata-poiska-ot-horata-da-vrashtat-parite-za-remonta-na-kashtite-im", "text": "Нов скандал след трагедията в Хитрино. Кметът поиска жители да връщат пари за ремонти, защото първо на разрушените им къщи е сложена нова дограма, а след това къщите са съборени, за да се построят нови.  Мъж от Хитрино трябва  да плати 3 406 лева или да върне дограмата. При условие, че никой никога не му е казал, че е длъжен да я пази и  съхранява. А домът му е съборен преди повече от година.В ефира на „Здравей, България” собственикът на къщата Турхан Хасан обясни, че не е имал разговор с кмета. „На 11 декември съм получил уведомление, че трябва да плати дограмата. 2017 година аз бях определен за основен ремонт. Като дойде обаче комисия от София ме уведомиха, че къщата не става и не подлежи на ремонт, конструкцията на самата къща е заминала и съм за нова къща. Никой не ме е осведомил, че трябва да пазя сменената дограма.  След като се върнах от работа къщата беше съборена  с дограмата. След два дни общинският кмет дойде на място и видя, че дограмата е унищожена. Тогава нищо не ми казаха”, обясни той.72-годишната Йонка Делева, която трябва да върне 2150 лева за новата дограма на заяви, че са й се обадили да свали дограмата. „Моят син търси фирми, повика фирмата, която сложи дограмата, но отказаха, защото община Хитрино не е платила. Намери друга фирма, плати повече пари и я свалиха. Дограмата изчезна. Ние мислим, че от кметството са я прибрали и в един момент от там ме известяват, че трябва да плащам иначе ще ме дадат на съдия изпълнител”, каза тя.„Би трябвало и те да са заинтересовани в опазването на тази дограма. В последствие излиза, че е двойно финансиране и ние искаме или сумата, или дограмата да се върне”, каза кметът на Хитрино Нуридин Исмаил.„Целта не е да ощетим лицата, защото и те и без това са пострадали много от инцидента. Към нас не трябва да връщат пари. Общината ще предприеме мерки, ако преценят да ги обезвъзмездят хората”, каза Марина Сарадинова, изпълнителен директор на Фонд „Социална закрила”.", "date": "2018.12.14", "title": "АБСУРД В ХИТРИНО: Общината поиска от хората да връщат парите за ремонта на къщите им"}
{"url": "https://www.novinite.bg/articles/168576/Maj-naraga-3-jeni-i-dete-v-Sofiya", "text": "Млад мъж нападна 3 жени и дете в столичния квартал „Христо Ботев”, след което се барикадира в дома си и се наложи полицаи да го изведат, съобщават от МВР.Сигнал за случая е подаден около 19.05 часа. Според първоначалната информацията, при конфликт, младеж на 24 години е нанесъл наранявания с хладно оръжие на три жени и дете, след което се е затворил в дома и отказал да го напусне. Пристигналите на място полицейски екипи от СДВР, Първо РУ и Специализираните полицейски сили са предприели действия за безопасното му извеждане. Той е задържан в Първо РУ.Екипи на Спешна помощ са откарали пострадалите за прегледи и оказване на медицинска помощ, като сред тях евентуално по-сериозно е състоянието на най-възрастната жена. На мястото на инцидента се извършва оглед, предстоят процесуално-следствени действия.", "date": "2018.12.14", "title": "Мъж наръга 3 жени и дете в София"}
{"url": "https://www.novinite.bg/articles/168571/Frenskite-specchasti-likvidiraha-napadatelya-ot-Strasburg", "text": "Френските спецчасти ликвидираха нападателя от Страсбург. Той е бил застрелян при акция, която започна в 22 часа вечерта българско време. Според полицаите, терористът се криел в склад в квартал \"Мено\". Той е в непосредствена близост до квартала, в който досега полицията го търсеше. Операцията е определяна като една от най-мащабните през тази година във Франция. Над 700 тежко въоръжени полицаи се включиха в издирването. Акцията започна през деня, продължи с 5-часова пълна блокада на квартала, в който се намират близките на 29-годишния мъж. Първоначално операцията завърши без успех. Минути по-късно обаче полицията получава нов сигнал. Така малко след 21 часа местно време полицията отива на място в съседния квартал. Той се намира на 4 км от мястото на престрелката. Полицията го намира, но след това той започва да стреля по полицията и така се стига до ликвидирането му.Петима души остават задържани. Повечето от тях са роднини на нападателя. Ще се уточява дали са замесени. Шериф Шекат нападна хората на известния коледен базар в Страсбург. Уби трима и рани 12 души. \"В 21 часа полицията отиде да арестува лице, отговарящо на описанието на заподозрения. Той отвърна с огън, след което беше неутрализиран. Информирах президента. Мислите ми са със загиналите и ранените. /.../ Това, което следва е формалното потвърждаване на самоличността. В момента няма никакви индикации, че той е имал съучастници, но разследването продължава докато бъде установена цялата истина и за да се гарантира сигурността на французите. Имаше изключително силна мобилизация и много голяма международна подкрепа. Имам предвид от Германия, но и не само\", каза вътрешният министър на Франция Кристоф Кастанер.", "date": "2018.12.14", "title": "Френските спецчасти ликвидираха нападателя от Страсбург"}
{"url": "https://www.novinite.bg/articles/168591/Nameriha-martav-izcheznaliya-shef-na-KAT-Kazanlak", "text": "Откриха мъртъв шефа на КАТ-Казанлък. Тодор Николов е намерен прострелян в автомобила си близо до Бузовград. Тече оглед на мястото на  инцидента.Информацията за изчезването му беше разпространена в четвъртък. Той е разведен и живеел със сестра си в Бузовград. Именно тя подала сигнал за изчезването му. Освен това се оказа, че липсва служебното му оръжие от касата. Няма информация дали Тодор Николов е имал някакви лични проблеми. Проведени са разговори с негови близки и познати. Според негови колеги не е имало някакви индикации за промени в поведението му.  ", "date": "2018.12.14", "title": "Намериха мъртъв изчезналия шеф на КАТ-Казанлък"}
{"url": "https://www.novinite.bg/articles/168596/Lekarskiyat-sayuz-shte-podpishe-aneks-kam-Nacionalniya-ramkov-dogovor-no-postavi-uslovie", "text": "Българският лекарски съюз (БЛС) даде мандат на свои представители за подписване на анекс за следващата година към сега действащия Национален рамков договор с условието към 30 септември неусвоените средства да бъдат насочени към болниците за изплащане на надлимитна дейност за минали години. Това приеха делегатите на 69-ия Извънреден събор на съсловната организация, като от 329 имащи право на глас 230 гласуваха \"за\", 13 - \"против\" и 19 - \"въздържал се\". Анексът ще влезе в сила от 1 януари 2019 г. В документа се предвижда завишаване на регулативните стандарти - направления в извънболничната помощ над 10%, увеличаване на бюджетите на болниците, завишаване на цени на някои клинични пътеки, поставяне на камери за наблюдение на входа и на изхода на залите, в които се извършват ангиографии с цел завишаване на контрола и др. В анекса се предвижда, административните услуги, които извършват лекарите - издаване на медицински свидетелства, бележки за имунизации и др, да се заплащат. Цената им ще се определя от лекаря. Предстои още текстове в анекса да бъдат доуточнени, подчерта председателят на съсловната организация д-р Иван Маджаров. Предвиденото намаляване на цените на лъчелечението е решение на Надзорния съвет на НЗОК, като това е част от компромисите, които ние направихме, допълни д-р Маджаров. Те твърдят, че това лечение е прекалено скъпоплатено, но в сряда имаме среща с тях и се надявам, че ще изясним проблема, каза още той. По думите му това няма да се отрази негативно на пациентите. Ако ни докажат че има злоупотреби в тази област, ще трябва да се коригират цените, но ако не ни докажат, ще трябва да се върнат цените, които са били досега, допълни Маджаров. Предстоят разговори и с лекарите по дентална медицина, свързани с издаването на болничен лист за пациент за дентална услуга. В момента болничният лист се издава от личния лекар, а би трябвало да се издаде от лекар по дентална медицина, смята Маджаров. Личните лекари ще отказват да издават болничен лист за дентални дейности, категоричен беше Маджаров.", "date": "2018.12.14", "title": "Лекарският съюз ще подпише анекс към Националния рамков договор, но постави условие"}
{"url": "https://www.novinite.bg/articles/168595/Proverete-kolko-plashtate-na-darjavata", "text": "Институтът за пазарна икономика (ИПИ) пусна специализираната страница . Сайтът позволява на всеки работещ българин да изчисли данъците, които плаща на държавата на база своята  и потребление.Интернет страницата предлага разбивка по данъци, която показва колко струва всеки един отделен данък. Може да се направи и сравнение със средните годишни данъци на работещия българин, което показва положението на всеки работещ спрямо моделирания от ИПИ средностатистически работещ българин. Посочва се и личен ден на данъчна свобода, който показва на работещия кога спира да работи за държавата и започва да работи за себе си.Тъй като значителна част от данъчното облагане започва след получаването на \"чистата\" заплата, в данъчния калкулатор всеки може да въведе и месечното си потребление на алкохол, цигари и бензин, както и да отбележи каква част от останалата сума спестява.Сайтът дава подробно разяснение на различните данъци и осигуровки, които има в страната. В него е описано и в коя част на бюджета отиват съответните данъци. Страницата, която се поддържа от ИПИ, е създадена с подкрепата на Фондация за свободата \"Фридрих Науман\".", "date": "2018.12.14", "title": "Проверете колко плащате на държавата"}
{"url": "https://www.novinite.bg/articles/168585/Otvaryat-koledniya-bazar-v-Strasburg-za-posetiteli", "text": "Традиционният коледен базар в Страсбург днес отново ще бъде отворен за посетители. Френският вътрешен министър Кристоф Кастанер заяви, че базарът отвори около 11 ч местно време. Атентаторът Шериф Шекат беше застрелян късно снощи от полицията. Във вторник 29-годишният мъж откри огън по събралите се на коледния базар хора, като уби трима, а един от ранените е в мозъчна смърт. Френската прокуратура заяви, че разглежда случая като терористичен акт.", "date": "2018.12.14", "title": "Отварят коледния базар в Страсбург за посетители"}
{"url": "https://www.novinite.bg/articles/168597/Tragva-obshtestvenata-porachka-za-novata-gazova-traba-do-Sarbiya", "text": " Държавното дружество „Булгартрансгаз“ следващата седмица ще внесе в Агенцията за обществени поръчки необходимата документация за стартиране на конкурса за строежа на новата газова тръба от Турция към сръбската граница. Това заяви енергийният министър Теменужка Петкова в парламента, предаде репортер на БГНЕС. По новата тръба се очаква да се транспортира синьо гориво от „Турски поток“. Плановете на „Булгартрансгаз“ са да изгради над 470-километровия участък, от компресорната станция в Петрич до сръбския град Зайчар, до средата на 2019 г.", "date": "2018.12.14", "title": "Тръгва обществената поръчка за новата газова тръба до Сърбия"}
{"url": "https://www.novinite.bg/articles/168599/Dejurni-inspektori-kam-BABH-s-proverki-po-praznicite", "text": "Дежурни инспектори към Агенцията по храните тръгват на проверки по коледните празници. Те ще се правят и по сигнали на потребители.При предишната им акция, на Никулден, са проверени над 1000 обекта и са съставени 7 акта. Констатираните нарушения са за продажба на риба от обекти, които не са регистрирани, предлагане на риба и рибни продукти с изтекъл срок на годност, без документи за произход и неправилно етикетирани.Агенцията извършва и проверки в зимните курорти, които стартираха на 10 декември и ще продължат до края на сезона.", "date": "2018.12.14", "title": "Дежурни инспектори към БАБХ с проверки по празниците"}
{"url": "https://www.novinite.bg/articles/168601/Poveche-ot-500-hilyadi-balgari-shte-poluchavat-mesechna-finansova-pomosht", "text": "Повече от 600 хиляди са хората с увреждания у нас, които ще имат право от януари да получават месечна финансова помощ. За ½ милион от тях Агенцията за социално подпомагане служебно ще трансформира интеграционните добавки в новата помощ, но останалите ще трябва да подават заявления в дирекциите за социално подпомагане по местоживеене от януари.\"По наши разчети спрямо тези, които ползват вече някакъв вид добавка за социална интеграция, за които служебно съответно ще бъдат отпуснати новите помощи, около 140 000 биха имали право допълнително, ако подадат заявление и декларация. От януари непълната социална инвалидна пенсия от малко над 30 лева ще се изплаща от Агенция за социално подпомагане, а не от Националния осигурителен институт, но реално хората ще я получат с парите през февруари\", заяви социалният министър Бисер Петков.Министърът обясни, че ако има случай, в който четвъртинката социална инвалидна пенсия отдолу и съответно интеграционните добавки, които лицето получава от АСП са в по-голям размер от това, което се получава като процент от линията на бедност, се запазва по-благоприятният размер\".Бисер Петков каза още, че се планира до 2021-а година от социалните домове да бъдат изведени абсолютно всички деца.", "date": "2018.12.14", "title": "Повече от 500 хиляди българи ще получават месечна финансова помощ"}
{"url": "https://www.novinite.bg/articles/168572/Deputatite-shte-glasuvat-promeni-v-Antikorupcionniya-zakon", "text": "Очаква се депутатите в пленарна зала да решават дали незаконно придобитото имущество ще се отнема в полза на държавата и при прекратено наказателно производство. Правната комисия прие промените в антикорупционния закон. Поправката беше предложена от депутати от ГЕРБ, след тълкувателно решение на Върховния касационен съд. Според него, делата за конфискация трябва да бъдат прекратявани при прекратяване на наказателно преследване. Главният прокурор подкрепи поправките, защото, според него, с решението си ВКС е подменил изцяло смисъла на закона.", "date": "2018.12.14", "title": "Депутатите ще гласуват промени в Антикорупционния закон"}
{"url": "https://www.novinite.bg/articles/168569/Dnes-nad-stranata-shte-e-predimno-oblachno", "text": "Днес над страната ще е предимно облачно. В Западна и Централна Северна България ще има превалявания, предимно от сняг, в Югозападна – от дъжд и от сняг, в останалите райони – от дъжд. Ще духа слаб, в Дунавската равнина до умерен вятър от изток-североизток. Максималните температури ще са между 2° и 7°. Над планините ще е предимно облачно. На много места ще има слаби валежи от сняг, под около 1200 метра – от дъжд. Ще духа умерен до силен вятър от запад-югозапад. Максималната температура на височина 1200 метра ще е около 2°, на 2000 метра – около минус 3°.По Черноморието ще е предимно облачно, привечер ще има слаби валежи от дъжд. Ще духа слаб до умерен вятър по северното крайбрежие от североизток, по южното – от югоизток. Максималните температури ще са между 6° и 9°. Температурата на морската вода е 8°-9°. Вълнението на морето ще е 1-2 бала.", "date": "2018.12.14", "title": "Днес над страната ще е предимно облачно"}
{"url": "https://www.novinite.bg/articles/168590/Nov-Zakon-za-kadastara-shte-oblekchi-dejnostta", "text": "Министърът на регионалното развитие и благоустройство Петя Аврамова съобщи по време на парламентарния контрол, че в новия Закона за кадастъра, който ще бъде иницииран през януари 2019 г., се предлага за облекчаване на процеса създаване на правна възможност за лицата, придобили правоспособност по реда на ресорния закон, да подпомагат Службите по кадастър при административното обслужване като издават скици на поземлени имоти, на сгради, схеми на самостоятелни обекти в сгради и съоръжения на техническата инфраструктура и удостоверения за наличие или липса данни.Документите ще се изработват автоматично от информационната системата, до която правоспособните лица ще имат право на достъп.Министър Аврамова допълни, че дейността на правоспособните лица ще се контролира от Агенцията по геодезия, картография и кадастър, а наредба ще регламентира реда и условията за осъществяването на тази дейност.Петя Аврамова информира още, че в процес на изработване е нова концепция за обслужване на потребителите на кадастрална информация като ще има тристепенна система на контрол и санкции, които ще се налагат на служители на Агенцията по геодезия, картография и кадастър. Мерките са предприети заради сигнали за неспазване на срокове. Министърът изтъкна, че всеки случай е конкретен, като добави, че това, което хората отчитат като закъснение, в общия случай е заради прилагане на законови разпоредби, които изискват процедури по уведомяване на заинтересовани лица, които по наредба не се включват в обявения срок за изпълнение.", "date": "2018.12.14", "title": "Нов Закон за кадастъра ще облекчи дейността"}
{"url": "https://www.novinite.bg/articles/168600/Radev-izprati-saboleznovatelno-pismo-do-Erdogan-zaradi-vlakoviya-incident", "text": "\r\nДържавният глава Румен Радев изпрати съболезнователно писмо до своя турски колега президента Реджеп Тайип Ердоган по повод тежкия инцидент с високоскоростен влак в района на Йенимахале, при който загинаха и бяха ранени много граждани, съобщиха от прессекретариата на държавния глава.\r\n\r\n\r\n\r\n\r\n", "date": "2018.12.14", "title": "Радев изпрати съболезнователно писмо до Ердоган заради влаковия инцидент"}
{"url": "https://www.novinite.bg/articles/168602/MVR-NAP-i-KZP-s-proverki-na-stokoviya-bazar-Iliyanci", "text": "Служители на „Икономическа полиция“ в ГДНП, колегите им от СДВР, заедно с представители на Националната агенция за приходите и Комисията за защита на потребителите, извършиха съвместни инспекции на територията на стоковия базар \"Илиянци\".В рамките на три дни – от 10 до 12 декември, са проверени 118 моторни превозни средства, 11 физически лица и 29 търговски обекта. В хода на съвместните действия са констатирани нарушения в 17 обекта, като преобладаващите от тях – установена разлика в касовата наличност.Сред другите нарушения са неиздаване на касов бон, несъхранение или липса на месечни отчети, некоректно водене на касова книга и липса на удостоверения за регистрация на касов апарат.", "date": "2018.12.14", "title": "МВР, НАП и КЗП с проверки на стоковия базар \"Илиянци\""}
{"url": "https://www.novinite.bg/articles/168582/ES-otkazva-da-predogovarya-sdelkata-za-Brekzit", "text": "Споразумението по Брекзит не е отворено за предоговаряне. Това е категоричната позиция на Европейския съвет по чл.50, която европейските лидери потвърдиха на заседание през изминалата нощ.Съветът препотвърждава своите заключения от 25 ноември за подкрепа на  документа и политическата декларация и ще процедира за неговата ратификация.В последната, пета точка от заключенията на Съвета се казва, че той призовава да се ускори подготовката на всички нива по работата за оттеглянето на Великобритания, като се имат предвид всички възможни варианти, очевидно  и Брекзит без сделка.„Когато става дума за бъдещите отношения, нашите британски приятели трябва да кажат какво искат, вместо да ни казват какво искаме ние. А ние бихме искали в рамките на няколко седмици те да ни уведомят какво очакват“, каза председателят на Европейската комисия Жан-Клод Юнкер след срещата„Госпожа Мей проведе доблестна и смела битка, но резултатите ги няма. А ние искаме мирни отношения за годините пред нас. Но най-вече бихме искали Обединеното кралство дори и да не си помисля, че може да се предоговаря каквото и да било“, допълни Юнкер.Съветът заключава още, че предпазната мрежа е въведена като застраховка срещу твърда граница между Ирландия и Северна Ирландия, така че да осигури целостта на единния пазар, както и че това решение е временно.", "date": "2018.12.14", "title": "ЕС отказва да предоговаря сделката за Брекзит"}
{"url": "https://www.novinite.bg/articles/168584/MS-razpredeli-17-mlrd-leva-byudjeten-izlishak", "text": "1,7 млрд. лв. бюджетен излишък бяха разпределени от Министерския съвет на последното му заседание за тази година. Общо бюджетният излишък до 1 ноември 2018 г. година е 2,8 млрд. лв., което прави по 400 лв. на глава от населението.Почти половината от доходите на всеки човек, който работи – 48%, отиват за бюджета – през Данък общ доход, ДДС и акцизите върху горивата, цигарите и кафето. Сумата е около 500 лв. на месец при средна за страната заплата, съобщава БГНЕС.Най-голямата сума от излишъка отива за строителството на АМ „Хемус” – 1,3 млрд. лв. Тя е за отсечка от 134,2 км от местността „Боаза” до връзката с пътя между Русе и Велико Търново.За други инфраструктурни проекти бяха заделени общо 158 млн. лв.Над 100 млн. лв. отиват в Министерството на отбраната – основно за ремонт на военна техника.По-малки суми са заделени за детски градини и храмове. 20 хил. лв. пък се отпускат на Македония за подобряване на условията за живот в центровете за бежанци.Допълнителните 23 млн. лв. отиват за софтуер на държавната администрация. Посочено е точно какъв тип софтуер трябва да бъде купен. Предстои провеждане на конкурси.", "date": "2018.12.14", "title": "МС разпредели 1,7 млрд. лева бюджетен излишък"}
{"url": "https://www.novinite.bg/articles/168589/Borisov-Shte-nastoyavam-bolnica-Lozenec-da-ne-e-pravitelstvena", "text": "Премиерът Борисов заяви, че не е очаквал Здравната комисия да отхвърли предложението Правителствена болница да стане Национална педиатрична болница. Борисов коментира темата пред журналисти в Брюксел.„Болница на властта, с гръмкото име Правителствена. Мислех, че ако я направим детска това е едно добро решение. Но срещнах такава яростна съпротива, каквато не съм очаквал”, заяви Борисов.„Приемам, че имат някакви аргументи. Но не считам, че Министерския съвет или администрацията на Министерския съвет, или инспектората, са компетентни да управлява болница. Затова ще настоявам пред парламента да променят само член 5, за да не е правителствена болница. Нека си остане университетска, ще се опитаме да оправим част от дълговете, но държа да си отиде към Министерството на здравеопазването. Да се махне думата Правителствена, защото ме дразни”, заяви Борисов.", "date": "2018.12.14", "title": "Борисов: Ще настоявам болница „Лозенец” да не е правителствена"}
{"url": "https://www.novinite.bg/articles/168593/Bojko-Borisov-Nadyavam-se-Balgariya-da-poluchi-po-izgodni-oferti-za-iztrebiteli-F-16", "text": "Премиерът Бойко Борисов се надява България да получи по-изгодни оферти за нови изтребители Ф-16:\"Защото от това, което съм разговарял с пилотите-изтребители да ги наречем, нов Ф-16 блок 70 е в значителна степен по-добър самолет от всички останали, които се предлагат и затова искам да имаме действително бойни машини, на които като се качат летците на тях, да знаят, че имат шанса да победят\", заяви в Брюксел премиерът Бойко Борисов.Оферти за нови изтребители от типа Ф-16 досега са получени от САЩ.Швеция предлага нови самолети \"Грипен\", а Италия - изтребители \"Юрофайтър\" втора употреба.", "date": "2018.12.14", "title": "Бойко Борисов: Надявам се България да получи по-изгодни оферти за изтребители Ф-16"}
