{"url": "https://www.novinite.bg/articles/167784/Protestirashtite-davat-na-vlastta-manifest-za-alternativno-upravlenie", "text": "Публикувано във факти.бг:Национален протест се организира в цялата страна, обяви пред БНР Александър Стамболийски, който е един от организаторите на протестите в Благоевград.Той очерта исканията на недоволството:\"Изготвили сме манифест с алтернативно управление на България, който ще се разпространява в градовете. Ще бъде даден и на институциите, управляващи и опозиция, за да видят какво предлагаме. Това е начин да се развива страната в положителна посока и също така да удовлетворим постоянните желания от страна на българските граждани за мажоритарни вотове, за нормално развитие, повишаване на доходите, съкращаване на раздутата администрация. Имаме конкретни искания. Знаем защо протестираме\".За лозунга \"Смяна на системата\" Стамболийски подчерта, че е имало много хора, настроени за президентска република, крайна смяна на Конституцията. Според него обаче това е въпрос, който трябва да бъде подложен на всенародно обсъждане. Той отбеляза едно от исканията - да бъдат съкратени изцяло субсидиите на партиите и те да започнат да се самофинансират. Протестиращите настояват и за падане на имунитета на депутатите.Без оставка на правителството няма как да стане, категоричен бе Стамболийски и подчерта за пореден път, че нито той, нито другите организатори не принадлежат по никакъв начин към политическа партия. По думите му е имало опити за \"яхане на протестите\", но те са се разграничили категорично от това.За липса на политически убеждения сред протестиращите потвърди и Доника Мангова - един от организаторите на протестите в Сливен. Тя също посочи, че исканията им са напълно ясни, а първата стъпка е сваляне на правителството:\"Искаме смяна на системата. Имаме предвид не кой, а как ще ни управлява. Омръзнало ни е да слушаме, че някой не строи, някой не плаща, някой не дава и т.н. Ние, гражданите, сме техните работодатели, а не те на нас. Искаме независима правосъдна система и всички да сме равни пред закона - не законът да важи за едни, а за други да си затваря очите. Трябва да има механизъм за отзоваване на депутати, на общински съветници, с референдум, а не 4 години да не можеш да мръднеш от позицията, на която е сложен някой. Нашата цел не е само да свалим правителството. Ангажиментът е на целия български народ. След като свалим правителството, ни чака много работа. Всичко е в нашите ръце. Време е народът да се обедини и род по род да станем народ. Искаме всеки гражданин да може сам да решава съдбата си, а не единици хора да разпределят пари на себе си и на приближените си, а народът да тъне в мизерия\".", "date": "2018.11.25", "title": "Протестиращите дават на властта манифест за алтернативно управление"}
{"url": "https://www.novinite.bg/articles/167792/Merkel-Uspyahme-da-sazdadem-edin-diplomaticheski-shedovar", "text": "Германският канцлер Ангела Меркел заяви, че напуска извънредната среща на върха в Брюксел със смесени чувства, предаде БГНЕС.„Изключително тъжно е, че Великобритания излиза от ЕС след 25 години членство“, заяви тя пред репортери в белгийската столица. „Миля, че успяхме да създадем един дипломатически шедьовър в една изключително трудна ситуация“, категорична бе тя. ", "date": "2018.11.25", "title": "Меркел: Успяхме да създадем един дипломатически шедьовър"}
{"url": "https://www.novinite.bg/articles/167793/Tereza-MejLondon-shte-prodalji-da-poddarja-blizki-otnosheniya-s-evropejskite-si-partnori", "text": "Британският премиер Треза Мей заяви, че споразумението за Brexit, подписано от всички европейски лидери на извънредната среща на върха в Брюксел, е „единственото възможно“, предадоха Би Би Си и БГНЕС. На пресконференция след форума тя призова британските депутати и гражданите на Великобритания да подкрепят сделката.„Ако хората си мислят, че има някаква друга възможност за преговори – грешат. Това е сделката, която бе поставена на масата, това е възможно най-добрата сделка, това е единствената възможна сделка“, заяви МейPlay VideoБританският премиер допълни, че Лондон ще „продължи да поддържа близки отношения с европейските си партньори“.„Имаше хора, които поставяха под съмнение сключването на споразумението. Категорична съм, че отхвърлям това мрачно настроение на отчаяние. Не съм натъжена, че напускаме ЕС. Но виждам, че има европейски лидери и британски граждани, които изпитват това чувство“, заяви Мей. „Аз обаче съм изпълнена с оптимизъм за следващия етап от бъдещето на Великобритания“, подчерта тя.Британският премиер заяви, че днешната среща на върха отбелязва не просто кулминацията на преговорите с ЕС, но е и началото на „решаващ национален дебат“. „Британските депутати ще гласуват по сделката преди Коледа“, припомни тя.Мей бе категорична, че Brexit ще позволи на Обединеното кралство да създаде „имиграционна система, базирана на това не от къде идват хората, а какви умения и таланти имат“. По думите й това ще сложи край на огромните годишни плащания, които Лондон прави към ЕС. „Brexit ще сложи край на юрисдикцията на Европейския съд на територията на Великобритания“.Британският премиер обяви, че след сделката за Brexit Лондон ще напусне Съвета по селско стопанство и рибарство на ЕС. „Обединеното кралство отново ще бъде независима морска държава, която ще има суверенен контрол върху водите си“, подчерта тя.На журналистически въпрос дали все пак има някой във Великобритания и ЕС, който да е доволен от сделката, Мей заяви, че тя е „добра за всички в Обединеното кралство и защитава работните места и живота на хората, живеещи в него“.„Не трябва да се допуска провеждането на нов референдум“, подчерта Мей и допълни: „Британските граждани ще очакват парламентът да гласува по сделката. Повечето хора в Обединеното кралство искат сделката да бъде сключена, искат да се фокусираме върху решаването на ежедневните им проблеми“.На въпрос на испански журналист, касаещ Гибралтар – ябълка на раздора между Мадрид и Лондон, която можеше да се превърне в основна пречка за подписването на споразумението за Brexit, Мей отговори: „Статутът на Гибралтар няма да се промени. При бъдещите преговори – ще преговаряме за цялото британско семейство, включително Гибралтар“.", "date": "2018.11.25", "title": "Тереза Мей:Лондон ще „продължи да поддържа близки отношения с европейските си партньори“"}
{"url": "https://www.novinite.bg/articles/167768/Dnes-nad-stranata-shte-ima-razkasana-sredna-i-visoka-oblachnost", "text": "Днес над страната ще има разкъсана средна и висока облачност, значителна над Западна България. Преди обяд на места в низините и котловините ще има ниска облачност или мъгла. В Източна България ще духа слаб юг-югозападен вятър. Минимални температури между 1° и 6°, максимални предимно между 7° и 12°, в София около 10°. Вечерта от запад ще започнат превалявания от дъжд, които след полунощ ще обхванат западната половина от страната. Над планините ще има разкъсана облачност, по-значителна над масивите от Западна България, където към края на деня ще започнат превалявания от дъжд, над 2200 метра от сняг. Ще духа до умерен западен, в следобедните часове югозападен вятър. Максималната температура на височина 1200 метра ще е около 8°, на 2000 метра – около 4°.Над Черноморието ще има разкъсана висока облачност, а преди обяд на места и значителна ниска. Ще духа до умерен юг-югозападен вятър. Максималните температури ще са 11-12°, близки до температурата на морската вода. Вълнението на морето ще бъде 1-2 бала.", "date": "2018.11.25", "title": "Днес над страната ще има разкъсана средна и висока облачност"}
{"url": "https://www.novinite.bg/articles/167776/Makron-osadi-proyavite-na-nasilie-na-jaltite-jiletki", "text": "\r\nФренският президент Еманюел Макрон осъди вчера насилието, проявено от протестиращите, участващи в демонстрации срещу повишението на данъците на горивата и неговото управление, предаде АП.\r\n\r\n\r\n\r\n\r\n\r\n", "date": "2018.11.25", "title": "Макрон осъди проявите на насилие на \"жълтите жилетки\""}
{"url": "https://www.novinite.bg/articles/167786/Yunker-sled-sreshtata-Golyamata-rabota-edva-sega-zapochva", "text": "Постигнатото споразумение за напускането на Великобритания беше единствената възможна сделка. Това заяви председателят на Европейската комисия Жан-Клод Юнкер, след като по-рано днес Европейският съвет подкрепи споразумението и рамката за бъдещите отношения с Лондон, пише БТА.\"Доволни сме от постигнатия резултат, но денят е тъжен. Не е време нито за аплодисменти, нито за шампанско\", каза Юнкер.Всички, изказали се на днешното заседание, изразиха тъга. Преди година ЕК пое задължението да преговаря с Великобритания. Трудността бе да запазим единството на държавите от ЕС. Често имаше натиск от Лондон над отделните държави от Общността и съответната работна група в Европейския парламент.\"Имаше проблем с нашите испански приятели, които много обичам. Споразумяхме се и за Гибралтар. Онези, които не са испанци, не разбират мащаба на въпроса. Постигнатото споразумение е добро за Испания, добави той.Това е най-добрата възможна сделка. Призовавам да бъде подкрепена в Камарата на общините към британския парламент, това е единствената възможна сделка, посочи Юнкер.Той призова това да се има предвид при предстоящото гласуване на британските депутати. По неговите думи не са прави онези, които възнамеряват с отхвърляне на сделката да предоговорят по-добри условия за оттеглянето на Великобритания.Председателят на ЕК уточни, че британските служители на комисията ще запазят работата си в институцията\"Днешният ден не е най-бляскавият за ЕС. Най-голямата работа едва сега започва. Разводът е тъжен момент, както някои от вас знаят. Не вярвам, че Великобритания ще бъде като останалите чужди за ЕС държави, има остатъци от любов\", коментира Юнкер.Трудно е да се предскаже как ще премине процесът по ратификацията на споразумението, отбеляза председателят на Европейския съвет Доналд Туск. Пред нас остава труден процес на ратификация, предстоят още преговори. Въпреки това как всичко ще приключи, сигурното е, че ще останем приятели до последния ден, а дори и с ден повече, добави той.Главният преговарящ от страна на ЕС Мишел Барние определи споразумението като честно и балансирано. Никога не сме работили срещу Великобритания. Всеки сега трябва да поеме своята отговорност при одобряването на споразумението. Ще останем съюзници, партньори и приятели, добави Барние по повод бъдещите отношения с Лондон.", "date": "2018.11.25", "title": "Юнкер след срещата: Голямата работа едва сега започва"}
{"url": "https://www.novinite.bg/articles/167785/Ideya-Chasove-po-vazpitanie-da-vlyazat-v-programata-na-uchenicite", "text": "Часове по възпитание влизат в програмата на учениците. Идеята е на образователното министерство. Експертите вече подготвят новата стратегия, чиято цел ще е да определи ценностите, които децата трябва да притежават, съобщава Нова.И сега училищата и детските градини осъществяват възпитателна дейност, но параметърът ѝ не е дефиниран. Сред заложените цели в проекта са учениците да знаят какво е толерантност, уважение и патриотизъм.\"Това не означава, че ще бъде иззета функцията на семейството. Напротив, всички деца, които влизат в класната стая, влизат с различни ценности, с различно възпитание. Смятаме, че има едни общочовешки ценности, които трябва да се развият и на които ние изключително много държим\", заяви заместник-министърът на образованието и науката Таня Михайлова.  От синдикат \"Образование\" дори предлагат учителите да пишат оценки на база поведението на децата в училище. \"Оценка за дисциплината на съответния ученик - нещо, което би демонстрирало неговите умения да живее в социални общности и би гарантирало правата на другите деца. Наше изследване показа, че в повечето от страните има такава оценка\", каза синдикатът от \"Образование\" - КТ \"Подкрепа\" Юлиан Петров", "date": "2018.11.25", "title": "Идея: Часове по възпитание да влязат в програмата на учениците"}
{"url": "https://www.novinite.bg/articles/167769/Protestite-ne-sekvat-dnes-v-osem-grada", "text": "Под знака на протестите се очаква да мине денят в страната. Недоволството си днес ще изразят гражданите на Шумен, Търговище, Разград, Карлово и Сопот. Демонстранти ще блокират движението по подбалканския път София-Бургас за неопределен период от време. Протест ще има и във Велико Търново под надслов „Не на ниския стандарт на живот“. В Благоевград ще се проведе автошествие срещу високите цени на горивата и социалната несправедливост. За трета поредна неделя ще протестират и жителите на Петрич.", "date": "2018.11.25", "title": "Протестите не секват - днес в осем града"}
{"url": "https://www.novinite.bg/articles/167780/Otnovo-protesti-na-nyakolko-mesta-v-stranata", "text": "\r\nОтново са обявени протести в страната срещу високите цени на горивата, данъците и за по-високи доходи. Протестиращи заплашват, че ще блокират граничен пункт \"Кулата\". От МВР напомнят, че блокирането на гранични пунктове, магистрали и основни пътища е незаконно.\r\n\r\n\r\n\r\n\r\n\r\n\r\n", "date": "2018.11.25", "title": "Отново протести на няколко места в страната"}
{"url": "https://www.novinite.bg/articles/167779/Tereza-Mej-pomoli-britancite-da-podkrepyat-proekta-za-sporazumenie-s-ES", "text": "Британският премиер Тереза ​​Мей призова  народа да подкрепи проекта за споразумение с Европейския съюз за условията на Брекзит, договорени от нейния кабинет. Текстът на отвореното писмо до бе публикуван в събота вечерта в основните вестници на страната.\"29 март следващата година Обединеното кралство ще напусне Европейския съюз. Ще започне нова глава в живота на нашия народ и искам това да бъде момент на помирение, който гласува \"за\" или \"против\" изхода на Великобритания от ЕС и нека отново да се съберем като единна нация. За да постигнем това, сега трябва да ръководим Брекзит, подкрепяйки тази сделка \", пише Мей.Проектозаконът за Брекзит има претенции от членовете на партията на премиера, от опозиционната Партия на труда и от съучастниците в парламента - Демократическата съюзническа партия. Лидерът на синдикалистите в Аржентина Арлейн Фостър обеща, че TLF ще гласува против проекта за споразумение, ако бъде представен на парламента за гласуване в сегашния му вид. Шансовете, че министър-председателят няма да успее да осигури подкрепата на мнозинството депутати, се считат за доста високи. Според The ​​Sunday Telegraph, както в Лондон, така и в Брюксел, понастоящем се налага да се работи по алтернативни споразумения за този конкретен случай.", "date": "2018.11.25", "title": "Тереза Мей помоли британците да подкрепят проекта за споразумение с ЕС"}
{"url": "https://www.novinite.bg/articles/167790/Ukrajna-i-Rusiya-otnovo-v-ostar-konflikt", "text": "Командването на украинския боен флот съобщи, че плавателен съд от руската брегова охрана се е врязал в украински военен влекач и му нанесъл повреди в корпуса и машинното.Инцидентът е станал, когато влекачът, съпроводен от два бронирани катера с оръдия, е плавал от Одеса до азовското пристанище Мариупол - маршрут, който заобикаля анексирания от Русия през 2014 г. Кримски полуостров и преминава през Керченския проток.Руската Федерална служба за сигурност, цитирана от руски медии, заяви, че украинските кораби са предприели пътуването, въпреки че са знаели за временното затваряне на района. Целта на украинската страна е ясна - \"да създаде конфликтна ситуация в региона\", се казва в съобщението. В него не се споменава за тараниране на украинския влекач, но се обвинява Украйна, че не е информирала предварително за пътуването на малката флотилия, което Киев отрича.ВМС на Украйна съобщиха, че въпреки стълкновението трите кораба са продължили пътя си.Инцидентът е проява на агресивното и незаконно поведение на Русия, казаха още от украинския боен флот.  През 2003 г. Москва и Киев са сключили споразумение, според което Керченският проток и Азовско море са споделени териториални води. Но от 2015 г. Русия налага по-голям контрол върху преминаването през протока.", "date": "2018.11.25", "title": "Украйна и Русия отново в остър конфликт"}
{"url": "https://www.novinite.bg/articles/167771/Gabrovo-podpisa-dogovor-za-dostavka-na-avtobusi-na-priroden-gaz", "text": "Община Габрово подписа договор за доставка на първите 3 от общо 14 екологични автобуса, с които ще бъде обновен паркът на обществения транспорт в града. Автобусите са на природен газ и отговарят на европейските еко-стандарти.Чешката компания и изпълнител на договора ще достави трите 12-метрови автобуса през май 2019 година. Превозните средства са първите от предвидените по проекта за развитие на устойчив градски транспорт на Габрово, който предвижда доставката на още 3 големи електробуса и 8 по-малки. Новите возила няма да задоволят изцяло нуждите, но частично ще решат проблема с остарелия автопарк на общинското транспортно дружество, което разполага с 40 автобуса и не може да гарантира всички курсове за превоз на пътници заради амортизираните превозни средства. Проектът за развитие на транспорта в Габрово е със срок на изпълнение 2020-та година и предвижда също подобряване на транспортната инфраструктура.", "date": "2018.11.25", "title": "Габрово подписа договор за доставка на автобуси на природен газ"}
{"url": "https://www.novinite.bg/articles/167774/Liderite-na-ES-shte-obsadyat-sporazumenieto-za-Brekzit", "text": "Европейският съвет ще заседава днес, за да утвърди постигнатото предварително споразумение по оттеглянето на Великобритания от ЕС. Предвижда се да бъдат подкрепени проектът на споразумението и документ за рамката на бъдещите отношения с Лондон, съобщава БТА.Снощи отпаднаха опасенията, че Испания може да провали заседанието заради това, че двата документа не разглеждат въпросите около Гибралтар. Председателят на Европейския съвет Доналд Туск коментира в навечерието на срещата, че ЕС е издържал изпитанието по единство в преговорите. Той уточни, че Великобритания може да разчита на четиригодишен срок след оттеглянето си през март догодина, за да успее да договори бъдещите си отношения с ЕС.След днешната процедура следва постигнатите договорености, за да влязат в сила, да бъдат гласувани в британския парламент, от Европейския парламент, както и от национални и общински парламенти и съвети в ЕС.Ако сделката бъде отхвърлена от някоя от тези инстанции, Великобритания може да избере да напусне ЕС през март догодина без споразумение, както и да реши да оттегли искането си за напускане.В последния случай решението за прекратяване на процеса ще трябва отново да намери единодушна подкрепа в Европейския съвет.", "date": "2018.11.25", "title": "Лидерите на ЕС ще обсъдят споразумението за Брекзит"}
{"url": "https://www.novinite.bg/articles/167781/Ima-sdelka-Liderite-na-ES-odobriha-sporazumenieto-za-Brexit", "text": "Лидерите на страните членки на ЕС одобриха сделката за Brexit, съобщи BBC.27-те лидери дадоха подкрепата си след едночасово заседание в Брюксел.Президентът на Европейския съвет Доналд Туск даде знак вчера, че сделката ще бъде одобрена, след като Испания се отказа от притесненията си за Гибралтар в последната минута.Туск съобщи новината в Twitter.Председателят на Европейската комисия Жан-Клод Юнкер заяви, че споразумението за Brexit е най-доброто, което Великобритания може да получи призова депутатите от британския парламент да го подкрепят, предава TACC.\"Ако бях британски депутат, щях да гласувам. Това е най-доброто споразумение, което може да получи Обединеното кралство, така че парламентът трябва да го подкрепи\", каза той.Ръководителят на Европейската комисия подчерта, че въпреки споразумението за Brexit днес не е празник.\"Това е един тъжен ден. Да гледаш как една страна като Великобритания напуска ЕС, е тъжен момент и това е трагедия, няма какво да празнуваме\", каза той.Одобрението идва след 18 месеца преговори между Брюксел и Лондон, след като през 2016 година на референдум 52% от жителите на Великобритания поискаха да напуснат съюза.Великобритания ще скъса с ЕС на 29 март 2019 г.", "date": "2018.11.25", "title": "Има сделка. Лидерите на ЕС одобриха споразумението за Brexit!"}
{"url": "https://www.novinite.bg/articles/167788/Protesti-v-stranata-otnovo-blokiraha-patishta", "text": "Поредната вълна от протести в неделя доведе отново до блокада на пътища в страната.И двете платна на магистрала „“, при пътен възел Каспичан, както и първокласният път Русе - Варна, който минава над нея, са блокирани от жива верига на протестиращи от Шумен, Разград и Търговище, съобщава БНР. В резултат се образуваха дълги колони от чакащи да преминат автомобили и в двете посоки.По-рано днес протестиращите блокираха за кратко движението по мъгестралата на пътен възел \"Белокопитово\".Около 100 протестиращи срещу високите цени на горивата затвориха пътен възел  в посока Бургас. Намеренията на протестиращите са да блокират отбивката за котел. Протестиращите забиха кръст на Петолъчката, като знак, че им е изчерпано търпението и поискаха оставката на правителството и смяна на системата. Не е ясно колко дълго ще остане затворен пътният възел или кой участък ще бъде затворен. Към момента няма напрежение между полиция и демонстранти.Жандармерия и гранична полиция не позволиха на протестиращи от  да блокират граничния пункт \"Кулата\". Протестиращите се събраха в центъра на с. Кула, като полицията не допуска хората да излязат на магистралата и границата с Гърция. \r\n \r\nЖандармерия осуети намеренията за блокада на пътя Ловеч - Троян, при разклона за село Калейца и осуети намерението им да спрат за два часа движението. Недоволните от управлението на страната, ниските доходи и качеството на живот организират пешеходно и автошествие по основните улици на ТроянВ Бургас няма блокиране на пътища. В града се провежда автошествие, което зарежда по големите бензиностанции за жълти стотинки като форма на протест срещу цените на горивата и монополите. Протестът е толерантен спрямо останалите граждани. Води се нормален диалог с полицията. Изпълняват се полицейските разпореждания. В 14 часа участниците ще се съберат пред общината.В , недоволните от ситуацията в България Образували са се колони от леки и товарни автомобили. Колите, в които има майки с деца, биват допускани от протестиращите да преминат. На място вече пристига полиция, която ще се опита да овладее ситуацията, съобщава \"Фокус\".Жители на Разлог и Банско също протестират. Не е блокиран пътят за ГКППП \"Илинден\". От Гоце Делчев обаче се заканиха да затворят пътя за Гърция при село Костадинци след 13 часа.Има насрочен протест и пред сградата на общината в Тетевен.Поредният протест в Пловдив събра едва 50 души пред сградата на Общината с искане за социална справедливост и по-висок станадарт на живота. В началния час - 11 ч. се появиха едва няколко души, които се оказаха по-малобройни от полицейските служители. Едва час по късно нарасналата група премина по централната улица на града и призова пловдивчани да ги подкрепят. Според организаторите, хората вече са обезверени. Те подчертаха, че нямат политически искания.Организатори на протест предупредиха ,че ще затворят Прохода на Републиката след 16 часа. В района се очаква засилено полицейско присъствие и жандармерия. Важната пътна артерия свързва Южна със Северна България. В уведомително писмо до кмета на Гурково, изпратено от Симеон Хаджиев - организатор на днешния протест, се посочва, че демонстранти с плакати и знамена се готвят да затворят прохода. Очаква се преминаването на автомобили да бъде затруднено между 16 и 21 часа. Безработицата в малката община надхвърля 17%. Хората на недоволни от високите сметки и ниския стандарт на живот. В началото на седмицата местни жители блокираха прохода за кратко с искане за по-високи доходи.Следобед са обявени демонстрации във Враца, Стара Загора, Хасково и ДимитровградОт Брюксел, където лидерите на страните от ЕС одобриха проектоспоразумението по Брекзит, премиерът Борисов определи протестите в България като \"малки“.\"Вчера бяха много малки. Вчера всички заедно сигурно бяха една десета от срещата на ГЕРБ - предприемачи в Поморие. Факт е, че от две години по-ниска цена на горивата не е имало. Никое правителство не е обичано от всичко, от всички в Европа. Именно това, че всеки може да демонстрира, да прави протести, мисля, че е висша степен на демокрация. Разбира се, не трябва да затварят улиците, защото пък другите, които не са съгласни с тях, им се пречи на движението\".", "date": "2018.11.25", "title": "Протести в страната отново блокираха пътища"}
{"url": "https://www.novinite.bg/articles/167789/Lekari-ot-Pirogov-sa-pregledali-blizo-200-deca-ot-Velikotarnovsko", "text": "Близо 200 деца от Велико Търново и региона бяха прегледани този уикенд от специалистите от университетска болница „Пирогов“ в рамките на кампанията „Детско здраве - Пирогов“.  Специалистите по УНГ, травматология, хирургия, урология, неврохирургия, кардиология и офталмология извършиха високоспециализирани профилактични прегледи със специална апаратура, предназначена за диагностика в детска възраст в кабинетите на ДКЦ  на МОБАЛ „Д-р Стефан Черкезов“във Велико Търново, каза пред Хоризонт  Началникът на УНГ отделението в „Пирогов“ и създател на кампанията, д-р Асен Меджидиев:\"Най-голямата полза е връзката, която се прави със специалисти на доста високо ниво, което позволява на тези колеги да имат директния контакт с нас и когато се наложи, има проблемен пациент,  директно се осъществява връзката\".Най-много деца - 40, са прегледани в кабинета по УНГ. По време на прегледите 90 процента от малките пациенти във Велико Търново са били диагностицирани. Голяма част от тях са били с увеличени трети сливици. ", "date": "2018.11.25", "title": "Лекари от \"Пирогов\" са прегледали близо 200 деца от Великотърновско"}
{"url": "https://www.novinite.bg/articles/167777/Avariral-TIR-zatapi-dvijenieto-po-patya-Shumen-Silistra", "text": "Шофьорите да се движат с повишено внимание и съобразена скорост по път I-2 Шумен – Силистра в района на село Загориче поради аварирал тежкотоварен автомобил и стеснение на едната лента. Движението в участъка се регулира от \"Пътна полиция\". Това съобщиха от пресцентъра на Агенция \"Пътна инфраструктура\" (АПИ).", "date": "2018.11.25", "title": "Аварирал ТИР затапи движението по пътя Шумен – Силистра"}
{"url": "https://www.novinite.bg/articles/167783/Protestirashti-zatvoriha-AM-Hemus-kraj-Novi-pazar-i-patya-nad-magistralata-Shumen-Varna", "text": "\r\nПротестиращи затвориха АМ \"Хемус\" край Нови пазар и пътя над магистралата Шумен-Варна.\r\n\r\n\r\n\r\n\r\n", "date": "2018.11.25", "title": "Протестиращи затвориха АМ \"Хемус\" край Нови пазар и пътя над магистралата Шумен-Варна."}
{"url": "https://www.novinite.bg/articles/167794/Registriran-e-rast-na-zaplatite-v-oblast-Ruse", "text": "През третото тримесечие на 2018 г. сзаплата в област Русе в сравнение с третото тримесечие на миналата година е увеличена със 73 лева, съобщи Териториалното статистическо бюро \"Север\".През третото тримесечие на 2018 г. средната месечна работна заплата в областта е 914 лева.В обществения сектор средната работна заплата за периода юли - септември 2018 г. е 991 лева, а в частния сектор - 895 лева. Десет на сто е увеличението на средната работна заплата в обществения сектор в сравнение със същия период на миналата година, а в частния - осем на сто.Най-високо средномесечно трудово възнаграждение през третото тримесечие на 2018 г. са получили работещите в производство и разпределение на енергии и газообразни горива\" - 1405 лева. Най-ниско платени са били хората в сектора \"Хотелиерство и ресторантьорство\" - 522 лева.Според средната месечна работна заплата през третото тримесечие на 2018 год. Русенска област заема десето място сред 28-те области в страната.", "date": "2018.11.25", "title": "Регистриран е ръст на заплатите в област Русе"}
{"url": "https://www.novinite.bg/articles/167787/Balgariya-i-Rumaniya-v-kontakt-zaradi-chumata-po-svinete", "text": "Земеделското ни министерство поддържа контакт с румънските власти във връзка с африканската чума по свинете. Това увери земеделският министър Румен Порожанов по повод потвърдена вчера положителна проба за нов случай на африканската чума по свинете в село, намираща се на около 32 км от границата с България, предаде БТА.\"В контакт сме с румънските колеги - с министъра на земеделието и с министъра на лова, говорихме да не се правят гонки по границата, за да не се компрометира оградата\", уточни Порожанов, пише \"24часа\".Той обясни, че не се налагат допълнителни мерки от наша страна, защото всичко необходимо е направено. Още през активния летен сезон, когато през територията на България преминаваха много туристи от заразени държави като Румъния, Молдова, Украйна, Русия, взехме всички мерки да спрем движението на животни по сухопътната ни граница и те бяха навременни и успешни, подчерта министърът.Той е категоричен, че е много важно големите индустриални ферми да спазват изискванията за биосигурност. В тях около 400 000 животни се гледат в един оборот, така че дезинфекцията, хигиената са важни, посочи Порожанов. БАБХ вече е дала предписания, които ще бъдат и постоянна мярка занапред.Агенцията ще извършва засилени проверки и контрол на качеството на предлаганите в магазините храни преди и по време на коледните празници, както прави всяка година, потвърди също Румен Порожанов.ие с миналата година.Порожанов съобщи, че от началото на следващата година се очаква 50 на сто държавна помощ за разходите на малките производители за сертифициране. Работи се и за уточняване на параметрите на помощ за малките кланици.", "date": "2018.11.25", "title": "България и Румъния в контакт заради чумата по свинете"}
{"url": "https://www.novinite.bg/articles/167770/Cvetan-Cvetanov-shte-se-sreshtne-s-chlenove-i-simpatizanti-na-partiyata", "text": "Председателят на ПГ на ГЕРБ и заместник-председател на партията Цветан Цветанов ще посети Варна. Това съобщиха от пресцентъра на ГЕРБ. Той ще срещне с членове и симпатизанти на ГЕРБ - Варна. Срещата ще се състои в 11.00 часа в конферентната зала на хотел „Черно море” в морската столица.", "date": "2018.11.25", "title": "Цветан Цветанов ще се срещне с членове и симпатизанти на партията"}
{"url": "https://www.novinite.bg/articles/167778/Kristian-Vigenin-Promyanata-idva-i-nie-mojem-da-ya-povedem", "text": "За управляващите и за ГЕРБ особено всяко отлагане на предсрочните избори е в тяхна вреда, заяви в предаването „Неделя 150“ депутатът от БСП Кристиан Вигенин – председател на Комисията по европейските въпроси и контрол на европейските фондове в Народното събрание. Той се аргументира с данните на социологически агенции, които показват постоянен спад в рейтинга на ГЕРБ.   \r\nСпоред левицата предсрочните избори са неизбежни. Вигенин подчерта, че това не е само оценка на партията, а и на гражданите, а стабилността я „клати“ самото правителство:\r\n„Основните проблеми пред правителството ги създава самата управляваща коалиция. Тя не се занимава с политика, не споделя с гражданите какви реформи смята да прави, къде иска да заведе страната. Единствените коментари, които чуваме от управляващите в последната година, са кой какви постове ще заема, кой какви скандали развива помежду си. Хората се умориха от това. Това е едно издевателство, което мисля, че е време вече да приключи. Колкото и да се отблъсква във времето, това няма как да продължи. Всички започват да го усещат вече“.\r\nПредсрочните избори зависят от управляващото мнозинство, подчерта Вигенин и добави мнението си, че е въпрос на осъзнаване от тяхна страна. Според него първите сигнали в тази посока вече са дошли, а именно правителствените рокади и отказа за подкрепа на един от коалиционните партньори в малката коалиция.\r\nОт БСП очакват в следващите месеци да се увеличават хората, които им симпатизират. „„Визия за България“ и срещите из страната показаха, че българите имат желание да говорят за политика, за бъдеще и всякакъв род проблеми“, коментира Вигенин. По думите му през последните години партиите не можаха да отговорят на очакванията на хората:\r\n„Ние искаме хората да ни повярват, че този път ще бъде наистина различно. За да ни повярват – отнема време. Това загубено доверие в продължение на 30 години не може да се възстанови за 1-2 дни. Но промяната идва, тя е неизбежна и смятам, че ние можем да я поведем. Искаме да управляваме с българските граждани. Искаме народът да повярва, че има политическа сила, която може да управлява по различен начин. Ако те ни повярват, тогава въпросът с кого точно ще се наложи това да се случва, не е толкова важен. Компромиси вече не можем да правим“.\r\nКристиан Вигенин не вижда нищо лошо в това членове и симпатизанти на левицата да се присъединяват към протестите. По думите му те изразяват своята гражданска позиция. Според него обвиненията, че БСП участва в организацията им, са били опит да се дискредитира протеста и да се представи като партиен. „Не ги организираме, но подкрепяме тези протести“, заяви депутатът.\r\nОт новия вицепремиер Марияна Николова БСП не очаква нищо, подчерта Кристиан Вигенин. Според него това е напълно излишен вицепремиерски пост. За предшественика й - Валери Симеонов, депутатът подчерта, че той ще бъде запомнен с репликата му към майките на деца с увреждания и \"епичната му битка с шума от заведения по морето\".\r\n", "date": "2018.11.25", "title": "Кристиан Вигенин: Промяната идва и ние можем да я поведем"}
{"url": "https://www.novinite.bg/articles/167772/Sofijskiyat-universitet-Sv-Kliment-Ohridski-otbelyazva-patronniya-si-praznik", "text": "На 25 ноември 2018 г. Софийският университет „Св. Климент Охридски” ще отбележи своя патронен празник с академично тържество.Празникът ще започне в 9:00 часа в академичния параклис „Св. Климент Охридски” в Богословския факултет на Софийския университет (пл. \"Св. Неделя\" № 19), където Старозагорският митрополит Киприан ще оглави архиерейска света литургия. След службата литийно шествие ще се отправи към паметника на свети Климент Охридски.В 11:00 часа Академичният съвет на Софийския университет начело с ректора проф. Анастас Герджиков ще поднесе венец пред паметника на св. Климент Охридски. Академичното тържество по повод празника ще се проведе в Аулата на Софийския университет и ще започне в 11:15 часа.Гост на академичната общност ще бъде вицепрезидентът на Републиката г-жа Илияна Йотова.Ректорът на Софийския университет проф. Анастас Герджиков ще поздрави академичната общност по повод празника. Приветствие ще отправи и г-жа Илияна Йотова. Преподавателят в катедра „Кирилометодиевистика“ във Факултета по славянски филологии проф. дфн Татяна Славова ще произнесе академично слово на тема: \"В началото бе Словото\". Тържеството ще продължи с връчване на дипломите на новоизбраните професори за периода от 25 ноември 2017 г. до 25 ноември 2018 година.В рамките на церемонията ще бъдат връчени и следните награди:- Голямата награда за научна и изследователска дейност „Софийски университет свети Климент Охридски“;- Наградата на Столичната община за най-добър млад учен на Софийския университет „Св. Климент Охридски“ за 2018 г.;- Годишните награди на Алма матер за учебната 2018/2019 г. по повод патронния празник на Софийския университет;- Годишната стипендия на името на братя Евлоги и Христо Георгиеви за студент от Карлово;- Годишната стипендия на името на Надежда Дженева за студент от профил „Радио“ на Факултета по журналистика и масова комуникация;- Годишната стипендия съвместно с Българската национална телевизия на името на д-р Младен Младенов за студент от профил „Телевизия“ на Факултета по журналистика и масова комуникация;- Годишната стипендия за студентски постижения в радио или телевизионната журналистика на името на проф. Михаил Минков;- Награда на победителя в Националния студентски конкурс за проучване на дейността и творчеството на Петър Увалиев.", "date": "2018.11.25", "title": "Софийският университет „Св. Климент Охридски“ отбелязва патронния си празник"}
{"url": "https://www.novinite.bg/articles/167782/Cvetanov-BSP-iska-izbori-no-ne-predlaga-alternativa", "text": "От както се занимавам с политика постоянно съм в диалог с нашите структури.Такава е политиката на партията. Това заяви пред БНР председателят на ПГ на ГЕРБ Цветан Цветанов.Разбира се, че опозицията изразява тази теза за оставка на правителството още от май, когато се формира новото правителство. Това е част от политическия код на БСП. Те не предлагат алтернатива, те имат една единствена цел - смяна на правителството. Това, което имам като информация от регионалните структури, е, че на места представящите \"Визия за България\" са повече от слушателите, сподели той.Познавам Марияна Николова от пътите, в които съм ходил в кабинета на Симеонов. Това беше коалиционно решение. Нямаме разминаване в програмата. Това е предложение на Обединени патриоти и ние сме съгласни с тях. Очаквам тя да изпълнява ангажиментите, които е поело правителството и които сме обещали на българските граждани, поясни Цветанов.\"В Румъния дадоха за пример България, което значи, че се движим в правилната посока. Когато бе представен доклада за България и Румъния също бе представено подобно сравнение\", каза още депутатът.", "date": "2018.11.25", "title": "Цветанов: БСП иска избори, но не предлага алтернатива"}
{"url": "https://www.novinite.bg/articles/167775/Izborat-na-Mariyana-Nikolova-za-vicepremier-i-zavrashtaneto-na-Simeonov-v-NS-belyazaha-sedmicata", "text": "Валери Сименов беше заменен на поста „вицепремиер“ от шефа на кабинета си Марияна Николова. Тя обяви повишаването на доходите за едни от основните си приоритети.  Николова заяви, че не би направила изказвания, подобни на тези, заради които беше поискана оставката Симеонов и изрази готовност за диалог с протестиращите майки.Протестиращите майки на деца с увреждания приветстваха приемането на оставката на Симеонов и прекратиха всекидневните си протести пред Министерския съветСимеонов изрази надежда, че оставката му е сплотила коалицията \"Обединени патриоти\". В същото време Красимир Каракачанов каза, че вижда проблеми в малката в коалиция. На следващия ден Валери Симеонов се върна в парламента като депутат. Лидерът на „Атака“ Волен Сидеров обясни, че не познава  Марияна Николова и затова със съпартийците му не са участвали в гласуването.Лидерът на БСП Корнелия Нинова отново настоя за оставка на цялото правителство и за предсрочни избори. Според нея, правителството на Бойко Борисов създава нестабилност на институциите и на цели системи в страната.Протестите срещу ниския стандарт на живот, повишените цени на горивата и за смяна на системата продължиха,но ставаха все по-малобройни.Омбудсманът Мая Манолова заяви, че ще продължи да подкрепя правото на протест на гражданите. Според нея, основният проблем е защо, при нисък акциз и ниски производствени разходи, в България нямаме и най-ниските цени на горивата.Президентът Румен Радев заяви, че една от причините за протестите е, че българите не вярват, че българските политици разчитат само на заплатата си.Според председателя на ПГ на ГЕРБ Цветан Цветанов протестите в страната са добре организирани с политическа подкрепаДепутатите поставиха лимит от 5000 лева като обезщетение за причинени емоционални вреди на братя, сестри и по-далечни роднини и близки на загинали при катастрофи. Обезщетенията за най-близките роднини ще останат както досега - без ограниченияНародните представители отхвърлиха ветото на президента Румен Радев срещу по-високите данъци за старите коли, увеличените ставки за имотите на българите и новия начин за изчисляване на такса смет - според количеството, а не според данъчната оценка на имота.А след среща при премиера синдикатите и работодателите казаха,че очакват увеличение на средната заплата през следващата година.Цената на горивата продължи да пада.Втората тръба на газопровода \"Турски поток\"ще минава през България, Сърбия, Унгария и Словакия. Това е определил окончателно \"Газпром\", съобщи руският вестник \"Комерсант\" като се позова на свои източници.  Депутатът от ДПС Рамадан Аталай коментира, че страната ни трябва да направи всичко възможно, за да може Турски поток да премине през нашата страна.Транзитиране на газ, като част от проекта „Турски поток“, е резултат от усилени преговори на държавата, както с руската, така и с турскатаРешението за включването на страната ни в енергийния проект „Турски поток“ е положително, но ползите далеч няма да са такива, каквито биха били с нереализирания проект „Южен поток“, заяви Таско Ерменков от БСП:Министър Теменужка Петкова заяви , че  страната ни не е уведомявана официално за намерението на Газпром:Премиерът Бойко Борисов възложи на МВР и на ДАНС да направят проверка във възможно най-кратък срок на българските документи за самоличност, издадени на чужди граждани за последните пет години.Три седмици след акцията за корупционни практики в Държавната агенция за българите в чужбина , от специализираната прокуратура съобщиха, че в банкова касета, до която достъп е имал само главният секретар на Агенцията Красимир Томов,  са намери евро, долари и левове на стойност 427 000 лева. Томов, заедно с уволненения след арестите председател на Агенцията Петър Харалампиев и още двама души,  са обвинение за търговия с документи за български произход.Прокуратурата ще проверява дали финансовият министър плаща наем за луксозния апартамент, в който живее. В \"Шоуто на Слави\" главният прокурор Сотир Цацаров беше попитан знае ли, че Bлaдиcлaв Гopaнoв  живее в апартамент от 180 квадрата, предоставен му безвъзмездно от български бизнесмен.В същото телевизионно предаване Сотир Цацаров  каза, че ако експертиза потвърди изводите за нередности в доклада на ДАНС при изграждане на оградата на границата, ще има обвиняеми министри и областни управители. Бившият вицепремиер Валери Симеонов обясни, че не вижда основания да се притеснява от евентуални нарушения. И вицепремиерът Красимир Каракачанов каза, че не е притеснен от заявката на главния прокурор. Според лидера на БСП Корнелия Нинова заявеното от Цацаров е доказателство, че сигналът за оградата, внесен  от депутата от левицата Елена Йончева, е имал основания.Бизнесменът Николай Банев и съпругата му Евгения да бъдат екстрадирани в България, реши Апелативният съд във френския град Екс-ан-Прованс. Това съобщи за \"Хоризонт\" адвокатът на семейството Венсан Пенар. Ако решението не бъде обжалвано, Баневи трябва да бъдат екстрадирани до 10 дни, посочи адвокатът:Специализираният наказателен съд  забрани на отстранената като кмет на Младост Десислава Иванчева и бившата ѝ заместничка Билянa Πeтpoвa  да напускат страната.  Юристи коментираха, че е прецедент да се иска ограничителна мярка, каквато е зaбpaнaта зa нaпycĸaнe нa cтpaнaтa, при положение че Иванчева и Петрова продължват да са в арестаДвижението на трамваите по ул. Граф Игнатиев в София ще бъде пуснато скоро, каза кметът Йорданка Фандъкова, но отказа да се ангажира с конкретен срок. Както всеки втори българи, така и софиянци се втурнаха по моловете заради Черния петък.", "date": "2018.11.25", "title": "Изборът на Марияна Николова за вицепремиер и завръщането на Симеонов в НС белязаха седмицата"}
{"url": "https://www.novinite.bg/articles/167795/Goranov-e-golyam-chovek-da-izleze-i-da-obyasni-za-apartamenta-si-prizova-Borisov", "text": "Владислав Горанов е голям човек. След като е писал жилището в декларацията, да излезе и да обясни.Така премиерът Бойко Борисов коментира пред журналисти случая с жилището на финансовия министър Владислав Горанов. Антикорупционната комисия проверява министъра на финансите по повод сигнала за това, че той обитава 180 кв. апартамент в столицата без да плаща за него. Горанов вече обясни, че жилището е на кръсника му и няма нищо общо с бизнесмена Кирил Домусчиев. „Това е нашата публичност пред обществото, да декларираш имота си. Да излезе и да обясни“, посочи Бойко Борисов. Бойко Борисов каза още в Брюксел, че от две години по-ниска цена на горивата не е имало и не вижда защо са нужни протести по тази тема. \"Разбира се, не трябва да затварят улиците, защото на другите, които не са съгласни с тях, им се пречи на движението\", добави премиерът.", "date": "2018.11.25", "title": "Горанов е голям човек - да излезе и да обясни за апартамента си, призова Борисов"}
{"url": "https://www.novinite.bg/articles/167796/Borisov-Protestite-vchera-byaha-mnogo-malki", "text": "Премиерът Борисов определи днес пред журналисти в Брюксел протестите в България като „много малки“.На въпрос на „Хоризонт“ има ли опасения от тях той отговори:„Вчера бяха много малки. Вчера всички заедно сигурно бяха една десета от срещата на ГЕРБ предприемачи в Поморие. Факт е, че от две години по-ниска цена на горивата не е имало. Никое правителство не е обичано от всичко и от всички в Европа. Именно, пък, това, че всеки може да демонстрира, да прави протести, мисля, че е висша степен на демокрация. Разбира се, не трябва да затварят улиците, защото, пък, другите, които не са съгласни с тях, им се пречи на движението“.На въпрос за апартамента на финансовия министър Горанов, Борисов бе лаконичен:„Той е голям човек. След като си го е писал в декларацията, да излезе и да обясни“.", "date": "2018.11.25", "title": "Борисов: Протестите вчера бяха много малки"}
{"url": "https://www.novinite.bg/articles/167791/Cvetanov-Otgovornost-e-GERB-da-se-yavi-samostoyatelno-na-izbori", "text": "Смятам, че самостоятелно явяване на ГЕРБ на изборите е форма на отговорност. Винаги сме казвали, че една партия, която претендира, че има своята идентичност и системност, трябва да носи своята отговорност. Това коментира зам.-председателят на ГЕРБ Цветан Цветанов, във връзка с предстоящите през догодина избори за местна власт и Европейски парламент.Цветанов изрази убеденост, че ако спечели изборите догодина, партията ще работи в диалог с тези, които смятат и биха подкрепили изпълнителната власт на дадените общини. Той подчерта, че сегашните управляващи са доказали, че имат воля за борба с корупцията.\"Всяко лице, заемащо публична длъжност, е длъжно да декларира доходите и имуществото си и където възникнат съмнения е нормално да има и проверки\", отбеляза Цветанов, предаде \"Фокус\".\"Случващото се във Варна в последните години е доказателство, че кметът Иван Портних върши отлично работата си. Градът се развива и съм уверен, че до 1-2 години ще бъде дори още по-привлекателна дестинация\", подчерта зам.-председателят на ГЕРБ.Преди срещата си с членове и симпатизанти на партията във Варна, той коментира още, че се поддържа постоянен диалог със структурите на политическата сила в цялата страна, като е важно да има обратната връзка за проблемите, които поставят хората по места.Цветан Цветанов даде за пример спирането на новата наредба на Министерството на икономиката за реда и условията за водене на регистър на лицата, осъществяващи икономически дейности, свързани с нефт и продукти от нефтен произход, която засяга земеделските производители. Той припомни, че проблемът е обсъден на национална среща, организирана от структурата Предприемачи – ГЕРБ вчера.Според него документът ще бъде подложен на обсъждане в работни групи и ще се търси друго, неедностранно решение на проблема.", "date": "2018.11.25", "title": "Цветанов: Отговорност е ГЕРБ да се яви самостоятелно на избори!"}
{"url": "https://www.novinite.bg/articles/167773/DKSBT-Krastavicite-i-zeleto-sa-poskapnali-no-zelenite-chushki-i-morkovite-poevtinyavat", "text": "Индексът на тържищните цени, който отразява цените на хранителните стоки на едро, тази седмица се е покачил с 0,95 процента, показват данните на Държавната комисия по стоковите борси и тържищата, цитирани от БТА.Индексът отчита увеличение с 10% на цената на оранжерийните краставици, и с 5% на цената на зелето. В същото време поевтиняват зелените чушки и морковите, както и ябълките, гроздето и портокалите. ", "date": "2018.11.25", "title": "ДКСБТ: Краставиците и зелето са поскъпнали, но зелените чушки и морковите поевтиняват"}
