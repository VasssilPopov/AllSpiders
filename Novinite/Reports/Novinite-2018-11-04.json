{"url": "https://www.novinite.bg/articles/166845/Mareshki-Davame-posleden-srok-do-kraya-na-sedmicata-na-Simeonov-i-Karakachanov", "text": "Твърдо сме за оставките на Валери Симеонов и Красимир Каракачанов, заяви в предаването „Неделя 150“ лидерът на партия „Воля“ и зам.-председател на Народното събрание Веселин Марешки.„Учудваме се защо БСП и ДПС пазят Каракачанов, а са се фокусирали само върху Симеонов, след като се видя, че те са едно и също. Надявам се и БСП също да узреят за това, което българският народ вече им подсказва, че няма как някой да подкрепя Валери Симеонов в битката му срещу майките на деца с увреждания и да не носи същата отговорност. Ние твърдо искаме тези оставки. Досега не сме правили това, което правят БСП и ДПС – с нерегистриране в парламента, защото считаме, че това е нашата работа и отговорност на всеки български депутат – да бъде в парламента и да гласува законите. Ако все пак липсата на морал, доблест, мъжество в тези двама продължава да надделява и това е единственият начин, ние тази седмица в НС ще обявим, че им даваме последен срок до края на седмицата – ако не, също ще предприемем мерки за нерегистриране и по този начин да постигнем това, което народът очаква - тези двамата, които срамят България, да не са част от българското правителство“.Ако конструкцията е програмата, ние не казваме да се срути конструкцията, подчерта Марешки и добави, че ВМРО и НФСВ си остават в коалицията, а трябва да се сменят само двамата вицепремиери:„Надявам се, че в тези партии има по-нормални и достойни хора от тях двамата. Ако пък в партиите им няма по-достойни и нормални хора от тях, нека извън партиите да намерят и да предоставят две кандидатури, които да заемат техните места и конструкцията си остава желязна и си продължават 4-годишния мандат по програмата, която е основа на правителството. Сега целият народ трябва да търпи тези извращения и гаврата с най-светите неща. Ако концепцията на ВМРО е да си „оправим приятелите в този мандат“, ние няма защо да търпим това нещо. Ако имената Каракачанов и Симеонов гарантират съществуването на правителството, това е супер жалко за държавата и премиера“.Веселин Марешки подчерта, че е предупредил Борисов, че ще получи „нож в гърба“: „Предупредил съм го, че единият ще му забие нож в гърба, както преди това го направи на Бареков, както сега потопява Волен Сидеров и Валери Симеонов. Сега ще потопи и Борисов и след това ще си намери друг. Той и в момента Каракачанов преговаря с БСП и ДПС за следващата конструкция. Борисов няма никаква полза да продължава в тази ситуация, защото те ще го потопят и изхвърлят“.Ако няма с кого да се заменят двамата вицепремиери, е по-добре Борисов да излезе в малцинство с чиста програма, изказа мнение Веселин Марешки. Според него има здраво мислещи хора в парламента, които биха застанали зад такава програма, включително хора от БСП и ДПС. По думите му единствената алтернатива е партия „Воля“. Марешки изтъкна, че за парламентарната група на „Воля“ няма нито един сигнал или съмнение за участие в каквато и да е корупционна или друга схема.Лидерът на „Воля“ смята, че бюджетът за следващата година е най-добрият от много години насам. Който не го подкрепи, ще си направи политическо харакири, категоричен е той.Марешки изказа мнение още, че протестите срещу високите цени на горивата са инспирирани от самия картел или от хора, които имат интерес да се отпуши напрежението.", "date": "2018.11.04", "title": "Марешки: Даваме последен срок до края на седмицата на Симеонов и Каракачанов"}
{"url": "https://www.novinite.bg/articles/166831/Dneven-horoskop-za-nedelya", "text": "Оставете настрана всички проекти, по които работите. Натоварвате се прекалено много и това ви прави по-малко продуктивни. Починете си поне един-два дни.Всички около вас днес са супер емоционални, но вие опитайте да се дистанцирате максимално от емоциите. Това е като верижна реакция, така че се пазете и бъдете внимателни.Днес сте много замислени. През главата ви минават хиляди мисли, но това е нещо добре. Помислете върху всички възможни варианти и премислете действията си внимателно.Представителите на останалите зодии могат да намерят дневния си хороскоп ", "date": "2018.11.04", "title": "Дневен хороскоп за неделя"}
{"url": "https://www.novinite.bg/articles/166841/Protestni-avtoshestviya-sreshtu-visokite-ceni-na-gorivata-blokiraha-klyuchovi-patishta", "text": "Над 150 автомобила потеглиха от Благоевград на протестно автошествие срещу високите цени на горивата и лошото им качество. То премина по централните булеварди и излезе на международния път Е-79.  Пътят към Кулата на практика е блокиран между Благоевград и Симитли. Протестът е масов и е не само срещу скъпите горива, а срещу поскъпването на данъците на колите, застраховката \"гражданска отговорност\", електроенергията и водата, споделят участници. Според хората, увеличението на доходите е несъразмерно с това на разходите.  Организаторите от Съюза на българските транспортни работници твърдят, че се подготвя по-голям протест в София. Някои шофьори недоумяваха защо колите с газови уредби също трябва да плащат по-висок данък, тъй като отделят значително по-малко емисии. Очаква се след тунел Железница автошествието да спре, а хората да излязат от колите си и  да започнат да пресича главен път е-79, с което ще бъде извършена и фактическата му блокада.Десетки шофьори от Ямбол и Сливен се включиха в протестното шествие срещу цените на горивата. Над 100 автомобила с развети трибагреници, черни знамена и надути  клаксони преминаха по ямболските улици. \r\nХората заявиха, че  протестират не само заради поскъпването на горивата, но и на застраховката \"гражданска отговорност\" на автомобилите. Протестиращите подкрепиха искането на майките на деца с увреждания, вицепремиерът Валери Симеонов да подаде оставка.\r\nПротестиращите  за кратко блокираха движението по пътя Ямбол - Сливен.\r\nВ събота  протести имаше в Добрич, Стара Загора и Монтана.", "date": "2018.11.04", "title": "Протестни автошествия срещу високите цени на горивата блокираха ключови пътища"}
{"url": "https://www.novinite.bg/articles/166839/Indonezijskite-vlasti-oshte-tarsyat-chernata-kutiya-ot-pilotskata-kabina-na-razbiliya-se-samolet", "text": "Индонезийските власти удължиха търсенето на жертви от катастрофата на самолета на авиокомпания \"Лайън еър\" и на черната кутия със записа на разговорите в пилотската кабина, предаде АП Ръководителят на Националната агенция за издирвателни и спасителни операции Мухамад Сяуги каза днес, че претърсването, в което участват няколкостотин души и десетки плавателни съдове, ще продължи още три дни. Боинг на \"Лайън еър\" катастрофира в понеделник, минути, след като излетял от Джакарта. Загинаха всичките 189 души на борда. Сяуги каза, че са засечени слаби сигнали, вероятно от устройството, записващо гласовете в пилотската кабина, но самото устройство още не е намерено поради дебелия пласт тиня на морското дъно. Шефът на агенцията каза, че на дъното е открита значителна част от обшивката на самолета, но не и голямо парче от корпуса.", "date": "2018.11.04", "title": "Индонезийските власти още търсят черната кутия от пилотската кабина на разбилия се самолет"}
{"url": "https://www.novinite.bg/articles/166833/100-godini-ot-kraya-na-Parvata-svetovna-vojna-Liderite-se-sabirat-v-Parij", "text": "В неделя Франция дава началото на чествания за отбелязване 100-годишнината от края на Първата световна война и почитане на паметта на загиналите. Те ще продължат една седмица, а в тях ще се включат около 80 лидери от цял свят, за да участват в церемонията, отбелязваща един век от замлъкването на оръжията.Френският президент Еманюел Макрон се подготвя за натоварената дипломатическа седмица, по време на която ще бъде домакин на лидери, включително президента на САЩ Доналд Тръмп и руския му колега Владимир Путин. Едновременно с това Макрон ще кръстосва Северна Франция, посещавайки бойните полета, където стотици хиляди мъже са загубили живота си в окопите.Под светлината на международните прожектори, Макрон ще се концентрира върху борбата срещу популизма - в присъствието на автора на „Америка на първо място“ Тръмп и други националистически лидери.Кулминацията на церемонията ще бъде при Триумфалната арка в Париж на 11 ноември, на която ще присъстват десетки лидери, включително Тръмп, Путин и германският канцлер Ангела Меркел, сто години след подписването на примирието. Церемонията на Гроба на незнайния войн на булевард \"Шанз-Елизе\" ще се проведе при строги мерки на сигурност, след смъртоносните джихадистки атентати във Франция през последните три години. ", "date": "2018.11.04", "title": "100 години от края на Първата световна война: Лидерите се събират в Париж"}
{"url": "https://www.novinite.bg/articles/166835/V-Blagoevgrad-gotvyat-protesti-sreshtu-cenite-na-gorivata", "text": "Граждани и членове на Съюза на българските транспортни работници тръгват на протест срещу цените на горивата, рязкото поскъпване на живота и неадекватната компенсация на доходите от идната година. Началото на протеста е обявено за 11 часа, а сборният пункт е паркингът на Югозападния университет. Автоколоната ще премине през града до главен път Е-79. Очаква се пътната артерия да бъде блокирана, информира БНР.", "date": "2018.11.04", "title": "В Благоевград готвят протести срещу цените на горивата"}
{"url": "https://www.novinite.bg/articles/166830/Leko-zahladnyava", "text": "Над Източна България и в много райони в равнинната част от страната ще има значителна ниска облачност и намалена видимост. Около и след обяд облачността ще се разкъсва, видимостта ще се подобрява. Ще духа слаб вятър от изток-североизток. Температурите ще се понижат още малко и минималните ще са предимно между 6 и 11 градуса, максималните - между 16 и 21, сочи прогнозата на НИМХ.Атмосферното налягане е по-високо от средното за ноември и ще остане без съществена промяна.Над планините ще преобладава слънчево време. Сутринта на места в ниските части ще е мъгливо, но след обяд видимостта там ще се подобрява. Ще духа слаб до умерен вятър от изток-югоизток. Максимална температура на височина 1200 метра – около 18 градуса, на 2000 метра – около 12.Над Черноморието ще има значителна ниска облачност и намалена видимост. Ще духа слаб до умерен вятър от изток-североизток. Максималните температури ще са 16-17 градуса, близки до температурата на морската вода. Вълнението на морето ще е 3 бала.", "date": "2018.11.04", "title": "Леко захладнява"}
{"url": "https://www.novinite.bg/articles/166843/Policiyata-izleze-na-patya-Sledi-za-narusheniya-na-velosipedisti-i-karuci", "text": "Глобата за велосипедисти, които карат колела без светлоотразителни елементи на тях, е 50 лв. Ако не бутат велосипедите си по тротоарите и при преминаване през пешеходна пътека, санкцията е 20 лв. При движение при намалена видимост, без светлоотразителна жилетка, нарушителите ще трябва да заплатят 10 лв. Това обясни полицейски инспектор Мария Ботев от ГД \"Национална полиция\" по повод започналата акция \"Зима\". Акцията стартира на 1 ноември и ще продължи до края на месеца. До 10 ноември акцент в нея ще бъдат велосипедистите и каруците. Вторият етап ще е за пешеходците, а третият за безопасното шофиране при зимни условия. Инспектор Ботева отбеляза, че акция \"Зима\" се провежда повече от 20 години. Тя коментира, че има специални правила за движение на велосипедисти и каруци, които те често пренебрегват. И допълни, че децата, които не са навършили 12-годишна възраст могат да карат колелата си по тротоарите и пешеходните пътеки, но ако трябва да се движат по пътя трябва да са с придружител. Полицейският инспектор от \"Пътна полиция\" обясни, че във втората десетдневка на месеца ще се следи за неправилното пресичане на пешеходците и за случаи, в които водачите на МПС им отнемат предимство.", "date": "2018.11.04", "title": "Полицията излезе на пътя: Следи за нарушения на велосипедисти и каруци"}
{"url": "https://www.novinite.bg/articles/166842/Damask-zayavi-che-shte-satrudnichi-s-noviya-pratenik-na-OON-no-pri-izvestni-usloviya", "text": "\r\nДамаск има желание да сътрудничи с новия пратеник на ООН за Сирия Гайр Педешен, \"при условие, че той използва по-различни методи от своя предшественик\", заяви висш сирийски представител, цитиран от Франс прес.\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2018.11.04", "title": "Дамаск заяви, че ще сътрудничи с новия пратеник на ООН, но при известни условия"}
{"url": "https://www.novinite.bg/articles/166836/Obshtinaryat-Lazar-Vlajkov-vleze-v-zatvora", "text": "Общинският съветник и бивш председател на ОбС в Септември Лазар Влайков, с чийто пистолет “Глок 21“ бе прострелян смъртоносно собственикът на ресторант в село Виноградец - Наско Тонкев, вече е приведен в затвора.Това стана 2 дни след като на 29 октомври окръжните магистрати в Пазарджик потвърдиха присъдата от 4 години ефективно лишаване от свобода срещу Влайков, предава \"Монитор\". Наказанието му е окончателно. Първоначално 45-годишният Лазар е бил въведен в приемното отделение, откъдето вероятно ще бъде преместен в някое от двете затворнически общежития. До произнасяне на присъдата Влайков беше пуснат под парична гаранция от 8 000 лв.Според обвинителния акт тогавашният първи общинар на Септември отишъл на рождения ден на 6-годишния Юри и оставил в чантичката си в колата оръжието си. Към него имало и 45 патрона. По едно време в полунощ, когато започнали да се изстрелват фойерверките, Влайков решил да се похвали с оръжието си и го взел от колата.Първо стрелял той, после го дал и на други гости да го пробват. Най-вероятно пистолетът е бил оставен на масата без надзор и така попаднал в ръцете на невръстния рожденик, който произвел фаталния изстрел. На първа инстанция съветникът получи 3 години и 4 месеца затвор при първоначален общ режим.Присъдени му бяха и разноските по делото в размер на 7000 лева. Държавното обвинение протестира присъдата и поиска максимално допустимите по Наказателния кодекс 6 години, редуцирани заради съкратеното следствие до 4 години. Към това искане се присъединиха съпругата и дъщерята на загиналия – Павлина и Деница Тонкеви. Тричленен състав от Окръжен съд-Пазарджик постанови 4 години ефективно лишаване от свобода.", "date": "2018.11.04", "title": "Общинарят Лазар Влайков влезе в затвора"}
{"url": "https://www.novinite.bg/articles/166849/Makedonskoto-pravitelstvo-vavejda-progresiven-danak-varhu-dohodite", "text": "\r\nМакедонското правителство въвежда прогресивен данък върху доходите, съобщи министърът на финансите Драган Тевдовски, цитиран от агенция МИА. 90 000 динара е прагът, над който ще има допълнителен данък от 8 процента.\r\n \r\n\r\n\r\n\r\n\r\n\r\n\r\n\r\n", "date": "2018.11.04", "title": "Македонското правителство въвежда прогресивен данък върху доходите"}
{"url": "https://www.novinite.bg/articles/166846/Zasileni-proverki-na-velosipedisti-i-peshehodci-kato-chast-ot-tradicionnata-akciya-Zima", "text": "Пътна полиция прави засилени проверки на велосипедисти и пешеходци като част от традиционната акция \"Зима\", съобщи инспектор Мария Ботева. Акцията се провежда през ноември и  целта е да се подготвят участниците в движението за зимния сезон. Неправилното пресичане може да струва на пешеходците глоба от 50 лева.Пешеходците често пренебрегват червения светофар или пешеходната пътека и избират най-краткия път, обясни инспектор Мария Ботева:\"Прескачат също така и огражденията, които са поставени заради тях, например на Цариградско шосе и особено около спирките на градския транспорт\".По отношение на велодипедистите и водачите на каруци - светлоотразителната жилетка и елементи върху превозното средство са задължителни в търмната част на денонощието и извън населените места. Глобата за велосипедист е 10, а за водач на каруца - 20 лева.Пътната полиция ще следи внимателно и дали водачите на моторни превозни средства са ги подготвили за зимата. ", "date": "2018.11.04", "title": "Засилени проверки на велосипедисти и пешеходци като част от традиционната акция \"Зима\""}
{"url": "https://www.novinite.bg/articles/166834/Borisov-razporedi-na-GERB-da-ne-glasuva-vnesenite-promeni-v-Kodeksa-za-zastrahovaneto", "text": "Председателят на ГЕРБ Бойко Борисов разпореди на парламентарната група на партията да не гласува внесените промени в Кодекса за застраховането докато не бъдат подложени на широк обществен дебат. Това информираха от пресцентъра на ПП ГЕРБ. Промените бяха внесени от народния представител Менда Стоянова и касаят реда и условията за определяне на имуществените и неимуществените обезщетения при застраховка „Гражданска отговорност“.", "date": "2018.11.04", "title": "Борисов разпореди на ГЕРБ да не гласува внесените промени в Кодекса за застраховането"}
{"url": "https://www.novinite.bg/articles/166844/Kilometrichno-zadrastvane-na-E-79-kraj-Simitli", "text": "Граждански протест срещу високите цени на горивата се състоя в Благоевград. Над 200 шофьори с автомобилите си се събраха на паркинга пред сградата на ЮЗУ \"Неофит Рилски\". На всички автомобили бяха поставени плакати \"Протест\", а на някои и националния флаг.Протестиращите преминаха в автошествие по главен път Е-79 от Благоевград до село Железница, община Симитли. Освен срещу високите цени на горивата, протестиращите се обявиха и срещу повишените данъци за колите и застраховката \"Гражданска отговорност\", срещу новите цени на електроенергията и водата и несъразмерното, според тях, увеличение на доходите от 1 януари 2019 година.Те обявиха намерението си следващата седмица протестът им да се пренесе в София. Полицейски автопатрули ескортираха протестиращите, за да бъдат предотвратени пътни инциденти, но без да се намесват.", "date": "2018.11.04", "title": "Километрично задръстване на Е-79 край Симитли"}
{"url": "https://www.novinite.bg/articles/166837/Stoyanova-Do-20-000-leva-obezshtetenie-za-zaginal-na-patya", "text": "Таван от 20 000 лева обезщетение за близките на починал при катастрофа. Това предлага депутатът на ГЕРБ Менда Стоянова с промени в Кодекса за застраховане между първо и второ четене.Сумата ще се изплаща на съпруг, съпруга, на човек, живеещ на семейни начала, на дете и на родител. Братът и сестрата на починалия може да получат 15 000 лева, а 5000 лева обезщетение по изключение ще се дава на други лица, които са създали емоционални отношения с починалия, е записано в предлаганите промени в Кодекса за застраховане.Същите размери обезщетения да бъдат определяни и от застрахователя на виновния водач или по съдебен ред при смърт или телесно увреждане на човек, предвижда друго предложение на Стоянова, пишат от \"24 часа\", цитирани от \"Дарик\".Менда Стоянова иска сумите на обезщетенията да важат и за застрахователни събития, настъпили преди влизането в сила на измененията на Кодекса за застраховане.", "date": "2018.11.04", "title": "Стоянова: До 20 000 лева обезщетение за загинал на пътя"}
{"url": "https://www.novinite.bg/articles/166848/Maj-tvardi-che-bil-udaren-ot-agresivni-mladeji-v-avtobus-v-Sofiya-policiyata-proveryava", "text": "Столичната полиция изяснява всички обстоятелства около инцидент, станал в автобус на градския транспорт, съобщиха от МВР.Към 13.35 часа на тел. 112 бил подаден сигнал за агресивно поведение на група младежи, пътували в автобус 78 на градския транспорт. Малко по-късно, отново от спешния телефон било насочено съобщение от мъж, който обяснил, че бил ударен от младежите, успял е да слезе на една от спирките в кв.\"Хаджи Димитър\", не иска медицинска помощ. Пояснил е, че ще подаде жалба в столичното Пето РУ.От СДВР правят опити да се свържат с подалия на тел.112 сигнал мъж, но на този етап той не отговаря на мобилния си телефон.Предприети са действия за установяването на всички факти и обстоятелства около случая.", "date": "2018.11.04", "title": "Мъж твърди, че бил ударен от агресивни младежи в автобус в София, полицията проверява"}
{"url": "https://www.novinite.bg/articles/166832/I-dnes-e-spryano-metroto-mejdu-Serdika-i-nacionalniya-stadion", "text": "И днес остава спряно движението на метрото между станциите \"Сердика\" и \"Стадион \"Васил Левски\". Организиран е наземен автобусен транспорт. Спирането на влаковете е заради строителството на третия лъч на метрото. Мотрисите ще се движат отново от утре сутринта.", "date": "2018.11.04", "title": "И днес е спряно метрото между \"Сердика\" и националния стадион"}
{"url": "https://www.novinite.bg/articles/166847/Sofijska-voda-vremenno-shte-prekasne-vodosnabdyavaneto-v-nyakoi-chasti-na-stolicata", "text": "\r\n\"Софийска вода\" временно ще прекъсне водоснабдяването в някои части на столицата утре, съобщиха от дружеството. Във връзка с ремонт на стратегически водопровод на ул. \"Патриарх Герман\", в с. Герман, се налага спиране на водоподаването от 09.00 до 21.00 ч. на живеещите в района на с. Герман, с. Лозен\r\n\r\n\r\n\r\n\r\n\r\n\r\n\r\n", "date": "2018.11.04", "title": "\"Софийска вода\" временно ще прекъсне водоснабдяването в някои части на столицата"}
{"url": "https://www.novinite.bg/articles/166838/250-slujiteli-shte-tryabva-da-napusnat-MVR-sled-vlizaneto-v-sila-na-Zakona-za-byudjeta", "text": "250 служители ще бъдат засегнати, ако бъдат приети преходните и заключителни разпоредби в Закона за бюджета. Това заяви в предаването „Неделя 150“ министърът на вътрешните работи Младен Маринов. С тези разпоредби се правят изменения в Закона за държавния служител и това би засегнало работещите пенсионери в системата, които ще трябва да бъдат съкратени. Маринов бе категоричен обаче, че слуховете за съкращения на 5000 и повече служители в министерството не са верни:„Тези слухове целят да създадат напрежение в системата. Едно такова напрежение ще е много лошо за функционирането на системата“.Министърът уточни, че тези 250 души, които евентуално ще бъдат засегнати, са на административни длъжности, които подпомагат административната дейност на министерството. Всяко едно по-сериозно оттегляне на служители от структурата ще доведе до известни затруднения, каза той.По-големият бюджет за следващата година ще осигури развиване на политиките на министерството, каза още Маринов и добави: „Една от основните политики е човешкият ресурс. Полицаите наистина заслужават да взимат по-големи заплати. Те непрекъснато са изложени на риск, на нападения и съпротива. Тези пари няма да са дадени напразно. Заплатата и възнаграждението е едно от основните неща, които мотивират служителите. Увеличението ще е в рамките на тези 10% /бел. ред. предвидени за заплатите в бюджетната сфера/. Въпросът е как ще бъде направено увеличението. Някои от синдикатите предлагат да се помисли как да бъде диференцирано възнаграждението, така че хората да имат мотивация да израстват кариерно и да заемат длъжности, които към момента не са толкова привлекателни. Това са вътрешно организационни неща. Като цяло са предвидени 10% увеличение на заплатите“. Вътрешният министър каза, че от 1 година са отпуснати допълнително средства от около 6 млн., за които в момента е направена организация за тяхното усвояване: „Обявени са обществени поръчки за закупуване на нови технологични средства за изследване на ДНК, кръв, следи, балистични експертизи. Това е в действие. Този процес ще продължи и с новия бюджет – по осъвременяване на материално-техническата база, с която работи Институтът по криминалистика“.За ДНК-лабораторията министърът каза, че базата данни е пълна. Проблемът е, че тя не е дотам автоматизирана, добави той: „МВР разполага с ДНК-информация за всички регистрирани извършители на престъпления. Въпросът е колко бързо тя може да се отработи и колко бързо дава резултат. В тази посока работим. Базата данни е пълна и тя се обновява постоянно“.Вътрешният министър съобщи, че в най-скоро време ще бъдат разплатени всички средства към съдебните медици: „Те не са спрени да се разплащат, просто има известно забавяне“.", "date": "2018.11.04", "title": "250 служители ще трябва да напуснат МВР след влизането в сила на Закона за бюджета"}
{"url": "https://www.novinite.bg/articles/166840/Zadarjaha-12-dushi-za-noshten-teror-v-Botevgrad", "text": "12 души са задържани в ареста в Ботевград за оказана съпротива и неподчинение спрямо полицейски служители. Това съобщиха от пресцентъра на МВР.Към 22:30 часа в събота (3 ноември) екип на жандармерията се е отзовал на сигнал за силна музика и нарушаване на нощната тишина в село Врачеш. Един от обитателите на адреса – 35-годишен мъж, категорично отказал да предостави личната си карта за проверка, оказал неподчинение и блъснал униформен на земята.Служителите на реда били заобиколени от агресивна тълпа от около 30 души, които по всякакъв начин опитали да осуетят изпълнението на служебните им задължения. За да не се допусне ескалиране на напрежението и с цел овладяване на ситуацията, се е наложило използването на помощни средства – предупредителен изстрел във въздуха с гумен патрон и лютив спрей.След разпръсване на тълпата и възстановяване на обществения ред, мъжът - криминално проявен, е задържан в полицейския арест в рамките на 24 часа. Предстои в днешния ден с прокурорско разпореждане, мярката му за задържане да бъде удължена до 72 часа. В хода на предприетите допълнителни оперативно-издирвателни действия към момента са задържани още 11 души, един от които – активен участник в конфликта.", "date": "2018.11.04", "title": "Задържаха 12 души за нощен терор в Ботевград"}
