{"url": "https://www.novinite.bg/articles/181120/Ot-cheshmite-v-Mezdra-poteche-sinya-voda", "text": "„ВиК“-Враца извърши проверка по подаден сигнал, постъпил в РИОСВ – Враца и публикуван материал в медийното пространство за изтичане на синя вода с пяна в апартамент в Мездра на ул. Александър Стамболийски № 116,вх.Б. За подадения сигнал е уведомена и РЗИ – Враца. Установено е, че доставяната питейна вода отговаря на изискванията за качество и не съдържа никакви вредни примеси. Оцветяването на водата в синьо вероятно е причинено от неправилно извършени ремонтни дейности на вътрешната водопроводна мрежа. Получени са данни, че отоплителната инсталация на посочения апартамент е напълнена с антифриз. Ненадежден елемент /възвратна клапа или кран/ във вътрешната инсталация е възможната причина, която е позволила връщане на синя течност във водопроводния щранг при спиране на водата в зоната при аварии. Оцветена вода е изтичала само от апартамента на сигналоподателката и два съседни от цялата сграда в режим на етажна собственост.За случая, ВиК Враца ще информира Районна прокуратура – Мездра за предприемане на необходимите действия.Използваме случая да се обърнем към всички потребители, при изграждане на вътрешни ВиК инсталации да не допускат нарушения на технологичните правила и да не се смесва питейната вода с други вещества.", "date": "2019.10.08", "title": "От чешмите в Мездра потече синя вода"}
{"url": "https://www.novinite.bg/articles/181113/Do-20-godini-zatvor-grozyat-zadarjanite-za-bankoviya-obir-v-Lyulin", "text": "От 10 до 20 години затвор грозят задържаните за банковия обир в София.  Във вторник следобед съдът реши да остави за постоянно в ареста извършителят Кирил Миланов и помагачът Христо Любенов. Решението подлежи на обжалване. Според съда престъплението е тежко и умишлено, и има вероятност двамата отново да извършат подобно деяние. Така нареченият ключар Христо, всъщност не е такъв по професия и е осъждан.Двамата задържани искат съдебно медицинска експертиза, но съдът отказва. Адвокатът на Кирил иска да му бъде наложена мярка за неотклонение „домашен арест”, защото имал здравословни проблеми, имал дете и не е осъждан.  ", "date": "2019.10.08", "title": "До 20 години затвор грозят задържаните за банковия обир в Люлин"}
{"url": "https://www.novinite.bg/articles/181121/Bareti-zaloviha-barikadiraliya-se-rejndjar-Dyumona-zapodozryan-v-zversko-ubijstvo", "text": "Спецченгета арестуваха рейнджъра от тополовградското село Орешник Иван Пачелиев, който е заподозрян за зверското убийство на фелдшера Димитър Факиров. Припомняме, че спецотрядът „Кобра”, барети, жандармерия и полиция с часове бяха блокирали целия периметър около село Орешник, където в дома си се бе барикадирал бившият легионер Иван Пачелиев – Дюмона.", "date": "2019.10.08", "title": "Барети заловиха барикадиралия се рейнджър Дюмона, заподозрян в зверско убийство"}
{"url": "https://www.novinite.bg/articles/181119/Romat-kojto-ubi-dvama-v-kasapnica-na-patya-v-Plovdiv-e-praten-ot-bolnicata-v-aresta", "text": "19-годишният ром Огнян Дебелаков, който няма книжка, но на 29 септември т. г. се качи на семейния опел пиян, блъсна се в стълб на бул. \"Марица\" в Пловдив и загинаха двама негови приятели, е изписан от болницата и изпратен в ареста.  Той вече е с повдигнато обвинение за причиняване на катастрофа с двама загинали в пияно състояние и като неправоспособен водач.Към момента той е в ареста за 72 часа, предстои утре прокуратурата да внесе в съда искане за мярка \"задържане под стража\".  В ареста е и баща му Митко Дебелаков, който му е дал ключовете за колата, макар да е знаел, че няма книжка.Родителят ще бъде съден наравно със сина си и ще носи съразмерна вина. Припомняме, че жестоката касапница се случи в разгара на ромска сватба. Почерпените сватбари решили да си набавят още алкохол, качили се в колата-ковчег и после всичко завършило фатално.", "date": "2019.10.08", "title": "Ромът, който уби двама в касапница на пътя в Пловдив, е пратен от болницата в ареста"}
{"url": "https://www.novinite.bg/articles/181111/Tajna-statistika-Varna-ne-pomni-tolkova-ujasyavashto-lyato-v-istoriyata-si", "text": "Най-тежкият летен сезон откъм травматизъм и инциденти по варненските плажове отчете управителят на ДКЦ 1 \"Св. Климентина\" в Морската столица - д-р Иван Иванов пред за Varna24.bg.  Екипите на здравното заведение се грижат от години за медицинското обезпечаване на плажовете във Варна и курортите.  Според тъжната статистика за изминалия сезон шестима човека са намерили смъртта си на плажа. Трима от тях са удавници, а останалите трима са били покосени от инфаркт.Комбинацията от високи температури и бурно море е само една от причините, довели до фаталните последствия. Медиците често били викани по спешност не само за плажуващите, а и за колабирали млади хора, работещи дълги часове в жегата по крайбрежните заведения.    \"От 15 години ДКЦ1 \"Св. Климентина\" обслужва цялата плажна ивица от \"Златни пясъци\" до \"Аспарухово\". И тази година успяхме да създадем екипи, да покрием плажната зона от 15 май до 30 септември.  Сезонът беше много труден, защото имаше много инциденти. Въпреки че туристите бяха малко, инцидентите бяха сериозни. Не искам да коментирам дали недисциплинираните туристи са били пияни или са употребили наркотици.  Сред най-тежките инциденти беше този с масово давене на плажа на Кабакум, където спасявахме едновременно трима души. Имаше сериозен инцидент на Южния плаж, друг на Втора буна.  Знаете, че буните са неохраняеми зони. Там група младежи скачаха и си нараниха главите и други части на тялото. Имаше проблеми жестоки, но Спешна помощ също бързо реагира и откараха младежите. Всички инциденти се случиха при червен флаг, когато е забранено къпането в морето. Не можем да правим разлика между български и чуждестранни туристи. На \"Златни пясъци\" нямаше толкова сериозни инциденти. След Илинден течението знаете става по-силно, тогава имаше проблеми, но не и сериозни случаи.На \"Св Св. Константин и Елена\" също нямаше тежко пострадали, с изключение на един случай при който плажуващият 80-годишен старец стана да влиза в морето, падна и почина на плажа. Имахме още два подобни инцидента.  Двама младежи на по 25-30 години, единият на плажа на Кабакум, а другият близо до трета буна, получиха сърдечни проблеми с фатален край.  Все още туристите, които отиват на плажа, не са подготвени. Табели има на три езика, които указват флаговете. Преди време имахме срещи с туроператори, които да дават препоръки на туристите, които отиват на плажа.  И трите инцидента със смъртен изход от удавяне са по време на червен забранителен флаг. Единият случай е на Южния плаж, където успяха да спасят момче, но не и момичето, влязло с него в бурното море и то бе извадено на следващия ден чак. Вторият случай с фатален край на втора буна, където спасителите влизаха да вадят деца и мъже, но също завърши за един мъж с фатален край.  Третият фатален инцидент е с румънски турист на Кабакум на неохраняема зона.   Имаше случаи, при които плажуващи попадаха в дънни ями при жълт и зелен флаг, но всички завършиха добре. Въпреки апела ни да не се влиза при червен флаг или с надуваеми предмети при жълт флаг  хората не спазваха правилата\", коментира д-р Иванов.  Той сподели, че агресия срещу медиците на плажа не е имало това лято, но често спасителите са били обект на такава агресия. Имало дори куриозен случай на \"Златни пясъци\", при който жена, спасена от удавяне, подала жалба в полицията, че насила е извадена от морето.  Д-р Иванов препоръча на бременни жени, хора със сърдечни проблеми или малки деца да посещават плажа в определени часове, когато жегата не е толкова убийствена, и всички да посещават плажа в охраняемите зони.  Според него не е желателно вече да се влиза в морето, защото температурите на въздуха и морската вода са доста ниски. Разходките край морската шир обаче имали доста благоприятно въздействие за емоционалния комфорт на хората.", "date": "2019.10.08", "title": "Тъжна статистика: Варна не помни толкова ужасяващо лято в историята си"}
{"url": "https://www.novinite.bg/articles/181081/Kobrata-shte-se-bie-sreshtu-lejal-12-godini-v-zatvora-na-9-noemvri", "text": "Нашият Кубрат Пулев най-сетне научи съперника си за мача на 9 ноември във Фресно. Това е американецът Райдъл Букър, обяви спортната телевизия ESPN. Първоначално се смяташе, че българинът ще се бие с Марк де Мори.Според информацията, има постигната договорка и предстои подписването на официален контракт за провеждането на двубоя. Срещата между Кобрата и 38-годишния американец ще е част от специалната галавечер за мача между Джамел Херинг и Ламонт Роуч.Букър има 26 победи и 2 загуби на професионалния ринг. Кариерата му започва още през 2001 г. Четири години след това обаче влиза в затвора за 12 години заради притежание и разпространение на наркотици, след като е хванат с един килограм дрога. След излизането от затвора той се завръща на ринга и оттогава има 4 победи и една загуба.", "date": "2019.10.08", "title": "Кобрата ще се бие срещу лежал 12 години в затвора на 9 ноември"}
{"url": "https://www.novinite.bg/articles/181098/Neopisuema-drama-mlad-sportist-be-ubit-ot-revnivec-zaedno-s-oshte-4-dushi-VIDEO", "text": "Талантлив млад спортист стана жертва на престъпление от страст, което завърши с пет трупа. Трагедията се е разиграла в неделя сутринта в, Австрия.Една от жертвите е 24-годишният хокеен вратар Флориан Яни, който през това лято премина в тима на Кицбюел. Трагедията се е случила заради неговата приятелка – 19-годишната Надине.В неделя сутринта двамата влюбени, майката на момичето Андреа (51 г.), баща й Руперт (59 г.) и брат й Кевин (25 г.) са застреляни. Убиецът е бившият приятел на Надине – 25-годишният Андреас.Връзката между Андреас и Надине приключила преди два месеца. В събота вечерта той се натъкнал на бившето си гадже и Флориан Яни в бара на един от хотелите в Кицбюел. Срещата завършила със скандал, в който момичето казало на бившия си приятел, че всичко между тях е свършило.В четири сутринта Андреас отишъл в дома на родителите на Надине, но бил отпратен от баща й Руперт. Младежът се прибрал, но само за кратко. В дома си той взел нож и пистолета на брат си.В 5:30 часа сутринта отново почукал на вратата на семейството на бившето си гадже. Руперт отново отворил и бил застрелян на прага. След това Андреас влязъл в къщата и убил майката Андреа и братът Кевин.Убиецът се покатерил на балкона на апартамента на бабата на Надине, където момичето спяло с новия си приятел. Андреас убил първо бившето си гадже, а след това и хокеиста Флориан Яни.Австрийската полиция обяви, че убиецът е знаел много добре къде да намери влюбените, тъй като преди това е живеел на същото място с Надине.След като извършил кървавото си дело, Андреас се обадил в полицейския участък и съобщил: „Току-що убих петима.“„Всички сме шокирани и опечалени. Градът ни не помни такъв случай, при който в мирно време цяло семейство да бъде избито“, обяви кметът на Кицбюел Клаус Винклер.“Никой не е очаквал подобно нещо от Андреас. Впечатленията бяха за добро и съвестно момче. Малко интроверт, но добър служител на строителната фирма, в която работеше. Странеше от много контакти“, допълва градоначалникът.", "date": "2019.10.08", "title": "Неописуема драма, млад спортист бе убит от ревнивец заедно с още 4 души ВИДЕО"}
{"url": "https://www.novinite.bg/articles/181100/Stoichkov-s-furor-v-Toronto-predstavi-po-unikalen-nachin-svoyata-biografiya", "text": "Една от найпродаваните книги у нас, а и №1 в биографичния жанр за 2018 г. - \"Христо Стоичков. Историята\" (изд. \"Софтпрес\"), достигна и до феновете в Торонто. Легендата на българския футбол Христо Стоичков лично представи биографичната си книга, написана в съавторство с Владимир Памуков, в най-големия канадски град по покана на вестник \"Български хоризонти\". Събитието е четиринадесетото поред представяне на книгата, след две изключително успешни турнета в България и две премиери в чужбина - в Лондон и Чикаго.Срещата в Торонто се проведе в \"Парамаунт Ивенспейс\"- една от най-луксозните зали в канадския мегаполис. Освен с бурни овации, Стоичков бе посрещнат и от българин, облечен като гвардеец, и момиче в народна носия. Те му поднесоха вино и питка под звуците на българска народна музика.Камата започна речта си пред феновете с благодарност към хората, помогнали му да стигне там, където е днес, сред които - редом с неговото семейство, треньори, съотборници и съратници - специално място заемат и самите фенове.\"Аз съм щастлив и горд, че от една малка държава сме излезли големи спортисти, защото спортът учи на много неща. Спортът ни учи на това какво е труд и какво е да се уважаваме. Ние доказахме, че една малка държава може да ражда големи спортисти.\"Специални гости от България в канадския град бяха и популярният български актьор и комик Христо Гърбов и театралният и филмов режисьор Иглика Трифонова. Носителят на наградата \"Аскер\" представи пред публиката специално подготвен скеч, който приповдигна настроението в залата, а режисьорката развълнува публиката със своята различна филмова гледна точка към таланта и постиженията на неподражаемия футболен гений.Срещите на Христо Стоичков с фенове ще продължат и през декември. Преди това Камата, Владимир Памуков и тяхната \"Христо Стоичков. Историята\" ще гостуват във Варшава, а през 2020 г. се подготвя събитие и в Барселона. Поради големия читателски интерес \"Софтпрес\" подготвя четвърто издание на бестселъровата биография.\"Христо Стоичков. Историята\" се превърна в най-продаваната биография в България през 2018 г. - очаква се до края на годината да достигне 70 000 тираж.", "date": "2019.10.08", "title": "Стоичков с фурор в Торонто, представи по уникален начин своята биография"}
{"url": "https://www.novinite.bg/articles/181093/Borisov-Balgarite-emigranti-se-zavrashtat-tova-se-pravi-samo-kogato-ima-takava-darjava", "text": "Отношенията с Германия са традиционни, те са основани на принципа на взаимната изгода. Това каза премиерът Бойко Борисов по време на откриването на инженеринг център в София.Ние винаги сме се славили със своята дисциплина. Вчера беше срещата на правителството с Американската търговска камара, на която те дадоха добра оценка за българската икономика, колкото и това да не е приятно за нашите политически противници. Преди една седмица същата оценка даде и руският посланик, заяви Борисов.Тук бяха военни казарми. Аз служех в Плевен, но Плевнелиев ме доведе тук и видяхте на това затънтено място какво е изградено – прави се наука, правят се велики неща, и продължава да се изграждат. Много българи, които работят в чужбина, започват да се връщат по родните си места. Казаха ми, че 20-30 човека са се върнали да работят тук. Усилията ни започват да се възнаграждават, посочи министър-председателят.Той коментира и ситуацията с германския автомобилен концерн \"Фолксваген\". Ние имаме само една слабост – че спазваме европейските правила. Всичко, което беше необходимо, сторихме, подчерта Бойко Борисов.Винаги съм казвал, че България трябва да се гордее с талантите си за писане на софтуер. Българският мозък е такъв – иновативен. Неслучайно Джон Атанасов първи се е сетил да програмира компютъра. Този център ще работи много години напред и ще създава най-високотехнологичен продукт. Неслучайно новият председател на Европейската комисия ни определи един прекрасен ресор. По-добър ресор ние не бихме искали – иновации образование, спорт, култура. Усилията дават своите резултати – център след център, високотехнологични работни места и българи, връщащи се от чужбина. Ако мислите, че това се прави лесно? Това се прави, само когато има такава държава, каза още Бойко Борисов.", "date": "2019.10.08", "title": "Борисов: Българите - емигранти се завръщат, това се прави, само когато има такава държава"}
{"url": "https://www.novinite.bg/articles/181104/Ferario-Spasov-shte-vadi-goreshtite-kesteni-v-Botev-Plovdiv", "text": "Ферарио Спасов е новият треньор на застрашения от изпадане гранд Ботев Пловдив. Това е новината от днес от Коматево, където собственикът Георги Самуилов пристигна за трети път в последните 10 дни, за да въдворява ред.Спецът поема „канарчетата“ не като пожарен, а като постоянен вариант. Това е било неговото условие, за да се ангажира с клуба, който водеше и преди доста години, научи Novinite.com. Заплатата на Спасов ще е около 10 000 лева, а срокът на договора ще бъде обявен от официалния сайт на „жълто-черните“ по-късно.Феро ще се концентрира изцяло с първия тим, което значи, че Ботев ще търси нов шеф на ДЮШ.Голяма вест от най-стария клуб е и това, че сред помощниците на Ферарио ще бъде Лилчо Арсов. Легендарният страж ще отговаря за формата на вратарите. Диян Божилов пък ще бъде дясната ръка на Феро.Ултиматум на Спасов е бил повече футболистите да не бъдат подлагани на детектор на лъжата, което е било прието от боса на „канарчетата“.Все още тъне в няснота как точно Ботев ще се раздели с досегашния треньор – Желко Петрович. Черногорецът е натискан от Георги Самуилов и Иван Йотков да хвърли сам оставка, а това ще значи, че баснословната му неустойка от около 150 000 лева няма да тежи на клуба.Това обаче съвсем логично не е по вкуса на Желко. Той ще настоява да си вземе поне половината от парите или около 6 негови месечни възнаграждения.Както е известно парите в Ботев са кът. Клубът е дал приоритет на дострояването на Колежа, а бюджетът на първия тим – свит.", "date": "2019.10.08", "title": "Ферарио Спасов ще вади горещите кестени в Ботев Пловдив"}
{"url": "https://www.novinite.bg/articles/181101/Ivet-Lalova-Uzryah-kato-jena-i-sportist-i-tova-mi-pomaga-na-pistata", "text": "Все още се климатизирам. В Доха беше тежък климатът. Ако човек се усмихва често, той се чувства по-добре. За мен е огромно постижение да постигна още един финал. Разбивам предрасъдъци. Това каза чаровната Ивет Лалова, която завърши със супер постижение - седма в света в спринта на 200 метра и най-бързата бяла жена на планетата. Работя целогодишно, за да бъда сред най-бързите жени в света. Това е трудно. Щастлива съм, че успявам да го правя. Цената е висока. За да се постигне нещо, жертвите винаги са големи и е важно да се избере възможно най-добрия път. Помага ми усещането, че знам, че има още в мен. Узрях като жена и спортист и това ми помага на пистата. Травмите са неизбежна част от пътя на всеки спортист. Ние се борим постоянно с травмите. На големи първенства се бяга много трудно. Не съм имала гръмки цели. Счупването на бедрената кост, бях мотивирана да се върна. Вървя с обич напред и ще стигна докъдето ми е писано. Много съм мотивирана от всички хора, от младите, от децата, които спортуват. Вече гледам към Олимпиадата в Токио, за да не изпадна в депресия. Преди старта ти идват странни неща. Това е опит да медитираш сред хиляди хора, нека да го наречем така. Има хора, които не дават добра оценка на нищо. Те не оценяват дори това, което те правят. Трудно допускам нови хора. Аз се храня с любов. Нямаш право на колебание. Трябва да вярваш на своя път, на треньора и на плана. Имам намерение да се подобрявам, докато мога. След Токио поставям различни цели. Нека първо да мине, остават само 10 месеца. Мисля и за края. Не може да се заблуждаваме, че спорта може да приключи в пенсионна възраст. Избирам хубави неща, които да ме мотивират. Имам двама треньори, мъжът ми работи като помощник-треньор. Накрая остава да бягаш с глава и сърце. Има огромно вълнение. Хората около мен са още по-притеснени от мен самата. Разплаках много хора в Доха. На почивка и на море не съм била една година. Този път сезонът беше дълъг. Успях да си позволя един ден релакс. Има дълги периоди, които тялото трябва да прави едни и същи болезнени неща. Има и по-големи от мен, спортът е богат. От всички получавам голям респект. Вярвам, че можем сами да изградим съдбата си. Хората да не поставят граници пред себе си, не знаят докъде могат да стигнат, докато не го направят.", "date": "2019.10.08", "title": "Ивет Лалова: Узрях като жена и спортист и това ми помага на пистата"}
{"url": "https://www.novinite.bg/articles/181112/Poziciyata-na-Centar-Amalipe-za-isteriyata-v-Yujna-Balgariya", "text": "От близо една седмица в ромските квартали на Южна България се разпространява измислен слух, че социални работници ще вземат децата на бедни родители, родители които са в чужбина,  неприпознати от бащите си деца и други,  за да бъдат изпратени в приемни семейства в чужбина. Този зловреден и напълно измислен слух създаде голяма тревога както сред родителите, така и сред самите деца, като доведе до спиране на хиляди деца от училище. С оглед на това,  че училища от мрежата на Център Амалипе алармират за течащите тревожни процеси още от четвъртък и тъй като заплахата се отнася до десетки училища и хиляди ученици и родители с които работим, представители на организацията  бяха на терен в Сливен още в понеделник  и участваха  в усилията за  успокояване на родителите. Център за междуетнически диалог и толерантност   призовава ромските родители както и  децата:Не вярвайте на лъжливите слухове, че  социални работници  и полицаи  ще отведат децата ви от училище или  от вашите домове! По закон извеждането на дете от семейството става единствено след решение на съда  и то само при  тежки обстоятелства, които застрашават живота на детето. Не е вярно, че Стратегията за закрила на детето предвижда промяна в тази насока. Не е вярно, че ще бъдат отнемани децата,  ако едно семейство няма брак или децата не са припознати от бащата. Вярвайте на вашите учители и образователни медиатори, които няма да позволят децата ви да бъдат взети. Ние, като организация, също обещаваме, че ще се ангажираме с този проблем. Ние не сме безразлични към страховете на хората. За нас е много е важно децата да са в училище и да получат качествено образование.Призоваваме училищата от мрежата „Всеки ученик ще бъде отличник“,  както и от всички други училища,  дори тези, в които няма подобна истерия сред родителите, незабавно да проведат разговори с родителите  и да обяснят, че истерията е напълно излишна и необоснована.Призоваваме образователните медиатори, да предприемат незабавни разговори с родители  и да им обяснят, да не се поддават на провокации и фалшиви новини.Призоваваме Министерство на образованието и науката, Министерство на труда и социалната политика и Министерство на вътрешните работи да направят всичко възможно да намалят тази истерия сред родителите.Призоваваме всички онези, които се обявяваха против Стратегията, тъй като резултат от техните действия е че хиляди деца спряха да ходят на училище.", "date": "2019.10.08", "title": "Позицията на Център Амалипе за истерията в Южна България"}
{"url": "https://www.novinite.bg/articles/181079/Premierat-zapodozrya-partijni-pastori-zad-panikata-v-romskite-uchilishta-v-Sliven", "text": "Премиерът Бойко Борисов коментира слуха, които накара ромите от Сливен, Ямбол и Карнобат да приберат децата си от училище заради страх да не им бъдат отнети. Той заподозря, че зад зловредния слух стоят \"партийни пастори\" и заяви, че ДАНС и прокуратурата са сезирани за случая.„Когато дойдат избори, има цели щабове, които мислят каква мръсотия да направят. Понякога им се получава. Така беше Костинброд, така беше и с Истанбулската конвенция, козичките и афиканската чума, каза Борисов по бТВ.„Искам да се обърна към хората в Сливен и Ямбол, че това е една костинбродска афера. Какво държавата ще ги прави тези деца? Да се замислят!Единственото, което и сега го има в закона, е родител, който изнасили, пребива детето като куче, когато едно дете стои без грижа в калта, без медицински услуги. Как ще влезеш и ще вземеш на родителя детето? Няма такава стратегия.“, категоричен бе той.„Сезирахме прокуратурата, вчера се разпоредих и на ДАНС и МВР. Това са т.н партийни пастори“, добави премиерът.„Понеже идват избори, това е целта да се завърти слухът. Не помните ли, че тогава се говореше в смесените райони, че ако дойде Бойко Борисов ще им смени имената, ще им бутни джамиите. Има служби ще разследват. Това е безумно да се случва. Вкарахме 50 хил деца в училище миналата година. Нашата стратегия е да ги научим да работят“, заяви Бойко Борисов.Премиерът говори и за партията, която учреди Слави Трифонов тази събота. „То може да има „Няма такова предаване“, каза Борисов като подчерта, че България е с 1300-годишна държава с невероятна археология. „Всеки може да си кръсти партията както иска. Няма друга държава, в която всяка вечер да си рекламираш предаването и никой не ти задава въпроси. Къде има такава държава? Има ли на друг, но който да му е позволено това?, попита премиерът и допълни, че сега, която Трифонов влиза в политиката „това е честно“.„Той е умен човек, много умен, вижда откъде идва краха на политиците. Пожелавам му успех“, добави Борисов.Борисов призна, че е огорчен от последните медийни изяви на Цветан Цветанов. „Цветанов имаше функции в партията, но когато се кандидатирах за кмет, Цветанов го нямаше. Само преди три месеца спечелихме убедително европейските избори. Облика на една партия не се гради от един човек или двама“, каза той.„След тези две интервюта не ми липсва! Изговори глупости. Не му прави чест. Да има успех проектът му като на Слави Трифонов“, пожела Борисов.„Не го бях гледал, защото си щадя нервите. Караянчева беше възмутена от това, което е казал за смесените райони. Ако има битка - това е битката между ГЕРБ и БСП в смесените райони. Битката в София е свършила преди да е започнала, заяви премиерът.", "date": "2019.10.08", "title": "Премиерът заподозря \"партийни пастори\" зад паниката в ромските училища в Сливен"}
{"url": "https://www.novinite.bg/articles/181085/Sled-falita-na-Astral-holidejz--Nyama-bedstvashti-turisti", "text": "В момента бедстващи туристи на „Астрал Холидейз” в България и в чужбина няма. Всички могат спокойно да довършат почивката си и да се върнат вкъщи,  обяви заместник-министърът на туризма Ирена Георгиева в предаването „Здравей, България\" по Нова телевизия. Тя допълни, че ведомството е получило уверение от изпълнителния директор на фалиралия туроператор, че задълженията им към хотелиери и доставчици са платени. По-малко от 200 души са платили екскурзиите си, но все още не са заминали.Засегнатите туристи от фалита на компанията ще могат да осъществят планираните си пътувания или да получат обратно платените суми за тях, отбеляза Лиляна Арсова от Министерството на туризма в сутрешния блок на БНТ. За целта те ще трябва да се обърнат към застрахователната компания „Уника\". Експерти обаче смятат, че десетки хотели в страната тепърва предстои да бъдат засегнати от фалита на дружеството. Тя обясни, че към момента не могат да дадат причина относно фалита на компанията, като заяви, че тепърва предстоят проверки на  министерството. Арсова успокои, че компанията е спазила всички изисквания за обявяване на несъстоятелност, което е в полза на туристите. По думите ѝ тази и следващата година са предизвикателство пред страната ни относно туризма, но успокои, че Министерство на туризма работи активно за справяне със ситуацията.„Очаквахме домино ефектът и в България, когато стана ясно, че сме изправени пред криза след фалита на „Томас Кук” заради компаниите, свързани с британския туроператор. За България основния партньор беше „Астрал Холидейз”, обясни д-р Полина Карастоянова от Националния борд по туризъм в ефира на предаването \"Тази сутрин\" по bTV. Експертът подчерта, че е важно да се защити и облекчи ситуацията на българските хотелиери, които няма да получат своите плащания по договорите с „Томас Кук”. По думите ѝ това включва фактури, корпоративен данък и ДДС.„Най-важното за нас е българската държава да влезе като инвеститор в туристическата индустрия. Нужна е мощна подкрепа в две посоки – рекламата на страната и подкрепа на чартърна програма на туроператори, които имат капацитет да изпълняват полети”, допълни тя. Според нея държавата е съсобственик на туристическата индустрия и собственик на стратегическата инфраструктура, земя и културни места. Карастоянова счита, че България може да се намеси чрез различни инструменти. Като пример даде безлихвени заеми през Българската банка за развитие. Освен това експертът смята, че е необходима промяна на модела, по който държавата съуправлява туристическия сектор.Димитър Попов от Асоциацията на българските туроператори заяви, че е вероятно да има фалирали хотели. По думите му това ще зависи от взаимоотношенията между хотела и банките, тъй като ако един хотел работи изцяло с „Томас Кук” и има да обслужва кредит, то плащанията към банките ще бъдат невъзможни. Според него е невъзможно държавата да се намеси като инвеститор в частен бизнес като туристическия. „Туристите ще дойдат отново в България, но ще бъдат пренасочени през други туроператори”, изтъкна още Попов.„В нито едно изявление не се чува какво ще се случи с хотелиерите, които са работили с „Томас Кук” и „Астрал Холидейз”. С „Томас Кук\" разбрахме, че 58 хотела ще бъдат засегнати. Но колко ще бъдат оттук нататък? Много е важен моментът дали Министерството на туризма е направило анализ на ситуацията”, коментира хотелиерът Диана Колчева пред Нова телевизия.", "date": "2019.10.08", "title": "След фалита на \"Астрал холидейз\" : Няма бедстващи туристи"}
{"url": "https://www.novinite.bg/articles/181122/Vnimanie-Spryaha-prodajbata-na-mnogo-razprostraneni-u-nas-lekarstva-bili-kancerogenni", "text": "Спират продажбата на лекарствени продукти, съдържащи ринитидин у нас. Това съобщиха от Изпълнителната агенция по лекарства.Блокирането се извършва като превантивна мярка по повод започналия от Европейската агенция по лекарствата (ЕМА) преглед на лекарствените продукти, съдържащи ранитидин заради съмнение за възможна контаминация с нитрозамини (NDMA) в активните вещества, от които са произведени. Съмнението произлиза от предоставени данни на частни лаборатории извън територията на ЕС.Въпреки, че ЕМА изрично подчерта, че няма препоръка за прекратяване на употребата на ранитидин-съдържащи лекарствени продукти, повечето ПРУ в ЕС и в трети страни предприемат спиране на продажбите на тези лекарствени продукти като предпазна мярка, допълниха от ИАЛ.Ранитидин е активно вещество, което се използва за намаляване на производството на киселина в стомаха при болни със стомашна язва или гастроезофагеален рефлукс, а NDMA е класифициран като вероятен канцероген при хора въз основа на изследвания върху животни. Той присъства в някои храни и в някои източници на вода, но не се очаква да причини вреда при поглъщане в малки количества.Пациентите не следва да преустановят лечението с ранитидин, без да се консултират с лекаря си, тъй като рискът от спиране на лекарството е значително по-голям от риска от продължаване на приема до следващата консултация с него. На пазара има други лекарства с други активни съставки, които имат същите терапевтични показания, припомниха от ИАЛ.", "date": "2019.10.08", "title": "Внимание! Спряха продажбата на много разпространени у нас лекарства, били канцерогенни"}
{"url": "https://www.novinite.bg/articles/181102/Otkriha-martav-medik-kraj-selo-Oreshnik", "text": "Мъж, работил като медицинско лице, е открит мъртъв в тополовградското село Орешник.МВР разследва случай на убийство, предаде БНР.Днес преди обяд е открит мъртъв мъж в селото, работещ като медицинско лице. По случая полицията издирва за изясняване на съпричасността към случая бившия легионер Иван Пачелиев.Преди повече от година той беше задържан от отряда на баретите, след като стреля по полицаи и се барикадира в къщата си.", "date": "2019.10.08", "title": "Откриха мъртъв медик край село  Орешник"}
{"url": "https://www.novinite.bg/articles/181110/Kakvo-se-sluchva-sega-s-indonezijcheto-koeto-pusheshe-po-40-cigari-na-den", "text": "През 2010 г. в една от чуждестранните развлекателни телевизионни програми показа видео, в което двегодишно индонезийско момче пушеше цигари, буквално една след друга. Този инцидент заинтересува обществеността и много медии искаха да опознаят момчето по-добре. В резултат на това стана ясно, че името му е Арди Ризал, цитира агенция БулнюзВ едно от интервютата бащата на детето признава, че именно той е научил Арди да пуши, защото самият той е започнал да пуши рано и не вижда нищо лошо в това. Всеки път, когато родителите му забравят да дадат на сина си цигара, той започва да плаче, да се пазари и да се оплаква от главоболие. Така според баща си Арди успява да пуши 40 цигари на ден. След подобна информация, която развълнува обществеността, много благотворителни компании в сътрудничество с индонезийските власти решиха съвместно да помогнат на момчето да се справи с пристрастяването му.Лекарите в центъра за реабилитация, където момчето се озовало, опитвайки се да намерят алтернатива на цигарите му давали храна. Това не подобрило много ситуацията, тъй като момчето не само наддало на тегло, но и получило висока степен на затлъстяване.Заслужава да се отбележи, че Арди Ризал далеч не е изолиран случай. Пушенето в Индонезия е много често и местните жители все още не разбират цялата вреда от това.Според проучвания по-голямата част от индонезийците започват да пушат на 6–9 години и не мислят да се откажат. Освен това продажбата на тютюневи изделия в тази страна практически не е регулирана.Що се отнася до Арди, с помощта на рехабилитационен център той успя първо да се отърве от никотиновата зависимост, а след това и от затлъстяването.Ако вярвате на лекарите, тетвърдят, че въпреки необичайното минало на момчето, той няма здравословни проблеми. Това обаче е добра новина.Днес Арди Ризал е на 11 години. ", "date": "2019.10.08", "title": "Какво се случва сега с индонезийчето, което пушеше по 40 цигари на ден?"}
{"url": "https://www.novinite.bg/articles/181109/Luk-i-chesan-ni-predpazvat-ot-rak-na-gardata", "text": "Консумацията на лук и чесън намаляват риска от развитие на рак на гърдата, твърдят американски учени, цитирани от БНР и \"Нюзру\".Изследванията са по повод статистика от Пуерто Рико, където жените много по-рядко страдат от тази разновидност на рака, отколкото тези в континенталната част на Северна Америка. Първоначално учените предположили, че тази тенденция се дължи на пристрастеността на пуерториканците към соса софрито, чиито основни съставки са лук и чесън.Анализът показал, че при жените, които не по-малко от два пъти на ден консумират лук и чесън в продължение на дълго време, рискът от рак на гърдата е с 67% по-нисък.Освен това в соса софрито се съдържат варени домати и зехтин. Тези два продукта също са известни с антираковите си свойства", "date": "2019.10.08", "title": "Лук и чесън ни предпазват от рак на гърдата"}
{"url": "https://www.novinite.bg/articles/181074/Megz-predizvika-furor-pusna-se-v-Instagram-bez-grim-i-fotoshop", "text": "Топ дизайнерката Мегз не се отказва да мотивира последователите си да използват по-малко филтри и фотошоп в социалните мрежи. Каканашева е първата родна звезда, която се осмели да качи свои фотоси в инстаграм без капка фотошоп. На снимките дори се вижда слънчева алергия, която Мегз замазвала години наред по снимките си. Виждат се и леки паласки и други несъвършенства по кожата ѝ. Тази седмица Мегз стигна още по-далече като показа ѝ лицето си без обработка. На снимката се виждат лунички, малки пъпчици, както и леки бръчици по лицето на Каканашева. Въпреки това тя получи множество похвали и комплименти за смелата си постъпка. “Истинска красавица\", “Все повече те харесвам\", “харесвам примера, който даваш. Браво\" са само малка част от подкрепата, която Мегз получи. От друга страна, не бяха малко и тези, които я упрекнаха, че има корекции по себе си и не може да говори за естественост. Други пък я засякоха с \"Видяхме те каква беше в Биг Брадър\".Каканашева реши да отговори и добави: \"Не, в Биг Брадър видяхте една обсебена от работата си жена, която нямаше време за себе си и близките си. Не се хранеше, не спеше и не се грижеше за себе си. От тогава минаха 3 години и човека, който виждате днес е коренно различен. Днес поставям себе си в центъра на своя свят. Грижа се за себе си и си простих всички рани, които си бях причинила.В резултат на това знаете ли какво се случи с тялото ми - напълнях, косата ми започна да расте като луда, а лицето ми сияе. Дори хората започнаха да ми правят комплименти, а не само да ме критикуват непрекъснато. Всичко това стана, защото аз промених отношението към себе си...\"", "date": "2019.10.08", "title": "Мегз предизвика фурор - пусна се в Инстаграм без грим и фотошоп"}
{"url": "https://www.novinite.bg/articles/181080/Advokatat-na-Polfrijman-Vapreki-che-chakame-reshenie-toj-tryabva-da-bade-izveden-izvan-stranata", "text": "\"Джок Полфрийман е незаконосъобразно задържан в лагера за временно настаняване на чужденци Бусманци. Спрямо него стои заповед за експулсация, която трябва да бъде изпълнена. Въпреки че чакаме решение, той трябва да бъде изведен извън страната\", това заяви адвоката на австралиеца Калин Ангелов пред bTV.Той обясни, че клиентът му е в лагера заради забрана от 2011 г., която е свързана с изпълнение на наказание. По думите му за чужденците има т.нар мярка за административна принуда, която забранява напускане на страната.„Тази забрана действа до изпълнението на наказанието задържане под стража, т.е тя е изтекла на 19-ти септември, когато излезе определението на съда\", добави той. Адв. Ангелов подчерта, че няма зависимост на части или целия съдийски състав с Българския хелзинкски комитет, като дори в искането на прокуратурата, такава зависимост не му е била показана. „Ако я нямаше характеристиката, дадена от Красимир Кънев, нямаше да има фундаментална разлика в обстоятелствата”, допълни още той.Според него, това, което Апелативният съд казва за характеристичните данни на австралиеца, се вписва с данните на Красимир Кънев, пастор Иводор Ковачев и отец Сергей.„Ако главният прокурор беше решил, че това не е определение, а решение, той трябваше да жали решението пред ВКС, а за това си има институционален метод”, смята адвокатът. Според него действията прокуратурата са първо, за да се насади медийна истерия и после да се „качи на нея”. Освен това адвокатът обясни, че ръководството на затвора е внимателно обсъдено в определението на съда.Ангелов изтъкна, че Джок Полфрийман има документ, които са в австралийските власти. Представени са и копия на Дирекция „Миграция”. Той заяви, че Джок Полфрийман има намерение да изплаща обезщетение на семейството на Андрей Монов, когато започне да работи.„Преди 2 години когато започнахме да си говорим с началника на затвора, Полфрийман имаше едно желание – да си изпълни плана, който затвора му беше записал. В плана за изпълнение на присъдата беше отбелязано, че ако той не е наказван, ще получи отпуск”, обясни адвокатът.", "date": "2019.10.08", "title": "Адвокатът на Полфрийман: Въпреки че чакаме решение, той трябва да бъде изведен извън страната"}
{"url": "https://www.novinite.bg/articles/181092/Spipaha-nelegalni-cigari-za-nad-3-mln-leva-v-stolicata-SNIMKI", "text": "Над 8 000 000 къса нелегални цигари на обща парична стойност над 3 000 000 лева са открити при съвместна операция на служители на ГДБОП и Агенция „Митници”. Това съобщават  от МВР.В рамките й е извършена проверка на камион, паркиран пред склад в район „Искър”. В са намерени 7 300 000 къса цигари без бандерол за платен акциз. При последвала проверка във въпросния склад са открити още 73 000 къса от нелегалните тютюневи изделия.Тя е образувано досъдебно производство. По случая работи Районна прокуратура - София. Трима души са с повдигнати обвинения след акцията. ", "date": "2019.10.08", "title": "Спипаха нелегални цигари за над 3 млн. лева в столицата (СНИМКИ)"}
{"url": "https://www.novinite.bg/articles/181078/Borisov-za-Slavi-Choveshkata-glupost-e-bezkrajna-da-si-stoi-na-piedestala", "text": "Човешката глупост е безкрайна. България е на 1300 години. Защо ме питате за това. Може да има \"Няма такова предаване\". Всеки може да си кръсти партията, както иска. Това заяви пред bTV премиерът Бойко Борисов по повод партията на Слави Трифонов.\"Няма такава държава, където всяка вечер в най-гледаното време всеки може да си промотира партията, без никакви въпроси. Има ли друг да му е позволено да си промотира партията години наред. Когато разберем общинските му съветници, кметовете, депутати, министри, тогава ореолът ще изчезне. Пожелавам му успех, той е умен човек. Сега играта ще е честна, преди не беше. Да седи на върха на своя пиедестал и да дава оценки, каза още Борисов за Слави Трифонов.\"Той е умен човек. Той е много умен и вижда откъде идва крахът на политиците. Дори най-обичаните, най-харесваните\", допълни министър-председателят.Във връзка с местните избори лидерът на ГЕРБ обяви, че е оставил кметовете сами да водят кампаниите си. Фандъкова получи пълните права сама да нареди листата си. Не се бъркам в кампанията\", коментира премиерът.Ако Фандъкова загуби, това ще е загуба за София. В столицата се направиха толкова хубави неща. Станах кмет, когато в София нямаше нищо, булевардите бяха в дупки, нямаше паркове, по \"Витошка\" още стояха мутрите\", изброи Борисов.Той се върна отново на скандала \"Апартаментгейт\" и обяви, че това е бил тежък удар върху управляващите. \"Отстраних толкова депутати и зам.-министри, за да резберат, че това е случайно, а не е стил\", коментира той.Попитан за Цветан Цветанов, премиерът заяви, че е разочарован от него.\"Цветанов, когато се кандидатирах за кмет, въобще го нямаше. След тези две интервюта, които даде, не ми липсва, изговори куп глупости. Това не му прави чест. Дано да е успешен новият му проект, като на Слави Трифонов и да върви напред, но да не ми дава оценки, защото той най-добре знае за какво става въпрос. Не очаквах толкова бързо да излезе и да говори глупости.Цвета Караянчева каза, че е възмутена от това, което е казал за смесените райони. Ние навсякъде водим битка с ДПС, БСП ги няма\", каза Борисов.", "date": "2019.10.08", "title": "Борисов за Слави: Човешката глупост е безкрайна, да си стои на пиедестала"}
{"url": "https://www.novinite.bg/articles/181090/Momoa-pred-pred-Organizaciyata-na-obedinenite-nacii--Chovechestvoto-e-bolest", "text": "Преди около седмица актьорът Джейсън Момоа държа реч пред Организацията на обединените нации (ООН). Освен че напомняше на мощните думи на младата екоактивистка Грета Тунберг, речта все още отзвучава.   На 27 септември той отиде крачка напред в осъждането си на действията срещу изменението на климата и неговите последици, пишат всички, цитирайки БГНЕС. Роденият в Хаваи актьор, станал най-известен с ролята на Аквамен, „заклейми“ не само световните лидери, но и цялото човечество, казвайки, че то е „болест, която замърсява планетата Земя“. Той говори от името на малките островни държави, застрашени от повишаване на морското равнище и буквално давещи се от последиците от изменението на климата. Момоа се присъедини към световните лидери за оценка на напредъка по програмата на ООН „Пътят на Самоа” от 2014 г., която има за цел да се справи с екологичните промени, влияещи именно на малките островни държави. „Островните държави допринасят най-малко за климатичната катастрофа, но понасят най-много от последствията й. Нашите правителства и юридически лица знаят от десетилетия, че са необходими незабавни промени. И все пак промяната още не е дошла”, казва Момоа, който сподели речта си в с думите „нищо захаросано, всичко право в сърцето”.", "date": "2019.10.08", "title": "Момоа пред пред Организацията на обединените нации : Човечеството е болест"}
{"url": "https://www.novinite.bg/articles/181094/Vnimanie-Novi-vidove-dizajnerska-droga", "text": "За 2018 година са се появили 51 нови вещества, които се добавят в т. нар. дизайнерски дроги. Това съобщи д-р Божидар Чукурланов, във връзка разпространението на наркотици във Варна, предаде агенция „Фокус“.Той посочи, че това означава всяка седмица синтезиране на ново вещество, което прави работата на специалистите изключително трудна. По думите му това е нов етап в еволюцията на дизайнерските дроги, тъй като с промяна на формулата се получават нови вещества, които не са включени в забранителните списъци на съответното законодателство. Това пък автоматично ги прави незасегнати от преследването на законодателството и могат да бъдат разпространявани през т. нар. „Зона на здрача“ на интернет.Според д-р Чукурланов проблемът се състои в това, че тези нови формули имат определени действия, които не могат да бъдат изучени от лекарите достатъчно бързо. Така заливайки пазара за кратко време с ниска цена и хилядократна печалба, много бързо настъпват епидемии от интоксикации, които не са напълно изяснени на специалистите.Оттам вече терапевтичния подход за спасяване на хората е изключително труден. Друг етап от синтезирането на диназайнерските дроги е прибавянето на нови молекули, които придават акцент на определено въздействие. Специалистът разясни, че такива например са т. нар. „хи-хи“ таблетки.„Там Ви показват един пръст и изпадате в изключително добро настроение, безкритичност, повишено либидо. Това са само малка част от добавките, които се слагат към наркотиците, но трябва да се знае, че те са изключително вредни за здравето на приемащите ги хора“, коментира д-р Божидар Чукурланов.Той посочи още, че една част от дрогата се прави в нелегални лаборатории в България, но друга не малка част може да бъде закупена от интернет.„Това са т. нар. смеси за пушене и соли за вана, които си пристигат безпрепятствено с други пратки“, коментира още д-р Чукурланов.", "date": "2019.10.08", "title": "Внимание: Нови видове дизайнерска дрога"}
{"url": "https://www.novinite.bg/articles/181082/Obratno-broene-Stiska-li-vi-da-razberete-koga-tochno-shte-umrete", "text": "Живеем в свят, в който мобилните ни телефони са се превърнали в жизненонеобходима част от ежедневието ни – приложения следят графика, финансите, здравето и фитнес програмите ни, дори и любовния ни живот. А смъртта? Има приложение и за нея.Бихте ли се осмелили да го инсталирате? Този въпрос е в основата на смразяващия кръвта трилър Обратно броене, в който младата медицинска сестра Куин (Елизабет Лейл) сваля приложение на телефона си, за което се твърди, че може да предскаже точния момент на смъртта на човек, до секундата. Когато приложението разкрива на Куин, че ѝ остават само два дни живот, тя не приема нещата сериозно – все едно да повярва на приложение, което обещава, че за два дни ще отслабне с 5 килограма.Но след като открива неоспорими доказателства за реални жертви на приложението, тя трябва да намери начин да се спаси преди времето ѝ да изтече и да я застигне съдба, по-жестока и от смъртта. Обратно броене е провокативен трилър в най-добрите съвременни традиции на жанра, който се фокусира върху наболялата тема за зависимостта ни от телефоните. Режисьор и сценарист на Обратно броене е Джъстин Дек. Продуценти са Зак Шилър (The Babysitter), Джон Рикард (Rampage: Унищожителите), Джон Морис (Instant Family). В ролите освен Елизабет Лейл (Имало едно време, You) са Питър Фачинели (Здрач), Ан Уинтър, Талита Бейтман, Тичина Арнолд, П. Дж. Бърн, Джордън Калоуей, Том Сегура, Чарли МакДермът и др. Разберете точно колко време ви остава с Обратно броене в кината от 25 октомври.", "date": "2019.10.08", "title": "„Обратно броене“ – Стиска ли ви да разберете кога точно ще умрете?"}
{"url": "https://www.novinite.bg/articles/181089/Mnimi-majstori-izmamiha-vazrastna-jena-s-8000-leva", "text": "Мними майстори измамиха възрастна жена с 8000 лева. Задържани са трима души, съобщиха от полицията в Бургас.Тримата криминално проявени мъже се представили за майстори, които ще ремонтират покрива на къщата на 79-годишната жена в Царево. Но само взели парите и избягали, информира Булнюз.Мъжете са задържана и са направили пълни самопризнания.Работата по случая продължава. ", "date": "2019.10.08", "title": "Мними майстори измамиха възрастна жена с 8000 лева"}
{"url": "https://www.novinite.bg/articles/181099/Policayat-ubil-chetirima-kolegi-v-Parij-povliyan-ot-Islyamska-darjava", "text": "Френските следователи откриха пропаганда на терористите от Ислямска държава сред вещите на полицая, който уби четирима свои колеги в Париж, пише РИА Новости.В дома на Микаел Арпон била намерена USB флаш памет, на която имало множество видеоклипове и друга пропаганда на ИДИЛ. Освен това Арпон бил събрал досиета с лични данни на десетки свои колеги в префектурата на полицията в Централен Париж.На 3 октомври Микаел Арпон нападна с два ножа служители на полицията и в 30-минутната атака по време на обедната почивка, уби четирима, преди да бъде елиминиран от друг полицай с изстрел в главата. 45-годишният програмист, който по произход е от задморската френска територия Мартиника, работел в полицейската префектура от 2003 г.Министърът на вътрешните работи на Франция е под натиск от медиите и общественото мнение да обясни, как не са били забелязани никакви признаци на радикализация на Арпон, който е работел в разузнаването.Съпругата на убиеца от Париж твърди, че мъжът й се е държал превъзбудено и странноВестниците във Франция излязоха в понеделник със заглавия за „сериозни пропуски“ и „лоша работа“ на полицията, като някои искаха оставката на министър Кристоф Кастанер, пише британския вестник Гардиън.Въпреки че министърът каза, че не е имало никакви сигнали, че Микаел Арпон е радикализиран, негови колеги твърдят, че той е предизвикал учудване, когато през 2015 г. защитил действията на двама братя терористи, които нападнаха редакцията на хумористичното издание Шарли Ебдо.Тогава срещу Арпон не е било подадено оплакване или наредена проверка.Днес близки и роднини казаха последно ''Сбогом'' на убитите полицаи.", "date": "2019.10.08", "title": "Полицаят, убил четирима колеги в Париж - повлиян от Ислямска държава"}
{"url": "https://www.novinite.bg/articles/181091/6-dni-protesti-v-Honkong-nanesoha-shteti-na-ikonomikata-za-357-miliona-dolara", "text": "Икономиката на Хоконг е загубила най-малко 2,8 млрд. хонконгски долара (357 млн. д.) заради масовите безредици през последните шест дни. Това съобщи днес вестник \"Саут Чайна морнинг пост\", позовавайки се на местни експерти, предаде ТАСС.Според анализаторите щетите за сектора на търговията на дребно, транспорта, ресторантите и хотелите за изминалите почивни дни и понеделника достигат 1,9 млрд. хонконгски долара (242 млн. долара).Загубите на оператора на хонконгското метро - компанията Ем Ти Ар (MTR) за уикенда могат да достигнат 500 млн. хонконгски долара (63,7 млн. долара). В събота за първи път в историята на метрото то спря работа напълно след актове на вандализъм от демонстранти, а в неделя системата работеше частично.Заради хаоса и транспортния колапс в града затворени останаха много търговски центрове, магазини и ресторанти. Заетостта на хотелите се срина от 95 до 50 процента въпреки силното поевтиняване на нощувките.", "date": "2019.10.08", "title": "6 дни протести в Хонконг нанесоха щети на икономиката за 357 милиона долара"}
{"url": "https://www.novinite.bg/articles/181107/Krisko-pusna-fotos-i-obyavi-Izlizam-v-bashtinstvo", "text": "Идолът на тийновете - Криско, който съвсем наскоро стана татко за първи път, обяви, че излиза в бащинство. Рапърът ще слезе от сцената за период от две седмици и ще се отдаде изцяло на своето дете и половинката си Цвети. В личния си профил с Инстаграм, Криско публикува снимка, на която се е надвесил над бебешка количка и се радва на новороденото. \"Две седмици бащинство от днес\" - написа рап звездата, като към текста добави хаштагове #почивка и #небашпочивка. Много фенове използваха възможността да честитят на певеца. „Това е щастието. Пожелавам ти да го утроиш.... по-хубаво е – от опит ти го казвам! Бъдете здрави и щастливи заедно!“, „Ех, Криско, прилича ти, брато. Да ти е живо и здраво и да ви радва. И да се гордеете с нея или него“, гласят коментарите на негови почитатели под снимката.В момента, младото семейство са на почивка и се радват на щастливи моменти заедно. Съвсем скоро, майката Цветелина пусна и първи кадър след раждането и събра куп комплименти относно външния си вид. Припомняме, че Криско и Цвети станаха родители на 21 септември. До момента родителите не са обявили името и пола на бебето.", "date": "2019.10.08", "title": "Криско пусна фотос и обяви: Излизам в бащинство"}
{"url": "https://www.novinite.bg/articles/181087/Efektat-na-dominoto-sled-Astral-Holidejz-falira-kup-hoteli-v-Slanchev-bryag", "text": "Фалитът на \"Астрал Холидейз\" оставя много неразплатени доставчици, с които е работил. Има определен брой хотели в Слънчев бряг и другите черноморски курорти, които трябва да обявят несъстоятелност поради това, че имат свръх задлъжнялост към доставчици. Това каза в сутрешния блок на БНТ председател на Института за анализи и оценки в туризма доц. Румен Драганов. Задаващата вълна от фалити е свързана с т.нар. ефект на доминото. „Преди 14 дни обявих, че се очаква фалит на голям български туроператор и това се случи. Той обаче оставя много неразплатени доставчици. Управляващите дружества, които не обявят, че са изпаднали в неплатежоспособност, може да получат наказание до три години затвор“, заяви доцентът. ", "date": "2019.10.08", "title": "Ефектът на доминото след \"Астрал Холидейз\" фалира куп хотели в Слънчев бряг?"}
{"url": "https://www.novinite.bg/articles/181076/Socialniyat-ministar-Strategiya-za-deteto-nyama", "text": "\r\nСтратегия за детето няма. Това заяви в Сутрешния блок на БНТ социалният министър Бисер Петков по повод вчерашната истерия в няколко училища в Сливен и Ямбол. Там родители масово извеждаха децата си от класните стаи, за да не им бъдат отнети от Агенцията за закрила на детето.\r\n\r\n\r\n\r\n\r\n\r\n\r\n", "date": "2019.10.08", "title": "Социалният министър: Стратегия за детето няма"}
{"url": "https://www.novinite.bg/articles/181075/Oblachno-s-prevalyavaniya-ot-dajd-shte-e-vremeto-dnes", "text": "Днес преди обяд над по-голямата част от страната ще бъде предимно облачно, на места в Южна България с превалявания от слаб дъжд. Около обяд от северозапад облачността ще започне да се разкъсва и да намалява и до края на деня над повечето райони ще се установи предимно слънчево време. Ще продължи да духа слаб, в източните райони до умерен вятър от север-североизток. Максимални температури между 12° и 17°, в София около 13°.Над планините облачността ще е предимно значителна и на места, предимно в масивите от Южна България, ще има слаби превалявания от дъжд, над 1800 метра – от сняг. По-късно през деня от запад валежите ще спрат, а облачността ще започне да се разкъсва. Ще духа до умерен вятър от северната четвърт. Максимална температура на височина 1200 метра около 7°, на 2000 метра – около 0°.Над Черноморието преди обяд ще бъде облачно и на места, главно по-южното крайбрежие, ще превалява дъжд. След пладне от север ще настъпи процес на разкъсване и намаление на облачността. Ще духа до умерен североизточен вятър. Максимални температури по крайбрежието: 14°-16°. Температурата на морската вода е 19°-21°. Вълнението на морето ще бъде 2-3 бала.", "date": "2019.10.08", "title": "Облачно с превалявания от дъжд ще е времето днес"}
{"url": "https://www.novinite.bg/articles/181088/Vecher-na-dobrodetelite-2019-v-podkrepa-na-palnocennoto-razvitie-sabra-181-940-lv", "text": "181 940 лв. набра най-голямото благотворително събитие на фондация „За нашите деца“ Вечер на добродетелите 2019. С набраните средства, в двата комплекса за ранно детско развитие в София и Пловдив, ние ще подкрепим поне 800 деца в ранна възраст и техните семейства.   Над 400 гости подкрепиха нашата кауза и присъстваха на Вечер на добродетелите 2019. Сред тях бяха зам.-министърът на образованието и науката Деница Сачева, председателят на ДАЗД Елеонора Лилова, програмният директор „Закрила на детето“ в УНИЦЕФ Даниела Колева, както и редица представители на дипломатически мисии в България.„Ние вече събираме 400 сърца, които туптят заедно с ритъма на нашето сърце и точно това ни дава много заряд, много хъс, много енергия да бъдем по-добри в това да даваме адекватното решение на проблема на всяко едно дете, на всяко едно семейство“, заяви изпълнителният директор на фондация „За Нашите Деца“ Иванка Шалапатова. Емоционалното й обръщение може да видите . Патрон на събитието беше вицепрезидентът на Република България Илияна Йотова. Заради уговорен преди месеци ангажимент в чужбина, тя не присъства на събитието и отправи своето послание чрез .„Наша обща цел като държава, като общество, трябва да бъде да накараме българските деца да вярват, да имат надежда и да имат много, много смели мечти“, каза още тя. Г-жа Йотова се обърна с много топли думи към фондация „За Нашите Деца“: „С любов и голяма всеотдайност, Вие връщате слънцето в очите на децата и правите така, че всяко дете да има своите мама и татко“. Поздравителен адрес до фондация „За Нашите Деца“ и гостите на Вечер на добродетелите изпрати еврокомисарят с ресор „Иновации и младеж“ Мария Габриел.В него тя изрази подкрепата си дейността на фондацията. Целият текст може да прочетете  Водещи на събитието бяха едни от най-обичаните български артисти: Йоана Буковска, Дария Симеонова, Бойко Кръстанов, Стоян Алексиев, както и звездната двойка Дони и Нети. Те представиха три истински истории на деца и техните семейства, подкрепени от фондация „За Нашите Деца“, които разчувстваха всички присъстващи. Героите на самите истории също бяха в залата, което направи вечерта наистина незабравима.В името на пълноценното развитие и щастливото детство на децата между 0 и 7 години, гостите наддаваха на благотворителен търг за уникални предмети и вълнуващи преживявания, предоставени безвъзмездно от партньори на фондацията, подкрепящи нашата кауза. Сред тях бяха ценни шал и картина, изработени по древна техника от българка, живееща в Одрин, дарени от вицепрезидента Илияна Йотова, три тандемни скока с парашут, вечеря с 5-степенно меню, предоставено от шеф Анри Донно, скулптурата „Архангел Михаил“ на Ангел Каравланов, уникална творба на талантливата художничка Събина Данева, дарение от Министерството на труда и социалната политика, както и картината „Преди да падне здрач“ на Исус Русев, който е възпитаник на дома за деца, лишени от родителски грижи „Мария Терезия“ в Стара Загора. В арт програмата на събитието участваха популярни български артисти.Тя беше открита с две великолепни изпълнения на детския хор на БНР. Прекрасната Мариана Попова пък изпя „Две хубави очи“, с което остави гостите на благотворителното събитие без дъх. Не по-малко впечатляващи бяха и изпълненията на балет Арабеск, пианистът Людмил Ангелов и младите таланти Димитър и Христо. „Ние трябва да сме заедно и трябва да продължим до момента, в който има и едно дете в риск. Нашата мисия заедно ще продължи“, се обърна към гостите Иванка Шалапатова.", "date": "2019.10.08", "title": "Вечер на добродетелите 2019 в подкрепа на пълноценното развитие събра 181 940 лв."}
{"url": "https://www.novinite.bg/articles/181084/Parvi-snyag-padna-v-Pamporovo", "text": "Първи сняг падна тази сутрин по високите части в Пампорово, съобщиха от Туристическия център в курорта.Снегът е само по високите места, около Орфееви скали и телевизионната кула Снежанка, която е на 1926 метра. Снегът е доста рехав, казаха от центъра.В по-ниските части на курорта вали дъжд, съобщиха от Планинска спасителна служба.", "date": "2019.10.08", "title": "Първи сняг падна в Пампорово"}
{"url": "https://www.novinite.bg/articles/181083/Bum-na-remontite-na-koli-zaradi-nekachestveni-goriva", "text": "Бум на ремонтите на автомобили заради некачествено гориво, отчитат от сервизите. Близо 190 000 литра некачествени горива в бензиностанции у нас са забранени за продажба от началото на годината. Според автомонтьори, все по-често шофьорите идват при тях заради проблеми в колата след зареждане с некачествени бензин или дизел.\"Забелязват се оплаквания по проблеми, свързани с горивната уредба и с изпускателната уредба. Когато горивото не е качествено, то няма пълно изгаряне и се наслагват отлагания по изпусквателната система. Страдат DPF филтрите, които се запълват лесно, но монтажът им струва скъпо\", каза Румен Дунев от Съюз на автосервизите пред Нова телевизия. Той допълни, че колкото по-некачествено е горивото, толкова е по-голяма амортизацията на двигателя на автомобила.По думите му оплакванията на хората са, че двигателят не работи равномерно. \"Клиентите се оплакват, че двигателят гасне, прекъсва, липсва мощност. След диагностика голяма част от оплакванията, те са на базата на лоши горива\", каза още Дунев.Според него влагата поврежда отделните елементи на автомобилите ни. \"В резервоара на бензиностанциите от разликата в горивото топло-студено, се получава конденс, който попада в горивото и се получава разреждане с вода. Това обаче е естествен процес\", заяви Румен Дунев. Той допълни, че всеки водач може да слага стабилизатор на горивото, за да може превантивно да се предпазва от проблеми.Експертите не изключват обаче иззетите незаконни горива да отиват в туби и бидони и да се препродават с 1/3 по-евтино.", "date": "2019.10.08", "title": "Бум на ремонтите на коли заради некачествени горива"}
{"url": "https://www.novinite.bg/articles/181105/Balgarin-e-sred-postradal-pri-atakata-s-kraden-kamion-v-Germaniya", "text": "Един български гражданин е сред пострадалите при инцидента в Лимбург, Германия, при който камион блъсна 8 автомобила. Това съобщиха от пресцентъра на Министерството на външните работи.По информация на германската полиция българският гражданин е получил леки наранявания, оказана му е медицинска помощ, след което е бил освободен от медицинско наблюдение.Към момента няма официални данни за мотивите за инцидента, разследван от германските власти.Генералното ни консулство във Франкфурт е във връзка с германските власти и е готово при необходимост да оказва съдействие.", "date": "2019.10.08", "title": "Българин е сред пострадал при атаката с краден камион в Германия"}
{"url": "https://www.novinite.bg/articles/181097/Benatova-Ne-nyama-da-rabotya-za-pri-ili-sas-Slavi-Trifonov-SNIMKA", "text": "Прoгoнeнaтa oт \"Нoвa\" рaзcлeдвaщa журнaлиcткa Мирoлюбa Бeнaтoвa oбяcни зaщo нямa дa рaбoти зa Cлaви Трифoнoв. В coциaлнaтa мрeжa \"Фeйcбук\" тя публикувa cлeдния тeкcт:Нe, нямa дa рaбoтя зa, при или cъc Cлaви Трифoнoв.Имaхмe eдин рaзгoвoр прeди мeceци, пo нeгoвa инициaтивa. Мoжe би e въпрoc нa cтил, нo Cлaви ce държa, cякaш aз cъм гo пoтърcилa, a нe тoй мeн. Oбяcни ми, чe „винaги cъм билa винoвнa зa вcичкo“, чe нe cъм нaяcнo cъc ceбe cи и други пoдoбни, „мoтивирaщи“ тeзи, oт кoитo нe рaзбрaх зaщo мe e пoкaнил. Вce пaк кaзa, чe мe пoтърcил, пoнeжe cъм „шилo, кoeтo нe cтoи в тoрбa“. Зa рaбoтaтa пo cъщecтвo cтaнa думa бeглo. Бeглoтo прeдлoжeниe включвaшe пoдoбни уcлoвия, кoитo вeчe нeoтдaвнa oткaзaх.Рeaлнo нямaхмe cрeщa.Тaкa oтгoвaрям нa вcички, кoитo ce вълнувaт oт тeмaтa. И нa тeзи, кoитo oтнoвo - трaдициoннo, уcърднo и нeвинaги бeзплaтнo, рaзпрocтрaнявaт лъжи пo мoй aдрec.Aз прoдължaвaм дa шoфирaм и дa cи пишa в cвoбoднoтo врeмe. Тoвa e мoeтo хoби, кaктo вeчe имaх възмoжнocт дa cпoдeля.", "date": "2019.10.08", "title": "Бенатова: Не, няма да работя за, при или със Слави Трифонов (СНИМКА)"}
{"url": "https://www.novinite.bg/articles/181086/Uchenicite-ot-slivenskiya-kvartal-Nadejda-sa-otnovo-na-uchilishte", "text": "Ромските деца, които в понеделник бяха изведени от училище от родителите си след слух, че ще бъдат отнети от социални грижи, вече се връщат в класните стаи, предаде БГНЕС.След проведена среща между представители на полицията, дирекция \"Социално подпомагане\" и лидери от ромския квартал „Надежда” в Сливен, страстите се успокояват. Очакванията са до няколко дни всички деца да влязат отново в клас.Част от децата са все още стресирани от случилото се. От VI основно училище \"Братя Миладинови\" имат готовност с тях да работи психолог, ресурсен учител, логопед и педагогическия съветник.От дирекция \"Социално подпомагане\" също са готови да окажат подкрепа чрез различни социални услуги.", "date": "2019.10.08", "title": "Учениците от сливенския квартал „Надежда” са отново на училище"}
{"url": "https://www.novinite.bg/articles/181096/Bosilegrad-alarmira-za-uvelichavane-na-onkobolnite-v-sledstvie-na-zamarcyavane-na-pochvata-i-vodata", "text": "Житeлитe нa Бocилeгрaд инфoрмирaт зa пoвишaвaнe нa брoя нa злoкaчecтвeнитe зaбoлявaния cрeд мecтнoтo нaceлeниe във връзкa cъc зaмърcявaнe нa пoчвaтa и вoдaтa oт oбoгaтитeлнaтa фaбрикa в ceлo Кaрaмaницa. Тoвa кaзa прeд „Фoкуc“ oмбудcмaнът Диaнa Кoвaчeвa.Тя пoдчeртa, чe нaши cънaрoдници и cръбcки грaждaни oт Бocилeгрaд ca cигнaлизирaли зa тoвa oбщecтвeния пocрeдник нa Бългaрия и нa Cърбия Зoрaн Пaшaлич в изнeceнaтa oбщa приeмнa.„Cтaвa въпрoc зa пoрeчиeтo нa рeкa Дрaгoвищицa, къдeтo ce извършвaт минни oбoгaтитeлни дeйнocти в рaйoнa нa oбщинa Бocилeгрaд, кoитo зaмърcявaт кaктo пoчвaтa, тaкa и вoдaтa. Грaждaнитe, кoитo ни ceзирaхa c oплaквaнeтo, cъoбщaвaт, чe ca зaмърceни нe caмo вoдaтa, кoятo тe изпoлзвaт зa нaпoявaнe и зa oтглeждaнe нa ceлcкocтoпaнcки живoтни, нo и пoдпoчвeнитe вoди, кoитo ce изпoлзвaт зa пиeнe.Eдин oт нaй-трeвoжнитe cигнaли, кoитo ниe пoлучихмe, e cвързaн c трeвoгa зa здрaвeтo нa хoрaтa. Тe изнecoхa дaнни, чe мнoгoкрaтнo ce e увeличил брoят нa злoкaчecтвeнитe oнкoлoгични зaбoлявaния нa хoрaтa, живeeщи в рaйoнa“, oбяcни тя.Oмбудcмaнът Диaнa Кoвaчeвa дoпълни, чe бългaрcкoтo мaлцинcтвo в Бocилeгрaд e изрaзилo трeвoгa пo oтнoшeниe нa oбучeниeтo нa мaйчин eзик нa дeцaтa в прeдучилищнa възрacт, кoeтo към мoмeнтa липcвa кaтo възмoжнocт.Тe нacтoявaт дa имa притурки към учeбницитe пo бългaрcки eзик, кoитo дa ca cвързaни c иcтoриятa, гeoгрaфиятa и културaтa нa Бългaрия. Дaвa ce възмoжнocт oт cтрaнa нa Cърбия 30% oт учeбницитe дa бъдaт cвързaни имeннo c Бългaрия, нo тoвa вce oщe нe e фaкт, oбяcни oмбудcмaнът.Прoблeм имa oщe c липcaтa нa инвecтиции в рaйoнa и нaмaлявaнe нa брoя нa хoрaтa oт бългaрcкo мaлцинcтвo нa тeритoриятa нa Бocилeгрaд, кaзa oщe тя.", "date": "2019.10.08", "title": "Босилеград алармира за увеличаване на онкоболните, в следствие на зaмърcявaнe нa пoчвaтa и вoдaтa"}
{"url": "https://www.novinite.bg/articles/181108/Nov-opit-za-spirane-na-izlachvaneto-na-BNR", "text": "Нов опит за спиране на излъчването на Българското национално радио предотвратен от ръководството на радиото. Това каза директорът на медията Светослав Костов, цитиран от Дарик.Това се е случило миналата седмица. В края на работния ден в четвъртък частната компания НУРТС уведомила с писмо БНР за профилактика, планирана да трае през целия следващ ден. Така на 4 октомври е трябвало да замлъкне не само \"Хоризонт\", но и радио \"София\", и \"Христо Ботев\" за времето от 9 до 17.00 часа.  Уведомителното писмо обаче е било получено към 16.30 и до 17.00 часа е оставало съвсем малко време за отговор. \"Веднага се събра Управителният съвет на радиото, главният инженер, шефът на централната апаратна, на техниката, шефът на правния отдел и написахме писмо до НУРТС, че спираме всички профилактики\", каза Костов.Аргументът на ръководството на радиото е бил, че точно в този момент, когато радиото бе глобено заради спирането на сигнала и вървят проверки на прокуратурата и АДФИ, не е редно да се правят профилактики. Освен това искането е за спиране на сигнала в петък сутринта, а БНР трябва да предава парламентарения контрол от 11.00 часа. В същото време тече кампания за местни избори, има предизборни клипове и реклама. Всичко това изтъква като мотиви в писмото си ръководството на БНР.\"А профилактиките до края на годината не са никак малко - със сигурност над 25\", добави Костов. Планът за профилактики пък е съставен в края на миналата година от предишното ръководство на радиото и директора му тогава Александър Велев, чиито кадрови назначения още при предишния му мандат преди 18 г. са журналистите, които сега поискаха оставката на новия директор на радиото, сменил самия Велев.Шефът на БНР не разкри къде се фокусират подозренията му  и кой би могъл да стои зад този сценарий за компрометиране на новото ръководство на националното радио, но беше категоричен, че новият опит за спиране на сигнала никак не е случаен. \"Приемам го като саботаж и провокация. Писмото беше получено след 16 часа, за да изтече работното време и до 17”, каза той.За новия опит за саботаж УС на БНР е разпратил писма и до СЕМ, КРС и ДАНС. Екипи от спецагенцията и прокуратурата се очакват на проверка, но реакция от медийния регулатор и комисията засега няма, каза директорът на радиото.Така, близо седмица от изпращането на писмото до днес, СЕМ не е реагирал на този втори опит за спиране на сигнала на БНР, въпреки че в същото време много бързо глоби радиото за замлъкването на \"Хоризонт\" на 13 септември. Тогава пак така в спешен порядък съставът на СЕМ намери време да изслуша редколегията и да поиска оставката на директора именно заради замлъкването на \"Хоризонт\", след което обаче нарече протеста в негова защита \"натиск\".", "date": "2019.10.08", "title": "Нов опит за спиране на излъчването на БНР"}
{"url": "https://www.novinite.bg/articles/181116/Kamion-prevozvasht-praseta-se-preobarna-AM-Trakiya", "text": "Камион, превозващ прасета, се преобърна на км 224 на АМ „Тракия” в посока София в района на с. Пшеничево, съобщи БТВ.От полицията съобщиха, че шофьорът се е качил зад волана пиян – дрегерът е отчел 1,83 промила.Животните останаха блокирани в камиона.Движението в района беше затруднено, като колите се наложи да се придвижват само в изпреварващата лента.", "date": "2019.10.08", "title": "Камион, превозващ прасета, се преобърна АМ \"Тракия\""}
{"url": "https://www.novinite.bg/articles/181114/Malkata-Dariya-koyato-padna-ot-prozorec-veche-e-izpisana-ot-bolnicata", "text": "Малката Дария, която в началото на септември падна през прозорец от дома си, вече е изписана от болницата. Детето, чиято съдба развълнува България, е при родителите си, които са били пияни по време на инцидента.\"С тях се работи, те осъзнаваат напълно грешката си\", съобщи шефката на „Социално подпомагане” Надя Танева. Особена нужда от помощ имал бащата, който е над 60-годишен и за него това е първо дете. Според Танева не е лесно на тези години човек да гледа толкова малко дете, но бащата имал желание да се научи.Условията, в които Дария се отглежда, били много добри. На този етап не се планира извеждането на детето от семейната среда, но ако се стигне до наказателно производство срещу родителите, майката и бабата по майчина линия били готови да се заемат с отглеждането на момиченцето.", "date": "2019.10.08", "title": "Малката Дария, която падна от прозорец, вече е изписана от болницата"}
{"url": "https://www.novinite.bg/articles/181095/Lekari-signaliziraha-Priehme-bebe-sas-schupeni-rebra", "text": "Полицаи от Второ РУ в Перник изясняват случай на пострадало тримесечно бебе, съобщиха от Областната дирекция на МВР.Сигнал в полицията е подаден от столично лечебно заведение, където тримесечно бебе било докарано от майката. След преглед лекарите установили, че детето е със счупени ребра, хематом на главата и други травми. Настанено е в реанимация с опасност за живота.Органите на реда изясняват причините, довели до тежкото състояние на детето. Започнато е досъдебно производство.", "date": "2019.10.08", "title": "Лекари сигнализираха: Приехме бебе със счупени ребра!"}
{"url": "https://www.novinite.bg/articles/181117/Djipitata-iskat-25-mln-lv-poveche", "text": "Нaциoнaлнoтo cдружeниe нa oбщoпрaктикувaщитe лeкaри в Бългaрия прeдлaгa бюджeтът зa първичнa извънбoлничнa мeдицинcкa пoмoщ (ПИМП) зa 2020 г. дa бъдe пoвишeн c 25 млн. лeвa.Cпoрeд cдружeниeтo прeдлoжeниeтo e изпълнимo при нacтoящaтa cъбирaeмocт нa здрaвнoocигуритeлнитe внocки.Тe нacтoявaт в Зaкoнa зa бюджeтa нa Нaциoнaлнaтa здрaвнoocигуритeлнa кaca зa 2020 г. oтнoвo дa бъдe зaпиcaнo уcлoвиeтo зa нeдoпуcкaнe нa прeхвърлянe нa cрeдcтвa oт бюджeтa зa ПИМП в други пeрa, кaктo и чe рeзeрвът нa НЗOК мoжe дa ce изпoлзвa и при нaличeн прeрaзхoд в ПИМП.Cпoрeд cдружeниeтo пoтрeбитeлcкaтa тaкca зa пoceщeниe при лeкaр трябвa дa e зaдължитeлнa зa вceки, a в cлучaй чe дaдeнa инcтитуция рeши, чe oпрeдeлeни групи oт хoрa трябвa дa бъдaт ocвoбoдeни oт нeя, рaзхoдът, нe трябвa дa e зa cмeткa нa изпълнитeля нa мeдицинcкa пoмoщ, a нa cъoтвeтнaтa инcтитуция.Тe прeдлaгaт при лицaтa дo 18-гoдишнa възрacт или дo приключвaнe нa cрeднo oбрaзoвaниe пoтрeбитeлcкaтa тaкca дa ce зaплaщa кaтo при лицaтa, кoитo ca упрaжнили прaвoтo cи нa пeнcия, кaтo рaзликaтa дo пълния ѝ рaзмeр ce пoкривa oт държaвния бюджeт.", "date": "2019.10.08", "title": "Джипитата искат 25 млн. лв. повече"}
{"url": "https://www.novinite.bg/articles/181118/Iztegliha-ot-pazara-lekarstva-sadarjashti-ranitidin", "text": "Изпълнителната агенция по лекарствата /ИАЛ/ и притежателите на разрешения за употреба /ПРУ/ на лекарствените продукти, съдържащи ранитидин, са блокирали наличните на българския пазар количества от тези лекарствени продукти. Блокирането се извършва като превантивна мярка по повод започналия от Европейската агенция по лекарствата /ЕМА/ преглед на лекарствените продукти, съдържащи ранитидин заради съмнение за възможна контаминация с нитрозамини /NDMA/ в активните вещества, от които са произведени. Съмнението произлиза от предоставени данни на частни лаборатории извън територията на ЕС, пише агенция Булнюз.Въпреки, че ЕМА изрично подчерта, че няма препоръка за прекратяване на употребата на ранитидин-съдържащи лекарствени продукти, повечето ПРУ в ЕС и в трети страни предприемат спиране на продажбите на тези лекарствени продукти като предпазна мярка, допълниха от ИАЛ.Ранитидин е активно вещество, което се използва за намаляване на производството на киселина в стомаха при болни със стомашна язва или гастроезофагеален рефлукс, а NDMA е класифициран като вероятен канцероген при хора въз основа на изследвания върху животни. Той присъства в някои храни и в някои източници на вода, но не се очаква да причини вреда при поглъщане в малки количества.Пациентите не следва да преустановят лечението с ранитидин, без да се консултират с лекаря си, тъй като рискът от спиране на лекарството е значително по-голям от риска от продължаване на приема до следващата консултация с него. На пазара има други лекарства с други активни съставки, които имат същите терапевтични показания, припомниха от ИАЛ.", "date": "2019.10.08", "title": "Изтеглиха от пазара лекарства, съдържащи ранитидин"}
{"url": "https://www.novinite.bg/articles/181077/Dneven-horoskop-za-vtornik", "text": "Имате много важна работа, която трябва да свършите днес, за да избегнете сериозни проблеми, дори да са в далечното бъдеще. Вашата положителна енергия гарантира, че всичко ще бъде наред. Днес ви предстои една малко неблагоприятна ситуация, но няма какво да направите, за да я избегнете. Това всъщност ще ви бъде добър урок, макар че вероятно бихте искали да го научите по друг начин.Случва се да имате ревниви моменти и е много по-добре да го признаете, вместо да се преструвате, че сте съгласни с всичко и че се чувствате добре. Позволете на вашата половинка да знае как се чувствате. Вижте повече: ", "date": "2019.10.08", "title": "Дневен хороскоп за вторник"}
{"url": "https://www.novinite.bg/articles/181103/Naj-golemiyat-stolichen-kvartal-Lyulin-ostana-bez-tok", "text": "Най-големият столичен квартал „Люлин” остана без електрозахранване близо 1 час. Причината за прекъсването на електрозахранването са несъобразени изкопни работи на строителна фирма, съобщиха от ЧЕЗ.От там допълниха, при изкопните работи е скъсан кабел, собственост на електроразпределителното дружество. В резултат спря електрозахранването на 4600 клиенти.Само преди седмица при изкопни работи на строителни фирми бяха скъсани няколко кабела на дружеството, като услугата беше прекъсната в „Дружба“ 1, гара Искър и село Лозен.", "date": "2019.10.08", "title": "Най-големият столичен квартал „Люлин” остана без ток"}
{"url": "https://www.novinite.bg/articles/181106/Sajtat-na-NAP-pak-se-srina", "text": "Сайтът на Националната агенция по приходите е недостъпен. Това става ясно при отваряне на интернет страницата на приходната агенция. Вместо начална страница излиза надпис \"Възникна грешка в работата на системата\". Пред колегите от сайта Клуб Z говорителят на Агенцията Росен Бъчваров коментира, че в момента ИТ специалистите извършват подмяна на хардуерни части на системата и тя ще бъде достъпна скоро. По думите му манипулацията не е планирана предварително. \"Всички електронни услуги на Националната агенция по приходите са достъпни\", категоричен беше Бъчваров. При отварянето на страницата, отделен надпис предлага вход с хиперлинк към портала за електронни услуги на ведомството. Сриването на сайта идва само няколко месеца след като един от сървърите на НАП беше ударен чрез хакерската атака, при която в интернет пространството изтекоха милиони лични данни на български граждани. Прокуратурата изправи пред съда собственика на ИТ компанията \"ТАД Груп\" Иван Тодоров и неговите служители Георги Янков и Кристиян Бойков и ги обвини в кибертероризъм. Беше създадена специална анкетна комисия в парламента, която да изясни причините за допускането на такава атака. Комисията за защита на личните данни пък обяви, че ще глоби НАП с 5 милиона лева, заради това, че не е съумяла да защити поверената й информация, както изискват и родният закон, и европейският регламент за опазване на личните данни. ", "date": "2019.10.08", "title": "Сайтът на НАП пак се срина"}
{"url": "https://www.novinite.bg/articles/181115/Incident-v-Disney-World-posetitelite-tryabvashe-da-badat-spaseni-ot-novo-saorajenie-na-parka", "text": "Най-новата транспортна система на Disney World,  още при първата си експлоатация. заяви във Фейсбук, че е , за да се спаси, но че Дисни се е справил със ситуацията професионално и бързо.Дисни не казваше дали има ранени и не предоставяше подробности относно причината за аварията. ", "date": "2019.10.08", "title": "Инцидент в Disney World, посетителите трябваше да бъдат спасени от ново съоръжение на парка"}
