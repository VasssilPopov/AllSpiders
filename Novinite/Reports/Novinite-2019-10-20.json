{"url": "https://www.novinite.bg/articles/181525/Balneoturizmat-ni-s-moshten-tlasak-zaradi-revolyuciya-v-Germaniya", "text": "Септември е особен месец за туризма. Обичайно се прави калкулация за отминалия най-ваканционен летен сезон и се започва планиране за следващия. Този септември обаче се оказа разтърсващо труден заради фалита на туристическия гигант Thomas Cook, който остави неплатена сметка от десетки милиони към български хотелиери и партньори. Трусът запуши една новина, която има потенциал да промени силно сектора. Този път в положителна посока, пише КапиталСлед 13 години усилия в края на септември германската асоциация на здравноосигурителните каси е добавила България към списъка с общо 14 държави, в които признава предоставянето на медицински амбулаторни услуги за профилактика. Това, казано с други думи, означава, че германските здравни каси биха платили част от разходите на германските туристи, ако решат да дойдат за балнеотуризъм в България. Пробивът е значителен, доколкото той дава възможност на българския бизнес да се докосне до пазар от 20 млн. пътуващи всяка година германци за рехабилитация в чужбина, който е най-големият в Европа. Но е и само началото на усилията, които оттук нататък трябва да се положат, за да може тази потенциална възможност да се превърне в реален бизнес.Договорът от септемвриМоделът на финансиране на здравеопазването в Германия е по-различен от българския не само защото има засилена конкуренция, а и защото в доста по-голяма степен залага на профилактиката. На пазара там има 109 здравноосигурителни фонда, които работят със задължителните вноски за здравеопазване от работодатели и служители. Към тях съответно се застраховат 73 млн. германци годишно, всеки от които има право да избира в кой фонд да внася своите осигуровки. Здравноосигурителните фондове, разбира се, покриват разходи за лечението на пациенти. А такива можеха да се правят и досега в други държави от ЕС, включително и България, по подобие на модела, по който българи посещават чужди болници в другите държави-членки. Това, което се промени в края на септември, е, че България бе добавена от германската национална асоциация на здравноосигурителните каси (GKV-Spitzenverband) към списъка с държави, в които признава разходите за превенция и рехабилитация в амбулаторни условия. А нейните решения се отнасят за всички здравноосигурителни каси, техните регионални представителства и на практика за всички здравноосигурени лица.Амбулаторната профилактика е особен вид терапия, съчетаваща почивка с медицинска рехабилитация. При нея под лекарски указания се изготвят индивидуални програми за терапия и упражнения за профилактика от усложнения при редица видове заболявания - респираторни, ревматични, гериатрични, състояния на преумора и др. Обяснено с пример, това означава, че ако лекар прецени, че даден човек, който е боледувал цяла зима от респираторни заболявания, има нужда от профилактична терапия с цел закаляване и превенция на бъдещи усложнения, то той може да препоръча посещение на балнеокурорт за определен период. А здравният фонд да покрие до 90% от разходите за необходимите балнеологични процедури в признати балнеологични центрове в 14 държави. Пациентът може да се възползва веднъж на три години от тези средства или по-често, ако е необходимо лечение. Така средно около 20 млн. германци ходят на подобни почивки, което ги превръща в най-големия пазар за спа туризма в Европа.\"Добавянето на България в списъка с одобрени държави е кауза за Българския съюз по балнеология и спа туризъм от 13 години\", коментира председателят на сдружението Сийка Кацарова, според която това ще отвори пътя и за сключването на подобни споразумения и с други държави.Как бизнесът ще може да се възползваПътят, в който България стигна до договора със здравноосигурителните фондове, е съпътстван с много промени в спа туризма, включително въвеждането на международни стандарти, промени в законодателството, които да синхронизират изискванията за лечение, и др. От 2016 г. освен съюза по балнеология и спа туризма и институциите по проекта работи и Германо-българската търговско-индустриална камара. Последните стъпки бяха през тази година, след като таен одит от германска страна е одобрил 26 балнеологични центъра в България, където ще се признават разходи за амбулаторна профилактика на германци. Те са на практика във всички по-големи спа курорти в страната, включително Велинград, Хисаря, Сандански, Кюстендил, както и морските Албена, Св.Св. Константин и Елена, Поморие, Слънчев ден и др. Така германските туристи могат да изберат почивка в хотел, апартамент, къща за гости спрямо предпочитанията и бюджета си и да посещават процедури в одобрен балнеоцентър на някое от тези места, получавайки възстановяване на процент от разходите. А освен средствата за самите лечебни процедури здравните и социални фондове често отпускат и минимална допълнителна субсидия за настаняване, която средно е в рамките на 100 евро за едно пътуване. За сметка на туриста са транспортните разходи, изхранването и други лични разходи. Обикновено такива почивки се правят в периода между март и ноември и често са комбинирани с друг тип туризъм - културен, морски, винен и др.Какво трябва да се случиМакар отварянето на България към германския пазар да беше наречено исторически пробив от неправителствените организации, това, разбира се, съвсем не означава, че от следващата пролет в страната ще започнат да пристигат милиони туристи. Според представители на хотели, до които \"Капитал\" се допита, основният коз на България са по-ниските цени и сравнително новите хотели и спа центрове спрямо други дестинации. Но страната ще трябва да утвърждава имиджа си като такава дестинация, включително и да привлече германски туроператори, специализирани в здравен туризъм, както и да създаде продукти, които комбинират спа услуги с друг тип туризъм, включително културни турове и др. Основният конкурент в това отношение е Словакия, която от години работи с германски туристи, а и е по-близо.Според Сийка Кацарова вече са направени първите записвания за почивка в България, а целта е през първата година да бъдат привлечени 5000 туристи в балнеокурортите. \"Това би било възможно, при условие че имаме полети в \"крилата на сезона\" до летищата във Варна и Бургас\", смята обаче тя. Липсата на достатъчно полети преди и след трите пикови месеци по Черноморието - юни, юли и август, често е изтъквано и като сериозен проблем от черноморския бизнес, като през последната година на няколко пъти премиерът Бойко Борисов и туристическото министерство обещаваха субсидии за чартърни полети. Въпросната програма обаче, която според неофициална информация на \"Капитал\" предвижда да финансира реклама в полети, в които пътуват туристи със закупени почивки в България, все още не е официално представена, макар това да трябваше да се случи в края на август.Сега туристическият бизнес планира рекламна кампания в Германия, която ще започне през ноември, включително и чрез участие в т.нар. дни на здравето на отделните здравноосигурителни фондове, панаири, изложения и други. Дали надеждите ще прераснат в големи потоци клиенти, естествено, ще зависи и от самите хотелиери и качеството на услугите им.", "date": "2019.10.20", "title": "Балнеотуризмът ни с мощен тласък заради революция в Германия"}
{"url": "https://www.novinite.bg/articles/181523/Sagata-nyama-kraj-Djonsan-prati-v-Bryuksel-nepodpisano-pismo-za-otlagane-na-Brexit", "text": "Британският премиер Борис Джонсън изпрати писмо с молба до ЕС за отлагане на Брекзит, но без да го подписва. Молбата беше придружена от второ писмо – този път с подписа на британския премиер, в което той посочва, че ново отлагане на развода между Лондон и Брюксел ще бъде грешка.Джонсън е задължен по закон да поиска от ЕС удължаване на срока след 31 октомври. Това се налага, след като в събота на извънредното заседание на Камарата на общините – първото от 37 години, депутатите гласуваха \"поправката Летуин”, която задължава кабинета да отложи Брекзит докато не бъде прието съответното законодателство. Поправката беше подкрепена с 322 гласа за срещу 306 против и направи гласуването по новата сделка на Джонсън, договорена на Европейския съвет през седмицата безсмислено.Председателят на Европейския съвет Доналд Туск обяви в \"Туитър\", че е получил молбата за удължаване на срока за Брекзит. Той подчертава, че ще се консултира с европейските лидери за това \"как да реагира на случващото се\".Само часове, след като загуби вота по време на историческата сесия на парламента премиерът Джонсън нареди на високопоставен дипломат да изпрати неподписано писмо с молба за отлагане на излизането на Великобритания от ЕС – нещо, което му е било наложено от парламента.Във второто подписано от него писмо, той изрично подчертава личното си мнение, че подобно ново отлагане – до 31 януари 2020 година, ще е абсолютна грешка. Джонсън посочва, че правителството ще положи усилия да получи одобрение по новата сделка за Брекзит в парламента и е уверен, че страната ще напусне евроблока както е планирано – на 31 октомври.В събота десетки хиляди хора се събраха в центъра на Лондон с искане за насрочването на нов референдум за Брезкит.Британският представител в Брюксел сър Тим Бароу обясни, че първото неподписано писмо напълно изпълнява закона, приет от британския парламент. Преди седмици премиерът заяви, че \"по-скоро ще падне мъртъв в канавката\", отколкото да поиска ново отлагане на Брекзит.Според анализатори Джонсън се опитва \"да изиграе съда\" с неподписаното писмо, тъй като ако не се подчини на закона, го очаква съдебно преследване. Като не е подписал писмото с молбата за отлагане на Брекзит, той лесно може да заяви от съдебната скамейка, че \"това писмо е на парламента, не е моето писмо\".", "date": "2019.10.20", "title": "Сагата няма край! Джонсън прати в Брюксел неподписано писмо за отлагане на Brexit"}
{"url": "https://www.novinite.bg/articles/181527/Rekord-19-chasa-i-16-minuti-veche-e-naj-dalgiyat-polet-v-sveta", "text": "Австралийският авиопревозвач \"Куонтас\" (Qantas) извърши най-дългия полет на пътнически самолет без междинно кацане. Самолет \"Боинг 787-9 Дриймлайнър\", с 49 пътници и кабинен екипаж, измина разстоянието от 16 200 км от Ню Йорк до Сидни за 19 часа и 16 минути. Той излетя от нюйоркското летище \"Джон Ф. Кенеди\" и кацна тази сутрин на аерогарата \"Кингсфорд Смит\" в австралийския град.За да не се налага междинно спиране за презареждане, самолетът излетя с пълен резервоар, малък брой пътници с ограничено количество багаж и с празни товарни отделения.Полетът бе само пробен, но \"Куонтас\" цели да пусне редовни директни полети от Брисбейн, Сидни и Мелбърн до Лондон и Ню Йорк. Най-дългият редовен полет в света в момента е от Сингапур до Нюарк в щата Ню Джърси (18 часа и 30 минути) и е изпълняван от Сингапурските авиолинии.Учени направиха по време на полета тестове за мозъчната дейност, нивата на мелатонин и степента на бдителност на пилотите и кабинния персонал.За пътниците, повечето от които хора от ръководството на авиокомпанията, журналисти и учени, бяха организирани упражнения. Часовете за сервиране на храната, включването и гасенето на светлините в пътническия салон бяха съобразени така, че пътниците да могат по-лесно да се справят с умората от дългия полет и да се адаптират по-лесно към смяната на времето след кацане.При пристигането в Сидни главният изпълнителен директор на \"Куонтас\" Алан Джойс каза, че това е исторически момент за компанията му и за авиацията като цяло.", "date": "2019.10.20", "title": "Рекорд! 19 часа и 16 минути вече е най-дългият полет в света"}
{"url": "https://www.novinite.bg/articles/181532/24-godini-zatvor-za-trima-balgari-vartyashti-publichni-domove-v-London", "text": "Тримa члeнoвe нa бaндa, въртяща бoрдeи в Изтoчeн Лoндoн, изпoлзвaщи жeни, жeртви нa трaфик във Вeликoбритaния, бяхa ocъдeни oбщo нa 24 гoдини, пишe Nеwhаm Rесоrdеr. Тe упрaвлявaли нeзaкoнни бaрдaци в Уecт Хeм Лeйн в Cтрaтфoрд, в Уудфoрд Грийн и нa aдрec в Лeйтън.\r\n34-гoдишнaтa Eлeoнoрa Вacилeвa e пoлучилa приcъдa oт 11 гoдини зaтвoр, дoкaтo Илия Михaйлoв, 31-гoишeн, живeeщ нa cъщия aдрec в Аlnwiсk Rоаd, пoлучил 10 гoдини. Трeтият, Мaриaн Нинoв Вacилeв, нa 34 гoдини oт Уудфoрд Грийн, e бил ocъдeн нa три гoдини.\r\nТримaтa бългaрcки грaждaни ca били aрecтувaни cлeд cигнaл към Cкoтлaнд Ярд oт бългaрcкитe влacти, чe в Лoндoн функциoнирa мрeжa зa oргaнизирaнa прecтъпнocт. Вacилeвa и Михaйлoв ca били ocъдeни и нa 15-гoдишнa oгрaничитeлнa зaпoвeд зa рoбcтвo и трaфик, дoкaтo Михaйлoв - дoпълнитeлнo ocъдeн зa крaжби, oтпрaвяйки зaплaхи зa убийcтвo и притeжaвaнe нa зaбрaнeн eлeктрoшoкoв пиcтoлeт.\r\nCлужитeлитe, прeтърcили aдрecитe им, ca oткрили пaри, нaркoтици oт клac \"A\" и зaмacкирaн пиcтoлeт зa зaшeмeтявaнe.\r\n", "date": "2019.10.20", "title": "24 години затвор за трима българи, въртящи публични домове в Лондон"}
{"url": "https://www.novinite.bg/articles/181528/SNIMKI-Nadal-osashtestvi-naj-vajniya-si-machbol-ojeni-se-za-prelestnata-Mariya", "text": "Един от най-добрите съвременни тенисисти спечели най-големия трофей в своя личен живот. Рафаел Надал, носител на 19 титли от Големия шлем, мина под венчилото заедно със своята половинка Мария Франсиска Перейо.33-годишната тенис звезда и дамата на сърцето му се венчаха пред избран кръг от гости в замък в Майорка.350 свидетели чуха заветните думи за вярност на частна церемония. Хуан Карлос I, крал на Испания от 1975 до 2014 г., е бил сред присъстващите. Докато менюто е било поверено на готвача със звезда Мишлен - Кике Дакоста.Надал се запознава с бъдещата си съпругата си чрез по-малката си сестра Марибел, приятелка на детството на Перейо. Връзката им е от 14 години.Булката носеше сватбена в рокля на Роса Клара. Дизайнерката сама показа модела чрез социалната мрежа Инстаграм.В един от малкото си коментари за щастливото събитие Рафа Надал заяви, че с нетърпение очаква да има деца: „Нямам търпение да създам семейство. Обичам децата и бих искал и те някой ден да правят това, което им харесва.”", "date": "2019.10.20", "title": "(СНИМКИ) Надал осъществи най-важния си мачбол - ожени се за прелестната Мария"}
{"url": "https://www.novinite.bg/articles/181522/Shema-na-izmamnici-Polzvat-imeto-na-izvesten-deputat-za-da-mamyat-starci", "text": "Нова измамна схема се върти в Благоевградски регион, научи Novinite.bg. Тарикатаи обикалят из Симитли, представяйки се за хора на депутата Стефан Апостолов (на снимката). Младият народен представител се прочу, след като сричаше в опит да прочете елементарен текст от банката в Парламента. Той е син на кмета на Симитли - Поли Апостолов. Стефан Апостолов е и футболен съдия от елита, където често се забърква в чутовни скандали заради налконената към силните на деня \"свирка\"Този път измамниците карат старците да им предлащат авансово за дърва за зимата. Обещават, че поръчката ще дойде по-бързо от обикновено, с помощта именно на Стефан Апостолов. Депутатът няма нищо общо с далавераджиите, които чернят името му. Наглата схема вече е ужилила десетки хора в Симитли и околността. Към момента властите нехаят и заподозрени ням,а но от полицията обещаха да разследват след сигнал от Novinite.bg.", "date": "2019.10.20", "title": "Схема на измамници: Ползват името на известен депутат, за да мамят старци"}
{"url": "https://www.novinite.bg/articles/181535/Tramp-otseche-Hilari-Klintan-poludya", "text": "Президентът на САЩ Доналд Тръмп за пореден път нападна бившия държавен секретар Хилъри Клинтън и негов опонент на последните президентски избори, която обвини редица американски политици във връзки с Русия. Той обясни в Туитър, че \"обърканата Хилъри ... нарича конгресменката Тулси Габард \"руска любимка\", а Джил Щайн - \"руски актив\". По-рано Хилъри Клинтън заяви в интервю за американска медия, че Русия има компромат срещу президента Доналд Тръмп.Тулси Габард е един от кандидатите на демократите за президентските избори през 2020 година.По време на дебата в Демократическата партия във вторник Габард разкритикува статия на \"Ню Йорк таймс\", в която пише, че тя често споменава руските обществени медии", "date": "2019.10.20", "title": "Тръмп отсече: Хилари Клинтън полудя"}
{"url": "https://www.novinite.bg/articles/181518/Patriarh-Neofit-stana-pocheten-grajdanin-na-Pernik", "text": "Българският патриарх Неофит получи със званието Почетен гражданин на Перник. Вчера, в деня на Св. Иван Рилски, когато Перник чества Ден на града, на Негово Светейшество бяха връчени почетните знаци на тържествена сесия. Преди това патриарх Неофит присъства на отслужената литургия в централния пернишки храм ”Св. Иван Рилски”.\r\nПатриарх Неофит бе удостоен със званието Почетен гражданин на Перник с решение № 1317 от 11 октомври 2019 г. на местния Общинския съвет. Предложението бе на инициативен комитет, оглавяван от областния управител Ирена Соколова. То е съпроводено с подписка, под която стоят имената на Георги Първанов, президент на България в периода 2002-2012 година, двукратния олимпийски шампион Боян Радев, журналиста Бойко Василев, политици, общественици, бизнесмени, духовници. Негово светейшество заяви че приема отличието с благодарност.\r\n\"С голяма благодарност и с признателност за оценката, която се дава за моите скромни трудове. Затова аз ги приемам с благодарност. И ще пожелая молитвено занапред със застъпничеството на Св. Иван Рилски - нашия национален светец, да бъде всичко така, както добрите българи биха подредили своя живот\", каза патриархът.\r\nВ зала „Панорама“, където се състоя заседанието, тържествени слова произнесоха белоградчишкият епископ Поликарп, роденият в Перник журналист Бойко Василев и почетният гражданин на Перник акад. Антон Дончев. Званието Почетен гражданин на Перник получи и Василена Йорданова - световната шампионка по таекуондо и носителка на много отличия от европейски и световни първенства.\r\n", "date": "2019.10.20", "title": "Патриарх Неофит стана почетен гражданин на Перник"}
{"url": "https://www.novinite.bg/articles/181521/Bravo-17-godishen-zemedelec-stana-hit-v-socialnite-mreji-VIDEO", "text": "Едно от най-споделяните видеа в социалните мрежи през последните дни е на 17-годишно момче от Сандански. Иван Иванов сам развива своята овощна градина. Той разказва, че никога не се е притеснявал от своите връстници и с гордост говори за хобито си. Иван е твърдо решен да увеличава насажденията.„От 7-8-годишен се занимавам със земеделие. Винаги ме е радвало и винаги, като се занимавам с градини, това ме кара да се чувствам добре”, казва Иван.Той е ученик в 11-ти клас в Земеделската гимназия в Сандански. Щом свършат часовете, не отива в кафенета и заведения, защото силно го влече съвсем друго нещо. В близкото село Поленица Иван си има своя овощна градина, на която се е посветил изцяло.„Много от приятелите ми са ми казвали: „Ти пенсионер ли си?”, „Ти луд ли си да се занимаваш с градина на тия години?”. Хорското мнение за мен не важи. Важно е какво иска моята душа. Човек, ако се влияе от хората, няма да стигне далеч”, посочва още Иван.И така, без да обръща внимание на връстниците си, Иван не спира да полага грижи за дръвчетата си. Те са 90 на брой и за всяко младежът полага специални грижи. Опитът му вече не е никак малък и младежът добре знае какво да прави през земеделската година, за да бере хубави плодове наесен, предаде Нова тв.", "date": "2019.10.20", "title": "Браво! 17-годишен земеделец стана хит в социалните мрежи (ВИДЕО)"}
{"url": "https://www.novinite.bg/articles/181530/Cveten-teror-sas-sinya-boya-sreshtu-hilyadi-protestirashti-v-Honkong-vazmuti-sveta", "text": "Полицията използва водни оръдия с оцветена в синьо вода срещу демонстранти в Хонконг, съобщава Ройтерс. Сблъсъците избухнаха в търговския квартал Тсим Ша Тсуи.Продемократичните активисти не се подчиниха на забраната на властите за масови събирания и в неделя отново окупираха улиците на мегаполиса. Полицията предупреди демонстрантите, че протестът им е незаконен и използва сълзотворен газ, за да ги разпръсне. Активистите, облечени в емблематичните за движението черни тениски и с маски на лицата, въпреки влезлия в сила закон от колониалната ера, забраняващ покриването на лицата по време на демонстрации, отказаха да се разотидат.Органите на реда използваха оцветената в синьо вода, която съдържа трудно отмиващо се багрило, за да могат по-късно да идентифицират и арестуват участниците в неразрешеното шествие.Хиляди продемократични активисти излязоха по улиците на Хонконг на поредния антиправителствен протест, въпреки заплаха от арести, след като полицията забрани масовите събирания. Демонстрантите окупираха високоскоростната железопътна гара Западен Коулуун и блокираха движението.Протест се проведе и в Тсим Ша Тсуи – търговският квартал на автономния регион, където са разположени десетки луксозни магазини, бутици и хотели. Активистите продължават да искат оставката на подкрепяния от Китай лидер Кари Лам. Протестите започнаха преди малко повече от пет месеца като израз на недоволство срещу спорен закон за екстрадицията, който позволява на Пекин да преследва политическите си опоненти.Макар законодателството да беше отменено това не спря протестите, като сега призивите са за повече демократични права и свободи.По света се чуват все повече гласове в подкрепя на протестите, а използването на сила срещу демонстрантите възмущава редица световни лидери.", "date": "2019.10.20", "title": "Цветен терор със синя боя срещу хиляди протестиращи в Хонконг възмути света"}
{"url": "https://www.novinite.bg/articles/181524/Policaj-ot-Pazardjik-skochi-ot-tretiya-etaj-sled-kato-go-hvanaha-da-krade", "text": "31-годишният полицай от Пазарджик Атанас Николов е с мярка за неотклонение \"домашен арест“. Тя му беше наложена от състав на Димитровградския районен съд, който проведе заседанието в болничната стая в ортопедично отделение на МБАЛ-Хасково, където е настанен за лечение полицаят, задържан за кражба.Отделението беше охранявано от полицаи.На 14 октомври Николов беше арестуван при опит за бягство от апартамент на улица \"3 март“ в Димитровград. Собственичката на жилището го заварила вътре и го заключила. Полицаят започнал да слиза от терасите на 3 етаж, скочил и си счупил левия крак, пише хасково.инфо.Мъжът вече е опериран и според лекарите възстановяването ще продължи около 6 месеца.Николов е обвинен от прокуратурата за кражба на 10 лв. от жилището в Димитровград и на златен синджир от апартамент в Хасково. Близки до разследването разкриха, че мъжът е имал финансови затруднения заради кредити от близо 50 000 лв.Той имал две деца. Полицаят не отричал за кражбите. Издирват се и други лица съпричастни към кражбите.", "date": "2019.10.20", "title": "Полицай от Пазарджик скочи от третия етаж, след като го хванаха да краде"}
{"url": "https://www.novinite.bg/articles/181519/Shest-titli-za-balgarskite-nacionali-po-kombat-restling-na-Svetovnoto-v-Bukuresht", "text": "На провелото се Световно първенство по комбат рестлинг в Букурещ, националният отбор на България завоюва шест титли, 4 сребърни и 1 бронзов медал.Борис Величков постигна 5-та световна титла от 5 поредни Световни първенства в категория до 82кг. Нурал Назмиев изравни постижението му, след като участва в дивизиите за мъже и ветерани до 90 кг, където завоюва 2 световни титли. Така и двамата с Борис са единствените в света с по 5 световни титли от комбат рестлинг.Трета поредна титла (2017 г., 2018 г. и 2019 г.) в кариерата си завоюва Преслав Кулеков при най-тежките над 100кг. Дебютантът при националите - Стилян Иванов изненада конкурентите си и също спечели световна титла в категория до 100кг.Шестата титла за България спечели Самуил Занев при младежите до 74кг. След, като през 2018г, стана вице-европейски шампион, сега се пребори за световната титла.Вицесветовни шампиони станаха: до 60кг Екатерина Малинова - вицесветовна шампионка за жени за 2019; до 74кг при юношите Благой Лачев - вицесветовен шампион, най-младият от българските участници само на 16 години; до 62кг Владимир Запрянов - вицесветовен шампион при мъжете, дебют на Световно първенство; до 100кг, при ветераните Явор Нинов -вицесветовен шампион, той е европейски шампион за 2018г. Бронз за Милчо Дилов до 74кг, мъже - негов дебют.За съжаление Николай Широков не стигна до медал след зверската конкуренция в категорията му. В отборното класиране преди България са САЩ и Италия, които имаха по-многобройни отбори.", "date": "2019.10.20", "title": "Шест титли за българските национали по комбат рестлинг на Световното в Букурещ"}
{"url": "https://www.novinite.bg/articles/181526/NAP-pusna-apartamenti-v-morskite-kurorti-na-izgodni-ceni", "text": "Недвижими имоти по Южното Черноморие на изключително атрактивни цени, продава на търг Националната агенция за приходите в Бургас. Крайната мярка се прилага към длъжници, които не са предприели каквито и да са действия за погасяване на просрочени задължения към републиканския бюджет. Собствениците на 10 апартамента в Ахелой, курортите \"Слънчев бряг\" и \"Елените\", Несебър и Свети влас, ще се разделят с тях.Цените за квадратен метър са твърде ниски за свободния пазар. \"Тук в най-големият ни черноморски курорт и в централната му част продаваме апартаменти на изключително атрактивни цени като за кв. метър цените варират между 400-600 лв. на кв.м. 42 квадрата апартамент е с цена обявен от 18 000 лв. След първия търг , на който не са се явили купувачи, цените падат на 75%.При трета тръжна процедура имотът може да се закупи на половин цена\", каза пред репортер на Bulgaria ON AIR говорителят на НАП - Бургас Христо Узунов.НАП Бургас е поставила под постоянно наблюдение близо 1300 фирми, всяка от които със задължения от над 50 000 лева.", "date": "2019.10.20", "title": "НАП пусна апартаменти в морските курорти на изгодни цени"}
{"url": "https://www.novinite.bg/articles/181531/Iliyana-Jotova-Nedelnite-uchilishta-sa-naj-pravilnata-politika-zad-granica", "text": "Над 400 са неделните училища в целия свят, където децата на сънародниците ни зад граница могат да изучават български език.Това стана ясно от думите на вицепрезидента Илияна Йотова, която присъства на честването на 10-ия юбилей на Европейската фондация „Кирил и Методий“ и създаденото към нея Българско училище „Христо Ботев“ в Страсбург.Броят на децата в училището се увеличава постоянно – от 7 през 2009 г. днес те са около 100, включително и от съседна Германия. Развива богата извънкласна дейност, подпомагана от Европейската асоциация „Кирил и Методий“. В асоциацията, която се радва на широка подкрепа на местно ниво, членуват близо 200 българи и французи. С богатата си дейност присъства активно в културното пространство на Страсбург и областта, като популяризира българския език и култура. С материали и на български език асоциацията издаде трети брой на френскоезичното списание „ZORA“, под наслов „България в Европа/Европа в България“, със статии от изтъкнати български и френски учени и специалисти в различни области.Като признание за приноса им за съхранение и разпространение на познанието за България Илияна Йотова връчи почетния плакет на вицепрезидента на директора на асоциацията Христо Христов и директора на училището Лидия Михова. На учениците вицепрезидентът подари фототипно двуезично издание на Зографския манастир на препис на „История славянобългарска“ с пожелание в близко бъдеще да имат постоянно помещение, в което да се провеждат занятията. Tова е основният проблем на училище „Христо Ботев“.Илияна Йотова обеща съдействие за намирането на постоянно помещение, в което да се провеждат часовете по български език. С аплодисментите на присъстващите над 150 родители и деца бяха посрещнати думите на вицепрезидента: „Разчитайте на моята помощ. Трябва да има място в Страсбург, за което всички да знаят, че е българското училище“.Илияна Йотова определи учителите като съвременни будители. „Никак не е лесна задачата ви да мотивирате децата, които живеят в чужда езикова среда, да се научат да изписват красивите кирилски букви, да сричат думички на звучния български език, да знаят за България“, подчерта вицепрезидентът и благодари за енергията и упоритостта, с които привличат интереса към българския език и традиции и на френските граждани.В приветствието си Илияна Йотова посочи, че най-успешната политика с българите зад граница е развитието на неделните училища, които вече надвишават 400 в целия свят. „Уверявам ви, че всички български институции работим ръка за ръка за развитието на тези училища, които се превръщат в духовни центрове, съхраняващи българското в целия свят“, изтъкна вицепрезидентът.„Заедно с президента Румен Радев се стремим нашите общности зад граница да бъдат институционално представени пред местните власти, за да имат повече самочувствие и повече свобода да развиват дейностите си“, посочи Илияна Йотова. Вицепрезидентът заяви, че през следващата година с президента планират голям форум в София с представители на българските общности по цял свят, посветен на политиките с тях. „Работим за по-голяма свързаност между българите, независимо в коя точка на света живеят, духовната територия на България е много по-голяма, без граници, там където се говори и изучава езикът, литературата и историята“, подчерта вицепрезидентът Йотова.Изненада за вицепрезидента на тържеството, което се проведе с подкрепата на Постоянното представителство на България към Съвета на Европа, бе срещата й, след 40 години, с нейна учителка – Жозет Мюзар, преподавала във Френската гимназия в София през 80-те години.Празникът се проведе във военен музей край Страсбург, в който има и българска експозиция. За нея вицепрезидентът подари автентична грамота за признателност с възпоменателни медали за участие в Балканските войни и Първата световна война.", "date": "2019.10.20", "title": "Илияна Йотова: Неделните училища са най-правилната политика зад граница"}
{"url": "https://www.novinite.bg/articles/181536/Vojnata-na-patya-vze-jivota-na-petima-sled-zverski-sblasak-Semejstvo-s-2-deca-veche-go-nyama", "text": "Зверски челен сблъсък край Варна окървави пътя и взе 5 жертви. Тежкото ПТП е станало на пътя между Омуртаг и село Антоново в късния следобед днес. По първоначални данни едната кола по неустановени засега причини е навлязла в лентата за насрещно движение и се е ударила челно в правомерно движещ се в другата лента атомобил. На място са екипи на Районно управление на МВР-Омуртаг, Районна служба \"Пожарна безопасност и защита ба населението\"-Омуртаг и на \"Спешна помощ\".„Рено Каджар”, пътуващо в посока София и с регистрация от столицата, внезапно е навлязло в насрещната лента и е ударило челно шуменски „Ситроен”. Във втората кола са пътували мъж и жена, вероятно семейство, както и две деца. Предполага се, че са родителите с дечицата си. По първоначални данни момиченцето е 3-годишно, а баткото на 10 години. Изяснява се самоличността на хората в колата, които не са имали никакъв шанс при ужасяващия удар. Възможно е хората да не са от Шумен, а само регистрацията да е от там, но всичко все още е първоначалнни данни.Загинал е и шофьорът на джипа, който бил видимо над 60-годишна възраст. Вероятно му е прилошало или е получил някакъв тежък внезапен здравословен проблем, заради който колата е нахлула рязко в другото платно. На катастрофата е имало свидетели, които веднага са сигнализирали спешна помощ и полицията и са опитали да помагат, но и към 18 часа телата на загиналите все още не са били извадена от помлените коли, казаха шокирани от кошмара хора, присъстващи на мястото.Движението в участъка е преустановено. Създадена е временна организация на движението, като на пътуващите в посока София се предлага обходен маршрут през селата Камбурово и Изворово и съответно в обратен ред за тези в посока Варна. Движението се регулира от екипи на РУ-Омуртаг. В момента се извършва оглед на местопроизшествието. На място са екипи на полицията, пожарната, спешна помощ.", "date": "2019.10.20", "title": "Войната на пътя взе живота на петима след зверски сблъсък! Семейство с 2 деца вече го няма"}
{"url": "https://www.novinite.bg/articles/181520/Sedmicata-zavarshva-sas-slanchevo-vreme", "text": "Атмосферното налягане днес ще се задържи без промяна – малко по-високо от средното за месеца.Ще бъде слънчево. Преди обяд в източните райони и на места по поречието на Дунав все още ще има ниска облачност или мъгла. В Източна България ще духа слаб югоизточен вятър. Максималните температури, в повечето райони, ще бъдат между 21° и 26°, за София - около 25°.Над планините ще бъде слънчево. Ще духа слаб до умерен южен вятър, който до края на деня в масивите от Западна България ще се ориентира от север. Максималната температура на височина 1200 метра ще е около 20°, на 2000 метра - около 13°.Над Черноморието в часовете преди обяд ще има ниска облачност или мъгла, а след обяд ще бъде слънчево. Ще духа слаб югоизточен вятър. Максималните температури ще са между 19° и 21°. Температурата на морската вода е 20°-21°. Вълнението на морето ще бъде 1-2 бала.На 20.10.2019 слънцето ще изгрее в 07:45 часа и ще залезе в 18:37 часа. Продължителност на деня 10:52 часа.На 20.10.2019 луната ще изгрее в 23:21 часа и ще залезе в 14:01 часа. Осветеност на диска в 0h UT 66 %. Фаза на луната: последна четвърт.", "date": "2019.10.20", "title": "Седмицата завършва със слънчево време"}
{"url": "https://www.novinite.bg/articles/181537/Bojko-Borisov-pusna-VIDEO-ot-stroeja-na-Turski-potok-v-Balgariya", "text": "Първи видео кадри от строителните дейности на разширението на газопреносната мрежа по трасето на „Балкански поток“ (.) в участъка от българо-турската граница до българо-сръбска граница.Това написа във фейсбук премиерът Бойко Борисов.От пояснението към видеото става ясно, че кадрите са от откритата строителна площадка в района на Кнежа, Оряхово и Искър. Трасето на преносния газопровод ще премине през землищата на 11 области Варна, Шумен, Разград, Търговище, Русе, Велико Търново, Ловеч, Плевен, Враца, Монтана, Видин.\"През месец април 2019 г. „Булгартрансгаз“ ЕАД определи за изпълнител на обществената поръчка участникът Обединение „Консорциум Аркад“, с когото сключи договор на 18.09.2019 г. Общата стойност на подписания договор при срок за изпълнение на дейностите до 615 календарни дни е в размер до 1.1 млрд. евро без ДДС\", пише Борисов.", "date": "2019.10.20", "title": "Бойко Борисов пусна ВИДЕО от строежа на \"Турски поток\" в България"}
{"url": "https://www.novinite.bg/articles/181533/Nasko-Sirakov-se-spryaga-za-kandidat-za-posta-na-Bobi-Mihajlov", "text": "Наско Сираков е сочен за един от кандидатите за следващ президент на БФС. Бившият спортен директор на Левски има дълъг стаж в централата. Сираков напусна футболния съюз в деня на провеждането на предишния конгрес.Преди това бе неизменно в екипа на Борислав Михайлов - бе член на Изпълкома, както и отговорник за мъжкия национален отбор.Още вчера се завъртя името на министъра на спорта Красен Кралев като опция за поста. Не е ясно обаче дали той ще се съгласи да се кандидатира.Любослав Пенев бе опонент на Борислав Михайлов през февруари 2018 година, а в екипа му влизаше и Николай Илиев. Двамата вече изразиха позиция по оставката на Боби и няма да е никаква изненада, ако отново се кандидатират за президент и вицепрезидент. Футболният мениджър Лъчезар Танев има сериозни контакти у нас и чужбина, така че няма да е толкова неочаквано да бъде кандидат или пък да подсили нечий щаб.В сряда се считаше, че Атанас Фурнаджиев ще наследи Михайлов и ще води съюза до февруари 2022 година. В четвъртък обаче той обяви, че подава оставка, а вчера посочи, че засега не планира да се впуска в битка за шефското място. Михаил Касабов категорично заяви, че няма апетити към поста.Ще се кандидатира ли Йордан Лечков? Досегашният първи вицепрезидент на централата води предизборна кампания и за кмет на Сливен...Най-вероятно ще има и \"екзотични\" кандидатури.   ", "date": "2019.10.20", "title": "Наско Сираков се спряга за кандидат за поста на Боби Михайлов"}
{"url": "https://www.novinite.bg/articles/181534/Ivo-Hristov-Makron-e-prav-da-spira-S-Makedoniya-za-ES-stiga-bg-logoreya-za-nablagodarnite-sasedi", "text": "Позицията на Макрон да блокира присъединяването на нови членки на съюза е напълно обоснована. Евродепутатът и бивш съветник на президента Румен Радев - Иво Христов, напълно споделя възгледите на френския президент. Той смята, че трябва да се абстрахираме от нашата си българска логорея и да оставим на страна носталгичните отношения на безкрайни подаръци без благодарност с Македония. Евродепутът от ПЕС разкритикува позицията на българското правителство, което смята, че може да се изчистят отношенията с една историческа комисия и разговори. Той даде за пример твърдата и безкомпромисна позицията на Гърция, които са постигнали много повече. В този смисъл Христов се съгласи с тезата, че Макрон е свършил черната работа на България, защото \"при положение, че сме жертвали почти всичко останало, не може историята и езикът да бъдат разменна монета\". Гърците потвърждават мнението за себе си като далновидни, посочи Иво Христов, който смята, че Европейският съюз в това си състояние не е способен да поема и нови членки най-вече заради кризата, в която се намира.\"Съюзът не функционира и в това си състояние, какво остава при едни нови членки\", попита Иво Христов, според когото всички преговарящи ще бъдат поставени в позицията на Турция - на безкрайни преговори. На въпрос какво би се случило със Западните Балкани при един такъв срив на надеждите за прием и каква би била реакцията на геополитически играчи като Китай и Русия, Иво Христов потвърди, че всички те ще се опитат да влязат като влияние в тези страни - \"икономически, политически, не дай си боже и военно\", заяви Христов.\r\nЕвродепутатът Иво Христов коментира , че невъзможността за постигане на споразумение за Брекзит е вследствие от вътрешнополитически противопоставяния във Великобритания.\r\nСпоред Иво Христов Брекзит е станал заложник на вътрешната политика във Великобритания. Той смята, че недоверието към лидерите и разделението в обществото на Острова са в основата на проблемите с преговорите между Лондон и Брюксел.\r\n\"Той дескредитира самия концепт за демокрация. Когато в продължение на безкрайни месеци наблюдаваме как демократични институции се саботират една друга, а демократични държави и образования не успяват да постигнат съгласие, това превръща самото понятие демокрация в някакъв вид карикатура в очите на множеството и това е опасно\", каза още той.\r\nЕвродепутатът сподели, че не е оптимист за работата на бъдещата Европейска комисия, оглавявана от Урсула фон дер Лайен.\r\n\"Европа има нужда от нов договор. Тя пропусна да се сдобие с Конституция навремето, което пречупи цялата европейска интеграция и оттогава се трупат грешки и компромиси, къси съединения на различни нива\", коментира той.\r\nИво Христов прогнозира, че ако не бъде преодоляно това, Европа ще губи ролята си на икономически гигант. Мигрантска вълна събаря европейското домино, предупреждава Иво Христов.\r\n", "date": "2019.10.20", "title": "Иво Христов: Макрон е прав да спира С. Македония за ЕС, стига бг логорея за наблагодарните съседи"}
{"url": "https://www.novinite.bg/articles/181529/Strahotni-Vtoroklasnici-sabraha-pari-za-detska-bolnica-vmesto-buketi", "text": "849 лв. дариха учениците от 2а, 2б и 2в клас на СУ \"Черноризец Храбър\" за кампанията \"Най-доброто за нашите деца и онкоболни\". Средствата са събрани в първия учебен ден, когато много училища в Пловдив решиха да не купуват букети за учителите. Вместо това децата пуснаха отделената сума в кутии, поставени в дворовете, за да подпомогнат набирането на средства за строителство на нов педиатричен и онкохематологичен комплекс на територията на База 2 на УМБАЛ Свети Георги - Пловдив.Общата сума, събрана от пловдивските училища на 16 септември, е в размер на 16 872,33 лв. С благодарствено писмо към ученици, учители, родители и представители на районните кметства в Пловдив се обърна проф. д-р Иван Иванов, началник на Клиника по педиатрия на УМБАЛ „Свети Георги“ и председател на Организационния комитет на Дарителска кампания „Най-доброто за нашите деца и онкоболни“ на УМБАЛ „Св. Георги“.„Скъпи ученици, родители, учители, сърдечно Ви благодаря от името на всички наши малки пациенти и целия медицински персонал на УМБАЛ „Св. Георги“ за вашето ентусиазирано участие в дарителската кампания „Най-доброто за нашите деца и онкоболни“. Вие показахте, че имате сърце и душа, които съчувстват, съпреживяват и обединяват добромислещите. Вие показахте, че можем да се обединим около обща кауза, че можем да действаме единно в името на важните житейски ценности.Вашите общи усилия направиха пловдивските училища най-големия дарител в кампанията. Събраните средства по повод Първия учебен ден са 16 872,33 лв., най-голямото дарение, което е постъпвало до момента в дарителската сметка. Разпространете идеята на тази кампания! Направете я Ваша цел и желание! Нека осъзнаем, че високите цели са достижими с упоритост и дръзновение! Хиляди детски очи са вперени във вас и очакват помощ, утеха, съчувствие, радост! Благодаря още веднъж сърдечно! Бог да ви пази!Скъпи районни кметове и служители в районни кметства на Пловдив, благодаря и на вас, че приехте присърце нашата инициатива, че я разпространихте и горещо подкрепихте. Без вашата намеса нямаше да има такъв успех и единодействие. Чрез тази дарителска кампания вие правите крачки към реализацията на мечтите, на хилядите хора, които вярват във вас и разчитат на вас. Нека Господ ви закриля във вашите добри намерения!”, написа проф. Иванов", "date": "2019.10.20", "title": "Страхотни! Второкласници събраха пари за детска болница, вместо букети"}
