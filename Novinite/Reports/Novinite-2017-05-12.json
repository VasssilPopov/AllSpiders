{"url": "http://www.novinite.bg/articles/143542/Balgarski-studenti-sazdadoha-kola-na-badeshteto", "text": "\r\nАвтомобил с водородна клетка, който ще се движи в градска среда, без да отделя вредни емисии, създадоха  и преподаватели от нския университет. Те ще участват с колата на бъдещето на Екомаратона в Турция през септември, предаде БНТ.\r\n\r\nВсичко започва в края на септември, когато младите изобретатели решават да създадат кола, която се задвижва с водородна клетка. Успяват да я сглобят за два месеца.\r\n\r\nА те се трудят неуморно, понеже вярват, че водородът е горивото на бъдещето. Не са срещнали трудности, защото са работили в екип със специалисти.\r\n\r\nАвтомобилът ще се движи в градска среда. Максималната му скорост е 50 км/ч, а пилотът ще е жена. Основните изисквания, за да бъдеш водач на екоболида, е да си до 70 кг и да си пъргав - налага се да излезеш от него в рамките на 10 секунди, ако се случи инцидент.\r\n\r\nА създателите на автомобила нямат никакво съмнение, че в момента творят бъдещето.\r\n", "date": "2017.05.12", "title": "Български студенти създадоха кола на бъдещето"}
{"url": "http://www.novinite.bg/articles/143543/Samo-5-minuti-za-zarejdane-na-smartfon", "text": "Смартфони с батерии, които се зареждат напълно в рамките на 5 минути, може да станат достъпни за потребителите през следващата година, пишат Profit.bg.Иновативната батерия е дело на израелския стартъп StoreDot, като бе показана за първи път на изложението за потребителска електроника в Лас Вегас през 2015 година.Изпълнителният директор на компанията Дорон Майерсдорф посочва, че продуктът ще бъде пуснат на пазара през първата половина на 2018 година, предава BBC.Въпреки това анализатори изпитват съмнения, че това ще се случи.Майерсдорф посочва, че засега не може да обяви кои производители са подписали с компанията му, за да използват новата батерия.Някои версии на батерията са по-обемисти от стандартните батерии, използвани на пазара, но въпреки това Майердорф твърди, че са готови за пазара.„Ще зареждаме смартфон за 5 минути”, казва той.По думите му технологията пилотно се пробва на два азиатски пазара на батерии, преди да се пристъпи към масово производство.", "date": "2017.05.12", "title": "Само 5 минути за зареждане на смартфон"}
{"url": "http://www.novinite.bg/articles/143508/Medicite-zaplashiha-da-sadyat-Zdravnata-kasa", "text": "Българският лекарски съюз е готов в най-кратки срокове да съди здравната каса, ако не изплати на болниците сумите, похарчени в повече от предварително планираното. Това обявиха от съсловната организация, след среща с ръководството на касата, на която стана ясно, че лечебните заведения за последната една календарна година са били ощетени с 34 млн. лв., предаде Дарик.От лекарското съсловие настояват тази сума да бъде изплатена от страна на касата. По време на срещата се изтъкна, че е възможно, независимо от факта, че според новия рамков договор болниците имат право да се възползват от 3-процентно увеличение на бюджетите си, парите отново да не стигнат. Загатна се и за идеята бюджетите на лечебните заведения да бъдат коригирани, но конкретика по въпроса все още няма.", "date": "2017.05.12", "title": "Медиците заплашиха да съдят Здравната каса"}
{"url": "http://www.novinite.bg/articles/143502/Iznerven-plovdivchanin-strelya-s-gazov-pistolet-kraj-Chifte-banya", "text": "Изнервен от жестоките задръствания по булевард „Цар Борис Трети Обединител“ шофьор на „БМВ“ извадил газов пистолет и стрелял няколко пъти във въздуха, съобщиха свидетели на екшъна. Той се разиграл около 10 часа сутринта в петък в участъка между кръстовището на Чифте баня и северната страна на тунела под Стария град, пише Труд.Хората по спирките на градския транспорт останали втрещени от бабаита с пистолета, който карал сиво „БМВ“, но двама-трима запазили хладнокръвие и веднага подали сигнал на спешния телефон 112. Когато полицейският екип пристигнал на мястото на екшъна от „БМВ“ и шофьора нямало и следа, но служителите на реда веднага са започнали издирването им по описанията на свидетели.Това е втори подобен случай на стрелба във въздуха от лек автомобил с газов пистолет в центъра на Пловдив, като при първия трима младежи получиха условни присъди заради пукотевицата, която сътвориха на улица „Отец Паисий“ покрай сватбата на техен съученик. Екшън сцените от началото на месец септември 2016 г. обаче бяха документирани с мобилен телефон от движеща се зад тях кола, а видеозаписът бе качен в социалните мрежи.", "date": "2017.05.12", "title": "Изнервен пловдивчанин стреля с газов пистолет край Чифте баня"}
{"url": "http://www.novinite.bg/articles/143525/47-godishen-poseche-s-bradva-dve-jeni-kraj-Pleven", "text": "Полицията в Червен бряг разследва опит за убийство, съобщиха от пресцентъра на ОДМВР – Плевен. Снощи към 22.55 часа две жителки на с. Девенци, на 58 и 59 г., потърсили лекарска помощ след нанесен побой, пише Труд.По-младата е с фрактура на черепа и временна опасност за живота. Двете пострадали са настанени в болница. При проведените оперативни действия е установен извършителят – 47-годишен техен съселянин. След възникнал скандал между тримата мъжът им посегнал с брадва.Задържан е, случаят се изяснява. Образувано е досъдебно производство.Уведомен е прокурор.", "date": "2017.05.12", "title": "47-годишен посече с брадва две жени край Плевен"}
{"url": "http://www.novinite.bg/articles/143506/Medicinskite-sestri-otbelyazvat-profesionalniya-si-praznik", "text": "На днешната дата се отбелязва Международният ден на сестринството, който тази година ще мине под мотото \"Ние сме гласът, който води\". 12 май е определен за Международен ден на сестринството, защото на тази дата е родена основателката на модерното сестринство Флоранс Найтингейл (1820 - 1910), предаде .Тя прави истинска революция в обслужването на ранените и болни войници по време на Кримската война. Найтингейл ръководи група от медицински сестри, обучени от нея, която поема изцяло медицинските грижи за пациентите, независимо от скептицизма на лекарите.Благодарение на установените от нея стандарти за обслужване на ранените и болни от холера и дезинтерия войници, смъртността в лазаретите спада от 42% на 2,2%, припомня БГНЕС. Това постижение я превръща в национална героиня на Англия. През следващите 16 години, след войната тя се заема с реформа на медицинското обслужване и общественото здравеопазване.Найтингейл написва книгите \"Бележки за факторите, влияещи на здравето, ефективността и управлението на болниците на британската армия\" и \"Как да се грижим за болните\". През 1860 г. основава първото светско сестринско училище \"Найтингейл\" и Дом за практикуващи сестри към болницата \"Сейнт Томас\" в Лондон. През 1907 г. става първата жена, която получава Ордена за специални заслуги. Наричат я \"Дамата с лампата\", защото смята, че работата на медицинската сестра продължава и нощем.Българската асоциация на професионалистите по здравни грижи (БАПЗГ) ще отбележи своя празник с тържествена церемония, на която ще бъдат наградени най-добрите професионалисти по здравни грижи от цялата страна. За първи път всички присъстващи в залата ще вземат участие в интерактивно ритъм шоу Drum Circle LIBERA. Началото на събитието ще бъде дадено в 10:30 часа в зала \"Диамант\" на столичния хотел \"Рамада\".БАПЗГ е съсловна организация, в която членуват общо 37 644 професионалисти по здравни грижи - 25 714 медицински сестри, 4031 акушерки, 1294 рехабилитатори, 3151 медицински лаборанти, 1261 рентгенови лаборанти, 2150 фелдшери, 37 масажисти с увредено зрение и 4-ма ортопедични техници.", "date": "2017.05.12", "title": "Медицинските сестри отбелязват професионалния си празник"}
{"url": "http://www.novinite.bg/articles/143464/Bravo-Kristian-Kostov-shte-pee-finala-na-Evroviziya", "text": "\r\nКристиян Костов е на финал на ! С песента си \"Beautiful Mess\" 17-годишният българин завладя публиката в Киев и телевизионните зрители на втория полуфинал на най-големия песенен конкурс в Европа. С класирането си Кристиан оправда прогнозите на специалистите и букмейкърите, които го поставиха сред фаворитите в тазгодишното издание на състезанието, предаде БНТ.\r\nНаелектризиращо. Вдъхновяващо. По този начин световните медии описаха представянето на Кристиан Костов. С него най-младият участник в тазгодишната \"Евровизия\" изпрати България за трети път на финал.Кристиан Костов споделя че, много се гордее със себе си. \"Просто много съм горд, че имам възможност да представя България на най-голямото състезание в Европа и че успях да стигна до финал и да ме нарекат първи - смисъл, не значи нищо обаче пак се кефя. Въпросът не е в мен, а в екипа ни. От мен зависят само десет процента, всичко останало зависи от всичките хора до мен просто... зад мен стои една огромна армия от хора, от българи, и наистина вярвам, че... ще спечелим Евровизия.\"Сред конкурентите си за първото място Кристиан отличи представителите на Италия, Португалия и Дания. В списъка с фаворитите специалистите добавят Белгия, Холандия, Швеция и Румъния. Почитателите на българина са уверени, че той има отличен шанс да се пребори за короната.Големият финал на \"Евровизия\" е в събота от 22:00 часа и ще бъде предаван пряко по Българската национална телевизия.", "date": "2017.05.12", "title": "Браво! Кристиан Костов ще пее финала на Евровизия"}
{"url": "http://www.novinite.bg/articles/143472/Spars-se-klasira-za-finala-na-Zapadnata-konferenciya", "text": "Баскетболният отбор на Сан Антонио Спърс се класира за финала на Западната конференция, след като разби Хюстън Рокетс със 114:75 точки като гост и отстрани съперника си с 4-2, предаде .Спърс бяха без Кауай Ленърд, но в негово отсъствие страхотен мач направи Ламаркъс Олдридж, който записа рекордните за сезона 34 точки и добави 12 борби.С дабъл-дабъл се отчете и ветеранът Пау Гасол – 10 точки и 11 борби, а Джонатан Симънс завърши с 18 точки.Претендентът за Най-полезен играч на сезона Джеймс Хардън бе ограничен до рекордно ниските през кампанията 10 точки, като реализира едва 2 стрелби за 36 минути игра. Като цяло стрелбата на Рокетс бе много слаба – 28.6 процента.По този начин Сан Антонио се класира за финалите на Западната конференция, където ще се изправи срещу непобедения в плейофите до този момент тим на Голдън Стейт Уориърс.", "date": "2017.05.12", "title": "Спърс се класира за финала на Западната конференция"}
{"url": "http://www.novinite.bg/articles/143493/Berbatov-se-vrashta-v-Angliya", "text": "\r\nНовият мениджър на втородивизионния Бирмингам Хари Реднап иска Димитър Бербатов в състава си, съобщи .\r\nСпоред Vital Birmingham популярният треньор е набелязал петима играчи за лятната селекция, а българинът е част от тях. Нещо повече – на Острова твърдят, че 70-годишният специалист вече е разговарял с Бербо. Другите спрягани нападатели за новия тим на Реднап са Питър Крауч и Джърмейн Дефоу.\r\nБербатов е без отбор от една година, когато за последно носеше екипа на гръцкия ПАОК. Реднап пък пое Бирмингам малко преди края на сезона в Чемпиъншип, когато тимът бе пред изпадане в  третото ниво на английския футбол.Той замени италианеца Джанфранко Дзола и успя да  изпълни мисията си. Бирмингам оцеля, а сегастяга лятна селекция, за да атакува догодина Висшата лига.\r\n", "date": "2017.05.12", "title": "Бербатов се връща в Англия"}
{"url": "http://www.novinite.bg/articles/143521/Hilyadi-sanarodnici-shte-se-vklyuchat-v-Svetovniya-den-na-predizvikatelstvoto", "text": "В пет български града в съботния ден (13 май) ще се проведе Световния ден на предизвикателството, като се очаква хиляди сънародници да се включат в спортните празници. Организатор на проявата е българската асоциация „Спорт за всички” (БАСВ), а събитието е част от програмата на Международната асоциация „Спорт за всички” (ТАФИСА) и се провежда ежегодно от 1983 г. през месец май в над 100 страни на всички континенти. У нас също така е част от Националната програма за физическа активност и развитие на българското население „БУЛФАР” на Българска асоциация „Спорт за всички” и е посветен на 17 май - Ден на българския спорт, пишат в .„Очакваме да стане един истински спортен празник във всичките пет града, където в събота ще бъде „Предизвикателството”. В София започваме от 10:30 часа в Княжеска градина ( пространството около паметника на Съветската армия). Поканили сме много известни личности , както от света на спорта, така и от други сфери. Идеята е повече хора да дойдат и да спортуват, макар и за няколко минути, а ако имат сили и повече. В над 15 вида спорт и дисциплини. Участието е безплатно, разбира се. Всеки , който иска ще получи талон и според броя на активностите, които е преминал ще има награди. Много томболи ще организираме. Деца от детски градини в София, училища, университети , нашите приятели от „Здраве и активно дълголетие” ще бъдат част от празника. Песни, танци и различни изненади за присъстващите сме приготвили.Успоредно с празника в София, по същото време , световен ден на предизвикателството ще има в Плевен, Кюстендил, Велинград и Дупница. Елате да спортуваме и забавляваме в събота”, сподели Ирен Цветкова- председател на БАСВ.Националната проява на Българската асоциация „Спорт за всички”- Световен ден на предизвикателството цели да се популяризират системните занимания с физически упражнения и спорт и тяхната роля за здравето, добрата форма, работоспособността и дълголетието на хората, независимо от тяхната възраст, пол, социален и здравен статус. Това е ден за спорт и двигателна активност под различна форма. В него могат да вземат участие всички желаещи, чрез практикуване на даден вид спорт или конкретна двигателна активност поне 15 минути без прекъсване, в зависимост от собствените физически възможности. Спортното събитие дава шанс на хора, които не се занимават активно с физическа дейност да се включат в този ден.", "date": "2017.05.12", "title": "Хиляди сънародници ще се включат в Световния ден на предизвикателството"}
{"url": "http://www.novinite.bg/articles/143524/Regata-v-nachaloto-na-yuni-vav-Varna", "text": "Четвъртото издание на единствената по рода си регата Varna Channel Cup ще се проведе във Варна между 1-4 юни и за радост на варненци и гости на града отново ще направи срещата с морския спорт интимна и запомняща се, пише .Това е единствената в България регата, включваща гонки канал-езеро – факт, който позволява яхтите да минат в непосредствена близост до брега и екипажите да бъдат на една ръка разстояние от публиката. Този тип регати са изключителна атракция и забавление за цялото семейство, позволявайки пряк контакт с екипажите и максимално близко наблюдение на яхтите, задвижвани от природните стихии. Зрителите ще могат да наблюдават състезанието от непосредственна близост от брега на Аспарухово, както и от новата пешеходна зона на Варненското пристанище.Отново голямата атракция в програмата е провеждането на така наречените Pro-Am или демонстративни гонки. Те позволяват в екипажите да се включат граждани, които искат за първи път да се докоснат до изпълнения с адреналин, вятър и морска сол ветроходен спорт.„Варна е уникално място с възможността за провеждане на такъв тип регата, която съчетава гонки в открито море с преходи канал-езеро и би било срамота да не се възползваме от тези природни дадености. Много малко са регатите по света, които предлагат подобна атракция, а емоциите за публика, за родители с деца е неописуема. Те буквално могат да помахат и да окуражават екипажите от брега. Възпитаването на подобна култура на уважение към спорта и морето е от изключителна важност за младите хора на нашия град“ – споделя организаторът Лъчезар Братове от яхтен клуб ЛЗ ахтинг 1991.Пълната програма на регатата, специални гости и удобни места за наблюдение от граждани ще бъдат анонсирани през следващата седмица.", "date": "2017.05.12", "title": "Регата в началото на юни във Варна"}
{"url": "http://www.novinite.bg/articles/143535/Moryacite-otnovo-na-svoj-teren", "text": "Проточилият се дълго ремонт на стадион \"Тича\" ще бъде завършен на 10 юни. Това обясни пред журналисти управителят на фирма \"Тийм инженеринг\", извършваща реконструкцията на клубното съоръжение на варненския Черно море, пише .\"Моряците\" домакинстват от доста време в Каварна и феновете им трябва да бият път до курортния град, вместо да се наслаждават на любимците си в Морската столица. \"Наясно какво трябва да се направи и затова го заявявам най-отговорно. На 22 май пристига новата трева, която сме поръчали. Тя има хумусен слой и коренна система и трябва да се прихване за определен срок. Това ще отнеме 35-40 дни и килимът ще е в перфектно състояние за първия домакински мач на Черно море от новото първенство в средата на юли, каза още той. Всичко около поставянето на дренажа вече е направено, а поливната система е изградена. Доставени са и пилоните за четирите мачти за електрическото осветление. Поръчали сме най-скъпите лампи - на фирма \"Филипс\", тъй като изискването на г-н Марин Маринов (изпълнителен директор на Черно море б.а.) е ремонтът да бъде извършен по най-качествения начин, за да получи съоръжението по-лесно лиценз от БФС\", разясни Стоян Тенев. И продължи:\"Още в понеделник внасяме проекта за стадион \"Тича\" в общината, за да се издаде бързо разрешително за строеж. Нямам идея защо тази папка с документи, която виждате в ръцете ми, не е минала през всички институции, каквато е процедурата, по време на служебното правителство. Тепърва ще правим проверки, за да установим защо се е забавила реконструкцията на съоръжението и кой е виновен за това\", каза новият областен управител на Варна Стоян Пасев. \"Знаете, че земята на стадиона е държавна и областна администрация носи цялата отговорност. Аз ако бях областен управител през последните 3-4 месеца, ремонтът на \"Тича\" отдавна да е завършил. Сега мога да ви обещая само едно - \"Тича\" ще е напълно готов за новото първенство и през юли Черно море ще се върне в своя дом. Това ще е добре за всички футболни хора във Варна и за феновете на \"моряците\", на които няма да им се налага повече да пътуват до Каварна, за да подкрепят любимците си\", категоричен бе Пасев.", "date": "2017.05.12", "title": "\"Моряците\" отново на свой терен"}
{"url": "http://www.novinite.bg/articles/143483/Svatba-vav-visinite", "text": "Двойка от Калифорния се ожени на Еверест, съобщиха от НОВА. Младоженците решават да разчупят стереотипите и вместо на някой топъл плаж или в църква, те се бракосъчетават близо до \"върха на света\".Двамата влюбени, заедно с фотограф се качиха до базовия лагер на височина 5300 метра, където смениха алпинисткото облекло с костюм и бяла рокля. Студът не попречи на младата двойка да се радват на решението си.Размениха халките, казвайки заветното \"Да\", въпреки че температурата беше под нулата, а вятърът много силен.", "date": "2017.05.12", "title": "Сватба във висините"}
{"url": "http://www.novinite.bg/articles/143500/Skrito-predlojenie-za-brak", "text": "За да направи изключително оригиналното предложение за брак, приятелят на Анна – Тери, трябвало да пази тайната, докато настъпи подходящият момент да падне на колене.Австралийка носила годежния си пръстен в продължение на година и половина, без да подозира, пише сайтът Bored Panda, цитирано от НОВА.За първата годишнина от началото на връзката им младият мъж изработил и подарил на любимата си дървено колие от бор Хуон (тасманийско дърво). В сърцевината на бижуто Тери скрил годежния пръстен. Анна го слагала на врата си почти всеки ден. А половинката й чакал деня, в който двамата ще се отправят на пътешествие до пещерата Смоо. В превод ироничното значение на името й е „нещо скрито”.Пред входа на пещерата Тери помолил Анна да му да даде колието. Разтворил го с помощта на нож, коленичил и показал ценното тайно бижу на дамата на сърцето си.„Чакай малко! Пръстенът е бил там през цялото време?! Можех да го изгубя, идиот такъв”. Това били първите думи на развълнуваната годеница, след като видяла откъде Тери вади пръстена. ", "date": "2017.05.12", "title": "Скрито предложение за брак"}
{"url": "http://www.novinite.bg/articles/143473/Venci-Stefanov-za-Vlado-Ivanov-Tarpenieto-mi-se-izcherpa", "text": "Президентът на Славия Венци Стефанов коментира освобождаването на Владимир Иванов и избора Загорчич да поеме тима, съобщи .\"Търпението ми се изчерпа. Надявам се сега нещата да се подобрят, и то още на първия мач с Локо ГО. Няма как случващото се в Славия да ми харесва. Миналата година играхме в Лига Европа, а сега ще се борим за мястото си в елита. Ако знаех рецептата, със сигурност нямаше да се стигне дотук. Обикновено, като не вървят нещата, се сменя треньорът. През есента играехме агресивно, пресирахме. Имаше повече мъжество в играта. Сега в един момент виждам, че нещата не стоят така\", каза членът на Изпълкома.\"Аз съм убеден, че Загорчич има качества и се надявам, че ще работим заедно доста време. Ще продължим линията и философията си да налагаме млади играчи. Сега Загорчич ще работи с настоящия екип, а за новия сезон ще видим. И Мауринъо да питате, не може да Ви даде отговор кога ще се оправят нещата в българския футбол\", добави Стефанов.Владимир Иванов-Фугата пък може да започне работа в Левски от новия сезон.", "date": "2017.05.12", "title": "Венци Стефанов за Владо Иванов: Търпението ми се изчерпа"}
{"url": "http://www.novinite.bg/articles/143517/Da-namerish-jenata-na-jivota-si-chak-v-Indoneziya", "text": "\r\nНе е важно колко е голям човек, а докъде се простират мечтите му. Вижте историята на един от малките хора у нас - , който намира та чак в  и вече пета година е щастливо женен у нас, предаде БНТ.\r\n\r\nРаботата на Иван е свързана с интернет. Именно в социалните мрежи се случила приказката на неговия живот. Запознал се с  от Индонезия.\r\nИван разказва, че я поканил на гости в България, като и казал, че ще поеме разходите по пътуването. Тя обаче отговорила, че това е невъзможно, защото имат по-строг морал и мъжа първи трябва да отиде при жената. Иван веднага взел решение. Използвал парите, които тъкмо бил събрал, за да си купи нова кола. Той споделя, че още там се оженили, защото нейните роднини не са й разрешили да пътува без да има сключен брак.\r\n Андрийс с усмивка на лице разказва, че много се изненадала, че той спазил обещанието и отишъл при мен. \"Не е лесно да повярваш, че мъж ще измине толкова път само заради една жена.\", казва тя.\r\n заменила кариерата на радиоводещ в родния град Манадо, но заради Иван била готова да замине. Тя казва, че това не го приема за компромис. Любената двойка вече мисли за деца.  казва, че иска момиче, а той иска момче.\r\nБългарският език на младата индонезийка е истински препъни камък. Но пък научила много от българските народни хора. Засега е домакиня и подкрепя съпруга си във всяко начинание.\r\n", "date": "2017.05.12", "title": "Да намериш жената на живота си чак в Индонезия"}
{"url": "http://www.novinite.bg/articles/143507/Danak-robot-v-San-Francisko", "text": "Технологичната индустрия остана доста озадачена, когато финансовият министър в кабинета на Тръмп каза по-рано през тази година, че заплахата роботи да отнемат работните места на хората, „дори не е в полезрението ни”, пише Profit.bg.Появяват се все повече доказателства, че роботите и изкуственият интелект могат да разместят значително трудовия пазар в САЩ през следващите няколко десетилетия. Доста по-скоро от прогнозите на финансовия министър Стивън Мнучин, който предвижда, че подобно нещо може да се случи в диапазон от „50 до 100 години”.  В Сан Франциско, където роботи вече доставят храна и правят лате в МОЛ-а, един политик работи, за да е сигурен, че градът ще осъществи необходимите промени.Общинският съветник Джейн Ким проучва възможностите за облагане с данъци на роботите като решение, което да ограничи икономическите вреди, които машините могат да нанесат. Идеята е компаниите, които използват роботи за дейности, които преди са били извършвани от хора, да плащат данък на града. Събраните средства от данъка ще могат да се използват за преквалифициране на хора, загубили работата си, или за финансиране на инициативи, свързани с базовия доход в града. Ким - една от 11 общински съветници в Сан Франциско, е разговаряла с технологични лидери, работнически организации и експерти по публична администрация с надеждата да формира работна група, която да проучи начините за имплементация на „данък робот”. Ако това се случи, Сан Франциско ще стане първият град в света, прокарал подобен данък, след като европейските законотворци отхвърлиха подобно предложение през февруари тази година, пише weforum.org.„Ние мислим, че автоматизирането на труда може да е един от по-големите, или дори най-голямия политически въпрос, пред който ще се изправим не през следващите 50 до 100 година, както казва Мнучин, а пред идните от 5 до 10 години. Смятам, че е нужно правителството да предприеме промени, преди това да се случи”, казва Джейн Ким пред businessinsider.com.  Ким се запознава с концепцията за облагане на роботите с данъци от интервю на основателя на Microsoft Бил Гейтс, който предлага въвеждането именно на подобна политика.Ким започнала да чува за навлизането на роботи в ежедневието все повече и повече – в хотелите, болниците, дори в бара до тях, и започнала да се притеснява, че машините могат да разтворят ножицата между бедни и богати дори повече.Ново проучване на PricewaterhouseCoopers (PwC) посочва, че приблизително 38% от работните позиции в САЩ мога да изчезнат поради автоматизацията до 2030 г. Позициите, които са репетативни и не изискват човешка намеса, като правенето на бургери или доставянето на стоки, ще бъдат първите, които ще бъдат заети от роботи, за сметка на хората.Това ще засегна първо хората с ниски доходи, предвижда Ким.Сан Франциско изпъква с едно от най-големите неравенства по отношение на доходите в САЩ, по данни на Brookings Institute. Сам Алтман, президент на стартъп инкубатора Y Combinator, предвижда, че автоматизацията ще донесе промяна в икономиката, подобна на индустриалната или земеделската революции, като ще станем свидетели на огромна промяна в човешките професии в рамките на много кратък срок.Когато Ким слуша технологичните работници да говорят за автоматизация, по думите й, те често обръщат нещата откъм позитивната им страна. „Няма да се налага никой да работи в McDonald’s вече”, казали й те.По думите на Ким, автоматизацията ще доведе до натрупване на голямо богатство сред много малък кръг от хора. „Въпросът е какво можем да направим с това богатство, натрупано от малък кръг хора”, казва Ким.„Данък робот” може да даде възможности на Сан Франциско да канализира тези средства във фонд, който да подпомага хората с ниски доходи.Данъкът може също така да служи за осъществяването на експерименти по отношение на универсалния базов доход.Това не е първият път,  в който се предлага облагане на роботите с данък в САЩ. През 1940 г. сенатор предлага налог върху машините, като превенция за безработицата, която могат да донесат. След като Бил Гейтс съживи идеята за „данък робот”, някои коментатори предприеха онлайн протест.", "date": "2017.05.12", "title": "Данък робот в Сан Франциско"}
{"url": "http://www.novinite.bg/articles/143466/Avstraliya-shte-tarsi-dopalnitelni-vojski-ot-NATO", "text": "Австралия обмисля молба на НАТО за допълнителни войски, предаде БНТ. Министър-председателят на островната държава Майкъл Търнбул не уточни подробностите около молбата на Северноатлантическия алианс, която бе отправена към него при посещението му в Афганистан миналия месец, но заяви, че е отворен към предложението.Според премиера е изключително важно съюзниците от НАТО да продължат да работят заедно, но допълни, че трябва да разгледа позициите на австралийската армия по света преди да вземе решение.", "date": "2017.05.12", "title": "Австралия ще търси допълнителни войски от НАТО"}
{"url": "http://www.novinite.bg/articles/143512/V-Ukrajna-nyama-da-izlachvat-Mondial-2018", "text": "В Украйна няма да излъчват Мондиал 2018. Украинските фенове на футбола няма да гледат мачовете от световното по футбол в Русия догодина.Това обяви шефът на местната национална телевизия Зураб Аласания. Русия и Украйна са в жесток конфликт заради анексирането на Крим. Воденият от Андрей Шевченко национален отбор на Украйна е с шансове да се класира, като заема трето място в своята група.Дори и това да се случи, в Украйна също няма да излъчат първенството, съобщава offnews.\"В Украйна всички се молят да не се класираме, макар и да не го казват на глас. Дори и да стигнем до шампионата, аз с риск да бъда уволнен ще кажа \"Ние няма да излъчваме това\".Мондиал 2018 ще се се проведе между 14 юни и 15 юли догодина.", "date": "2017.05.12", "title": "В Украйна няма да излъчват Мондиал 2018"}
{"url": "http://www.novinite.bg/articles/143468/Prinudiha-Tramp-da-otmeni-poseshtenieto-si-vav-FBR", "text": "\r\n беше принуден да отмени посещението си в централата на , след като представители на службата предупредиха Белия дом, че той няма да бъде топло посрещнат. Причината за това е изненадващото уволнение на директора на   във вторник, предаде БНТ.\r\nКоми беше отговорен за разследването на руската намеса в предизборната кампания в Съединените щати. Конфликтът между  и разследващото бюро продължи да нараства, след като американският президент твърдо заяви в телевизионно интервю, че той не е фокус на разследването.\r\nАндрю Маккейб, който временно пое директорския пост във , обаче, предупреди, че бюрото ще продължи работата си и няма да информира Белия дом за прогреса. Той добави, че в случай на външна намеса в разследването, той ще се обърне директно към Сената.\r\n", "date": "2017.05.12", "title": "Принудиха Тръмп да отмени посещението си във ФБР"}
{"url": "http://www.novinite.bg/articles/143470/Kubrat-Pulev-sreshtu-Antani-Djoshua-tazi-esen-v-Kardif", "text": "Антъни Джошуа излиза срещу Кубрат Пулев тази есен в Кардиф! Новината съобщи Еди Хърн, промоутърът на новия световен шампион по бокс в тежката категория. Няма лъжа, няма измама, съобщи Всичко зависи от отговора на Владимир Кличко за реванш, който ще бъде даден до две седмици. Ако украинецът излезе срещу новия идол на Британия, двамата ще заработят повече от рекордните 40 милиона лири на \"Уембли\".Кличко в момента размишлява във Флорида, където е на ваканция, пише offnews. Откаже ли се от спорта, Джошуа е длъжен за защити пояса си в IBF срещу Кубрат Пулев. Най-вероятно мачът ще е през есента на Principality Stadium в Кардиф.\"Ако Владимир откаже, няма съмнение, Джошуа ще се боксира с Пулев. Говорих няколко пъти с Бернд Бьонте, мениджър на Кличко. Владимир иска две седмици със семейството и тогава ще отговори. Имаме идеи за място и дата, възможностите са Кардиф, Лас Вегас, Китай, Дубай и Катар.Ако Владимир ми каже: \"Какви са парите?\" и има по-голяма оферта от чужбина, аз съм длъжен да се съобразя\", добави Хърн, който държи \"златната кокошка\" Антъни Джошуа, \"Аз вече говорих с Кале Зауерланд, промоутърът на Пулев. С него сме приятели. Ще искам отсрочка за мач с българина, ако Кличко пожелае реванш. Но IBF може да я даде, може и да не я даде. Стигне ли се до разбирателство, Пулев е първият след Кличко\", завърши Хърн.", "date": "2017.05.12", "title": "Кубрат Пулев срещу Антъни Джошуа тази есен в Кардиф"}
{"url": "http://www.novinite.bg/articles/143469/Asad-nyama-da-otstapi-ot-bitkata-sas-svoite-vragove", "text": "\r\nСирийският президент  заяви в телевизионно интервю, че няма да отстъпи от битката със своите врагове. Асад обеща, че ще защитава договорените с посредничество на Русия зони за деескалация и се зарече да се бори, с подкрепата на Иран и Хизбула, срещу онези сили, които се опитат да нарушават мира в тях, предаде БНТ.\r\n\r\nСпоред него зоните за деескалация дават шанс на бунтовниците от въоръжената опозиция да предадат оръжието си и да се \"помирят\" с правителството, а освен това осигуряват защита на цивилното население.\r\nАсад заяви, че преговорите в Женева за решаване на сирийския конфликт не дават резултат. Той добави, че те имат за цел сирийските власти да направят отстъпки, а той не може да си позволи да прави компромиси със суверенитета, националните интереси, конституцията и независимостта на Сирия.\r\n", "date": "2017.05.12", "title": "Асад няма да отстъпи от битката със своите врагове"}
{"url": "http://www.novinite.bg/articles/143475/Smut-v-Kaliforniya-zaradi-beli-akuli", "text": "Големи бели акули предизвикаха тревога по южното крайбрежие на Калифорния, предаде Нова телевизия. Хищниците се появили край Дейна Пойнт, в Ориндж Каунти южно от Лос Анджелис.Властите издадоха предупреждение към местните жители да не влизат във водата, след като близо до брега са били забелязани най-малко 15 големи бели акули.По-късно за акули съобщиха и край Лонг Бийч.", "date": "2017.05.12", "title": "Смут в Калифорния заради бели акули"}
{"url": "http://www.novinite.bg/articles/143491/Izvanredno-zasedanie-na-rakovodstvoto-na-Levski", "text": "Ръководството на Левски се събра на извънредно заседание на УС. По-интересното обаче е, че за да се скрият от медийното внимание шефовете го направиха в столичен хотел, който е собственост на боса Спас Русев, пише .Въпросната сбирка се е провела далеч от журналисти и фенове и в същото време е била продължение на сбирката от миналата седмица. На нея се обсъждаше селекцията, като сега \"сините\" трябва да са определили финансовата рамка, в която ще трябва да се простират.По информация на \"Мердиан мач\" всички на УC са се обединили около идеята, че трябва да се вземат поне 7 нови попълнения. Ники Митов иска нов нападател, плеймейкър. ляво крило, вътрешен халф, бекове отляво и отдясно, както и в зависимост от ситуацията със Сърджан Лукин и Симон Сандберг един централен защитник, който да играе приоритетно с ляв крак. Колко обаче са точните пари, отпуснати за селекция, на този етап се пази в тайна.", "date": "2017.05.12", "title": "Извънредно заседание на ръководството на Левски"}
{"url": "http://www.novinite.bg/articles/143485/Eksploziya-v-Rim-DOPALNENA-VIDEO", "text": "Експлозия избухна в центъра на Рим, съобщава британското издание „The Telegraph”, цитирано от НОВА.Няма данни за жертви и ранени. Причините за взрива все още се изясняват. Смята се, че взривът е бил поставен в писмо или някаква пратка, тъй като експлозията е станала до един от страничните входове на пощенска станция в италианската столица.По първоначални данни взривът е причинен от самоделна бомба. Въпреки това обаче засега разследващите не изключват и да става въпрос за взривно устройство, направено от професионалисти.Самото то пък е било поставено между две коли, паркирани до единия от входовете на пощенската станция. Тя се намира на улица \"Мармората\" в район \"Авентино\" в италианската столица, добави . ", "date": "2017.05.12", "title": "Експлозия в Рим (ДОПЪЛНЕНА) (ВИДЕО)"}
{"url": "http://www.novinite.bg/articles/143541/Petrolen-magnat-be-ograben-ot-bivshata-si-sapruga", "text": "Петролен магнат милиардер ще трябва да плати на бившата си съпруга 453.58 млн. паунда (535.72 млн. евро) след развода им. Това е едно от най-големите обезщетения, присъждани някога от английски съд, информира FT.Роденият в Кавказ 61-годишен милиардер е работил в Лондон, като се е занимавал с търговия с петрол и природен газ, преди да се сдобие с дял в руска компания, който впоследствие продава за 1.37 млрд. долара (1.26 млрд. евро) през 2012 г.Той се запознава със съпругата си, която сега е на 44 г., докато тя учи в Москва. Двамата се женят и се местят в Лондон през 1993 г. Бракът им приключва през 2014 г.Вчера съдът разпореди, че мъжът, чието име не се назовава, трябва да предостави на бившата си съпруга 41.5% от общото им състояние, което е в размер на 1 млрд. паунда (1.18 млрд. евро). Това включва 350 млн. паунда (413 млн. евро) кеш, както и активи, сред които и Aston Martin за 350 000 долара (321 000 евро) и колекция от предмети на изкуството на стойност 90.5 млн. паунда (106.9 млн. евро).Съдията е приел аргументите на съпругата, че се нуждае от 39.2 млн. паунда (46.3 млн. евро), за да си купи къща в Лондон, плюс 27.8 млн. паунда (32.8 млн. евро) за ваканционен имот във Франция и 5 млн. паунда (5.9 млн. евро) на година за ежедневни разходи.Размерът на присъдената сума е шокиращ дори и за стандартите на Лондон, който е наричан световна столица на разводите, заради щедростта на местните съдилища към неработещите съпруги или съпрузи.В предишни подобни случаи Джейми Купър-Хон, бивша съпруга на хедж-фонд мениджъра Крис Хон, получи една трета от неговото състояние в размер на 1.5 млрд. долара (1.37 млрд. евро), докато на Галина Березовски, бивша съпруга на покойния вече руски олигарх Борис Березовски, бяха присъдени между 100 и 200 млн. паунда (236 млн. евро).", "date": "2017.05.12", "title": "Петролен магнат бе \"ограбен\" от бившата си съпруга"}
{"url": "http://www.novinite.bg/articles/143537/Evakuiraha-samolet-na-amerikanska-aviokompaniya-zaradi-skorpion-na-borda", "text": "Полет на американската авиокомпания от Хюстън, щата Тексас, за Еквадор бе забавен, след като на борда на самолета бе забелязан скорпион, предаде АП, цитирана от 24 часа.По първоначална информация пътниците били вече в самолета, когато било наредено на всички да застанат на изхода за отвеждане на летището, след като от дрехите на един пасажер бил забелязан да изскача скорпион. Медицинските работници на летището прегледали пътника и преценили, че той не е ужилен.Не става ясно дали наистина е бил открит скорпион, но от авиокомпанията съобщиха, че пътниците били прехвърлени на друг самолет за полета, който закъснял с 3 часа, и всички получили обезщетение за неудобството - безплатен ваучер за храна.От Асошиейтед прес припомнят, че само преди месец при полет от Хюстън за Калгари на борда на самолет на \"Юнайтед еърлайнс\" бе ужилен един от пасажерите.", "date": "2017.05.12", "title": "Евакуираха самолет на американска авиокомпания заради скорпион на борда"}
{"url": "http://www.novinite.bg/articles/143488/Vashington-gneven-na-Kremal-za-publikuvani-snimki-ot-sreshtata-Tramp-Lavrov", "text": "Американското правителство изрази недоволство, след като Кремъл публикува снимки от срещата при затворени врати между президента Доналд Тръмп и руския външен министър Сергей Лавров, предаде БНТ.\r\nНа снимките усмихнатият  стиска ръцете на Лавров и на руския посланик във Вашингтон Сергей Кисляк и позира с тях. Тази среща бе възприета като дипломатически успех за Кремъл, месеци след като Съединените щати наложиха на Русия санкции заради предполагаемата ѝ намеса в президентските избори миналата година.\r\nСпоред Вашингтон, публикуването на снимките подсилва впечатлението, че Русия е постигнала дипломатическа победа и че Белият дом е бил манипулиран. Говорителят на руското външно министерство Мария Захарова отговори на недоволството и заяви, че снимките са правени със знанието на сниманите, а американската страна не е поискала те да не бъдат публикувани.\r\n", "date": "2017.05.12", "title": "Вашингтон гневен на Кремъл за публикувани снимки от срещата Тръмп-Лавров"}
{"url": "http://www.novinite.bg/articles/143513/Germaniya-i-Shvejcariya-veche-nyama-da-se-shpionirat", "text": "Германия и Швейцария очевидно са се съгласили да се откажат от взаимен шпионаж – през януари тази година двете държави са подписали споразумение в съответната насока, пише изданието Der Spiegel, като се позовава на медийно разследване, предаде агенция \"Фокус\". От Канцлерството в Берлин отказаха коментар по темата, но в редиците на швейцарските управляващи кръгове потвърдиха категорично наличието на подобен документ. През последните години отношенията между двете държави бяха белязани от засилено напрежение заради германците, които укриват данъци.", "date": "2017.05.12", "title": "Германия и Швейцария вече няма да се шпионират"}
{"url": "http://www.novinite.bg/articles/143487/Cipras-patuva-kam-Kitaj", "text": "Гръцкият министър-председател Алексис Ципрас от 12 до 15 май ще е на посещение в Китай, за да присъства на двудневен форум на високо равнище за „Един пояс, един път“, съобщава Атинско-Македонската информационна агенция, предаде \"Фокус\".Според официалната програма, Ципрас ще проведе срещи със световни лидери и ръководители на международни организации в кулоарите на форума. Сред тях ще бъдат генералният секретар на ООН Антониу Гутериш, управляващият директор на Международния валутен фонд Кристин Лагард, китайският президент Си Дзинпин, руският и турският му колеги - съответно Владимир Путин и Реджеп Тайип Ердоган.", "date": "2017.05.12", "title": "Ципрас пътува към Китай"}
{"url": "http://www.novinite.bg/articles/143494/SASht-odobri-prodajbata-na-raketi-na-Emirstvata", "text": "От Държавния департамент на Съединените американски щати одобриха продажба на ракетни системи на стойност два милиарда долара на Обединените арабски емирства, заявиха от Пентагона, предава Business Insider. Споразумението ще включва 60 прихващащи „Пейтриът“ PAC-3 и 100 ракети GEM-T, предаде агенция Фокус.САЩ са най-големият снабдител с оръжия за ОАЕ, осигурявайки 63% от всички оръжия за близкоизточната страна от 2009 г. насам.", "date": "2017.05.12", "title": "САЩ одобри продажбата на ракети на Емирствата"}
{"url": "http://www.novinite.bg/articles/143496/65-vojnici-i-oficeri-sa-arestuvani-vav-Venencuela", "text": "Венецуелски прокурор заяви, че най-малко 65 членове на армията на страната са задържани, включително офицери и капитанът на важен пограничен пост, предава The Washington Post, предаде агенция \"Фокус\".Някои от офицерите са обвинени в предателство на родината и провокация на бунтовете, а останалите предстои да бъдат изслушани в съда.Задържанията на военнослужещите във Венецуела идват след повече от месец на политически размирици, в които хиляди граждани излязоха на улични протести, настоявайки за предсрочни избори.", "date": "2017.05.12", "title": "65 войници и офицери са арестувани във Вененцуела"}
{"url": "http://www.novinite.bg/articles/143482/Kitaj-shte-vnasya-govejdo-i-priroden-gaz-ot-SASht", "text": "Китай обяви постигането на споразумение със САЩ за възобновяване на вноса на говеждо месо и отваряне на пазарите за американски природен газ и финансови услуги, предава AFP, пише агенция Фокус.Сделката идва месец, след като китайският президент Си Дзинпин и американският държавен глава Доналд Тръмп проведоха приятелска среща в курорта \"Мар а лаго\" в щата Флорида, където задействаха 100-дневен план за икономическо сътрудничество.", "date": "2017.05.12", "title": "Китай ще внася говеждо и природен газ от САЩ"}
{"url": "http://www.novinite.bg/articles/143527/Hongkong-stana-top-destinaciya-za-fenovete-na-luksozni-imoti", "text": "Хонгконг измести Лондон като топ дестинацията за инвестиция в луксозни имоти, пише Profit.bg.Сред скъпите имоти, продадени през 2016 година в бившата британска колония, цели четири надхвърлят стойността от 100 млн. долара, сочи проучване на Christie’s International Real Estate.Сред тях попада и най-скъпият имот, продаден през миналата година, за който са броени бомбастичните 270 млн. долара.Политическото напрежение и високите данъци са от основните причини Лондон да загуби лидерската си позиция в това подреждане, посочват от Christie’s.В резултат на решението за излизане на Великобритания от Европейския съюз, политическото напрежение се нагнетява в страната. Товa обаче доведе до спад в цената на британската лира, което активира отново интереса към луксозни имоти в централен Лондон, пише в проучването.  Откакто през 2012 година започна изготвянето на тази класация, Лондон не е падал от първото място. Новият лидер Хонгконг дебютира в класацията от четвърто място, като бавно, но сигурно се изкачи до върха през тази година. На трето място се подрежда Ню Йорк.Средната цена на квадратен фут (1 кв. фут = 0.09 кв. метра) в Хонгконг достига 4 895 долара, което е почти двойно повече от цената в Лондон и два пъти и половина повече от тази в Ню Йорк.Хонгконг е известен с високите цени на жилищата. Градът оглавява класацията за най-недостъпен жилищен пазар 7 години подред.Въпреки това горещият имотен пазар на Хонгконг издава признаци за охлаждане през настоящата 2017 година, въпреки усилията на властите да задържат нивото на цените, твърди проучването.", "date": "2017.05.12", "title": "Хонгконг стана топ дестинация за феновете на луксозни имоти"}
{"url": "http://www.novinite.bg/articles/143498/Vaorajeno-napadenie-na-banka-v-Avstriya", "text": "Неизвестен нападна банков клон в австрийския град Ерпфендорф в провинция Тирол, може да е взел заложници, съобщи агенция АПА, цитирано от НОВА.Районът на банката е отцепен, на място работят полицейски спецчасти и извънредните служби на града. Не е ясно колко клиенти и банкови служители има в сградата.Спецслужбите организираха кризисен щаб и се опитват да изяснят мотивите на нападателя. Засега той не е предявявал никакви изисквания.", "date": "2017.05.12", "title": "Въоръжено нападение на банка в Австрия"}
{"url": "http://www.novinite.bg/articles/143510/Germancite-vse-po-malko-vyarvat-v-Bundestaga", "text": "Доверието на германските граждани към Бундесвера намалява чувствително на фона на скандала с десните екстремисти в редиците на армията. Това показва проучване на телевизионния канал ARD, проведено в периода 8-11 май сред хиляда респонденти, съобщава националният ежедневник Die Frankfurter Allgemeine Zeitung, предаде агенция \"Фокус\".Съгласно резултатите, 49 % от германците имат доверие във въоръжените сили. Останалите нямат никакво или се доверяват малко на армията. През юли 2016 г. обаче подобно проучване показва, че 59 % от анкетираните имат голямо доверие във военните. В разгара на „Аферата Франко А.“ министърът на отбраната Урсула фон дер Лайен настоя за провеждане на незабавни реформи в Бундесвера. За 38 % от гражданите предложението на военния министър на Берлин е адекватен и добър подход към проблема. Като цяло голяма част от гражданите (38 %) са доволни от работата й в министерството, но година по-рано подкрепата за нея е била значително по-голяма (54 %). Сега 58 % от германците не са особено доволни от това, което тя върши. В същото време 84 % от гражданите намират за добре това, че Урсула фон дер Лайен открито се занимава с проблемите на въоръжените сили. Две трети от германците са на мнение, че Бундесверът страда от дефицити в управлението и контрола. Малко над една трета вярват, че идеологията на крайно десните във въоръжените сили се среща по-често, отколкото в останалата част от обществото, докато 58 % са на противоположно мнение.", "date": "2017.05.12", "title": "Германците все по-малко вярват в Бундестага"}
{"url": "http://www.novinite.bg/articles/143529/Opasen-vulkan-na-Kamchatka-izhvarli-pepel-na-9-km", "text": "\r\nВулканът Шивелуч на полуостров Камчатка изхвърли пепел на височина 9 км. Вулканът има \"червен\" код на авиационна опасност – най-опасният, предаде БНТ. Височината на вулкана е 3283 метра. Като се има предвид посоката на вятъра, облакът от пепел се е разпространил до 115 километра северозападно от вулкана. По пътя му няма населени места.\r\n\r\n\r\n\r\n\r\n\r\n", "date": "2017.05.12", "title": "Опасен вулкан на Камчатка изхвърли пепел на 9 км"}
{"url": "http://www.novinite.bg/articles/143534/Asad-prizova-bejancite-da-se-zavarnat-obratno-v-Siriya", "text": "Сирийският президент Башар Асад призова гражданите, напуснали близкоизточната република, да се завърнат в родината си, предаде Deutsche Welle, цитирана от Фокус.\"Приемаме ги всеки един ден, няма никакви препятствия, властта полага и ще продължава да полага максимални усилия, за да допринесе за връщането на бежанците както вътре в Сирия, така и на тези извън пределите й\", увери Асад, пише 24 часа.Сирийският държавен глава подчерта, че режимът в Дамаск е способен да възстанови страната. \"Връщането на хората ще допринесе и за връщането на капиталите, работите ще потръгнат\", допълни още Асад.", "date": "2017.05.12", "title": "Асад призова бежанците да се завърнат обратно в Сирия"}
{"url": "http://www.novinite.bg/articles/143539/Yunker-Da-se-otmeni-proverkata-za-gotovnost-na-Balgariya-i-Rumaniya-za-Shengen", "text": "Председателят на Европейската комисия Жан-Клод Юнкер се изказа за отмяна на проверката за готовност на България и Румъния за присъединяване към Шенгенската зона към 2019 г., когато завършва неговият мандат, предаде РИА Новости, пише агенция \"Фокус\".Юнкер обясни, че що се отнася до Механизма за сътрудничество и проверка (МСП), никой не трябва да мисли, че към него всекидневно може да бъдат добавяни нови критерии и изисквания.„Нужно е към 2019 г. да бъде отменен този механизъм, недобавяйки нови изисквания и критерии към вече съществуващите“, заяви председателят на Еврокомисията пред румънския парламент.", "date": "2017.05.12", "title": "Юнкер: Да се отмени проверката за готовност на България и Румъния за Шенген"}
{"url": "http://www.novinite.bg/articles/143533/Srabskite-vlasti-razchistvat-sklad-prevarnal-se-v-dom-na-migranti", "text": "Сръбските власти започнаха днес да разчистват изоставен жп склад, който се бе превърнал в дом за хиляди блокирани мигранти от края на миналата година, предаде ДПА, цитирано от бТВ.На мястото в момента няма хора. Повечето от мигрантите, които се бяха настанили там в очакване на възможност да се промъкнат през затворените балкански граници на път към Западна Европа, преди това се съгласиха да се преместят в редовни бежански центрове. Около 200 мигранти отказват да се преместят с мотив, че не вярват на властите и се опасяват, че ще бъдат експулсирани в България или Македония, вместо да се озоват в Унгария и Хърватия, както се надяват.Преди по-малко от седмица сръбските власти заявиха, че \"бараките\", както мигрантите наричат изоставения жп склад, ще бъдат разчистени и мигрантите ще бъдат преместени. Днес багери влязоха в склада и натовариха палатките, одеялата и боклука. След това булдозери започнаха да го разрушават.Мястото привлече внимание през студената зима с шокиращите картини на хиляди мръзнещи мигранти, които живеят на гол бетон и дишат токсичен пушек от железопътните траверси, които горят, за да се стоплят. Това бе най-големият импровизиран лагер по балканския маршрут, след като Гърция разчисти лагера в Идомени в близост до границата с Македония преди една година.След разрушаването на импровизирания лагер, теренът ще бъде включен в проекта \"Белград на вода\" на стойност 3,5 млрд. долара. Проектът на сръбското правителство и Обединените арабски емирства предвижда построяването на голям комплекс с жилищни и офис сгради, на най-големия търговски център на Балканите, хотел, опера и небостъргач на десния бряг на река Сава между Белградския панаир и Централната жп гара.", "date": "2017.05.12", "title": "Сръбските власти разчистват склад, превърнал се в дом на мигранти"}
{"url": "http://www.novinite.bg/articles/143538/Emanyuel-Makron-podkrepi-Parij-za-olimpiadata-prez-2024-g", "text": "Новият френски президент Еманюел Макрон ще се срещне през следващата седмица в Париж със съставителите на кандидатура на столицата за летните олимпийски игри през 2024 г.Макрон, който официално ще стане държавен глава в неделя, вече говори с председателя на МОК Томас Бах и подкрепи френската кандидатура.Организаторите на Париж 2024 се надяват, че възгледите на Макрон ще дадат нов тласък на тяхната кампания.\"Той винаги е подкрепял плановете ни. Радваме се, че новият президент предложи помощта си дори и преди да е встъпил в длъжност\", съобщиха организаторите.", "date": "2017.05.12", "title": "Еманюел Макрон подкрепи Париж за олимпиадата през 2024 г."}
{"url": "http://www.novinite.bg/articles/143540/Turciya-i-Germaniya-shte-predpriemat-opiti-za-normalizirane-na-otnosheniyata", "text": "Турция и Германия са се договорили да предприемат опит за нормлизиране на отношенията, които се усложниха след кампанията за референдума в Турция и арестите на граждани с двойно гражданство (германско и турско). Това съобщи днес на брифинг говорителят на германското външно министерство Мартин Шефер, цитиран от ТАСС.Той посочи, че въпросното решение е било взето на срещата на германския министър на външните работи Зигмар Габриел и турския премиер Бинали Йълдъръм, пише 24 часа. Стана ясно, че двамата са се договорили да работят в посока нормализиране на съюзничеството между страните.Напрежението в диалога между Турция и Германия ескалира след ареста на германски журналист от турските власти и след като президентът Реджеп Ердоган обвини Берлин в \"нацистки практики\" заради решенията на германските местни власти да отменят мероприятията с участието на турски министри по повод референдума за въвеждане на президентската система на управление от 16-ти април.От ТАСС припомнят, че преди две седмици в Турция е била задържана и преводачката с германско гражданство Мешале Толу.", "date": "2017.05.12", "title": "Турция и Германия ще предприемат опити за нормализиране на отношенията"}
{"url": "http://www.novinite.bg/articles/143495/Dan-Shehtman-na-poseshtenie-v-rodno-uchilishte", "text": "Нобеловият лауреат проф. Дан Шехтман посети столично училище, съобщи бТВ. Известният химик се срещна с млади любители на природните науки. „И в науката, както и в живота, има еволюция и революция”, каза пред децата от 134-то училище проф. Шехтман. „Можем да предвидим еволюцията, но не можем да предвидим революцията. Революцията променя света”, посочи още той. Ученият, който промотира по цял свят нуждата от развитие на образованието, намери доста съмишленици сред учениците. „На мен ми са ми много интересни природните науки и много исках да се срещна с този професор”, сподели Ева. „Окуражавам младите хора да учат наука, да стават учени и инженери. Разбира се, важно е да стават и артисти, поети, музиканти. Хората, които ни дават музиката и културата дават вкус на живота ни, но инженерите и учените създават живот за нас, като откриват неща, като развиват нови продукти и надявам се, като поддържат света в мир”, коментира ученият.От следващата година в 134-то училище ще има нов профил - природни науки.", "date": "2017.05.12", "title": "Дан Шехтман на посещение в родно училище"}
{"url": "http://www.novinite.bg/articles/143519/Rodnata-publika-naj-posle-vidya-na-jivo-Kotki", "text": "Няма нищо случайно във феноменалния успех на мюзикъла „Котки“ – лондонската версия се играе над 20 години, а тази от Бродуей – 18. У нас над 20 000 души имат щастието да видят легендарния спектакъл по време на шест представления в зала 1 на НДК, в рамките на четири поредни дни – от 11 до 14 май, предаде бТВ.Всичко в това представление е като зашеметяващ пир за сетивата, поднесен със съвършена простота и лекота от безупречно подбрани артисти. Декорите, творческите хрумки и синергията от няколко вида изкуства са надграждани и отработени до последния детайл. Ефектът от безпогрешно отстреляния изстрел е неизменен – изкуство, което може за задоволи и масовия вкус, и най-претенциозните критици. Огромно сметище, събрало всичко, което може да „улесни“ живота на една котка – от рибешка кост до стар автомобил, консерви, бутилки, пантофи, чадър и страници от вестници, посветени на котешките проблеми. Този реквизит остава на сцената през цялото време, както и след края на шоуто, за радост на публиката, която има възможност да си направи траш-селфи.Всички композиции на А. Л. Уебър звучат в оригинал, изсвирени на живо от бенд. Специално изградено студио зад сцената приютява 13 изключителни музиканти и това придава на цялата продукция усещането за уникалност. Голяма част от артистите са професионални танцьори, завършили балетни академии и танцови училища, освен че притежават актьорско майсторство и имат опит в подобни проекти. Затова на сцената има от всичко по много – театър, танц, балет, акробатика, пантомима.", "date": "2017.05.12", "title": "Родната публика най-после видя на живо \"Котки\""}
{"url": "http://www.novinite.bg/articles/143471/Dneven-horoskop-za-12-maj-2017g", "text": "ОвенДенят е спокоен и ненатоварен. Наслаждавайте се на всяка свободна минута. Напоследък имате безброй ангажименти - имате нужда от почивка.ТелецНа път сте да допуснете грешка, която сте допускали неведнъж в миналото. Смисълът на грешните постъпки е, че дават урок. Вслушайте се в него.БлизнациХаресва ви да се грижите за другите, но днес определено не ви е до това. Имате лични проблеми, които трябва да бъдат разрешени. Съсредоточете се върху тях.Представителите на останалите зодиакални знаци могат да намерят своя дневен хороскоп Представителите на останалите зодиакални знаци могат да намерят своя дневен  ТУК - See more at: http://www.novinite.bg/articles/143383/Dneven-horoskop-za-11-maj-2017g#sthash.cuGtpwnn.dpufПредставителите на останалите зодиакални знаци могат да намерят своя дневен  ТУК - See more at: http://www.novinite.bg/articles/143383/Dneven-horoskop-za-11-maj-2017g#sthash.cuGtpwnn.dpuf", "date": "2017.05.12", "title": "Дневен хороскоп за 12 май 2017г."}
{"url": "http://www.novinite.bg/articles/143532/Ruski-iztrebitel-preletya-na-6-metra-ot-amerikanski-razuznavach-nad-Cherno-more", "text": "Руски изтребител Су-27 е прелетял на шест метра от американски разузнавателен самолет P-8A Poseidon над Черно море, съобщиха световните медии, позовавайки се на информация на прессекретаря на ВМС на САЩ в Европа Памела Кунц. Инцидентът, който по-късно бе потвърден и от руското министерство на отбраната, се е случил на 9 май, пише Труд.Според Кунц, командирът на P-8A е преценил действията на руския пилот като „професионални и безопасни“. Руският изтребител е изпълнил маневрата „приветствие“ към американските пилоти, след което щатската машина е изменила маршрута си встрани от въздушната граница на Русия, е обяснил източник от военното министерство в Москва, цитиран от ТАСС.От РИА новости припомнят, че това не е първият случай на взаимодействие между военни машини на двете страни. По-рано телевизионният канал Fox News, цитирайки официални военни източници, съобщи, че американски изтребител е пресякъл пътя на два руски бойни самолета Ту-95 и Су-35 в района на Аляска. В същото време руските изтребители не са били въоръжени и са били в зоната на международното въздушно пространство.", "date": "2017.05.12", "title": "Руски изтребител прелетя на 6 метра от американски разузнавач над Черно море"}
{"url": "http://www.novinite.bg/articles/143463/Sutrinta-shte-e-mrachna-no-sledobed-shte-e-slanchevo-i-toplo", "text": "Атмосферното налягане ще се понижава, ставайки малко по-ниско от средното за месеца. Днес в часовете преди обяд на места в югозападната половина от страната ще преръмява. След пладне облачността ще се разкъсва и намалява до предимно слънчево. Със слаб до умерен южен вятър ще прониква по-топъл въздух. Ще се затопли, максималните температури ще са между 22° и 27°. Такава е прогнозата за времето на Националния институт по метеорология и хидрология (НИМХ) при БАН, съобщи за Агенция „Фокус“ дежурният синоптик Мартин Славчев. Над Черноморието облачността ще е променлива, предимно средна и висока, без валежи. Ще духа до умерен южен вятър. Максималните температури ще са от 17-18° в северните, до 23-24° в южните райони. Температурата на морската вода е 16-17°. Вълнението на морето ще е 2 бала.Над планините преди обяд облачността ще е значителна и на места ще има слаби превалявания или ръмежи. След пладне от запад облачността ще се разкъса до предимно слънчево. Ще духа умерен югозападен, по високите и открити части – силен западен вятър, с който температурите съществено ще се повишат. Максималната на височина 1200 метра ще е около 19°, на 2000 метра – около 12°.", "date": "2017.05.12", "title": "Сутринта ще е мрачна, но следобед ще е слънчево и топло"}
{"url": "http://www.novinite.bg/articles/143478/Zemetresenie-kraj-Devin", "text": "Земетресение с магнитуд 2,7 по скалата на Рихтер е регистрирано на територията на България, близо до Девин, съобщи Нова ТВ. Земният трус е усетен в минути след 22:33 часа в четвъртък.Той е бил с епицентър на 15 км северно от Девин, на 37 км северозападно от Смолян и на 131 км югоизточно от София, с дълбочина 2 км.Няма пострадали хора и материални щети.", "date": "2017.05.12", "title": "Земетресение край Девин"}
{"url": "http://www.novinite.bg/articles/143484/Znaete-li-che-dva-kilograma-chereshi-sa-kolkoto-gram-zlato", "text": "Може ли да има цена от 70 лв. за килограм череши и 105 лв. за килограм ягоди и има ли кой да плати тези пари? Поводът да публикации и снимки в социалните мрежи от изминалите дни, които отпушиха сериозна вълна от коментари, та дори и вицове. Що се отнася до снимки, публикувани в социалните мрежи, няма гаранция, че те не са манипулирани. От Държавната комисия по стоковите борси и тържищата прогнозират, че цената на черешите ще е около 6,20 лв./кг.Прогнозата за ягодите е за 4,10 лв. за килограм. Оказва се, че два килограма череши струват колкото грам злато.На пазара „Ситняково“ за 5 лв. може да си купите около 40 череши. Търговецът ни ги представя за български, но няма документ за произход. След бурна реакция от съседна сергия и скандал той сменя етикета на... гръцки череши, но на същата цена.На пазара „Димитър Петков“ цените са чувствително по-ниски – 4 – 7 лева за килограм.Председателят на Националния съюз на градинарите Мариана Милтенова обясни, че е възможно на пазара вече да има български череши, но те са много малко и от един определен район в страната, където зреят по-рано.Според нея цени от 50 – 70 лв. за килограм череши са медийна измислица, която само злепоставя българския производител. „Тук е мястото на контрола на Българската агенция по безопасност на храните, Министерството на земеделието и храните и Министерството на финансите. Кой позволява на пазарите да продават търговци, които се представят за производители и сменят непрекъснато етикетите?“, попита тя.Милтенова каза още, че и 20 лв. за килограм череши не е реална цена, но в пазарната икономика всеки продава на цена, на която може да продаде. Нейните данни от три тържища в страната обаче показват, че няма такава цена.Бившият председател на Държавната комисия по стоковите борси и тържищата Едуард Стойчев цитира данни от вчера, според които български производители на череши от Петричко и Сандански обявяват по-голяма реколта от миналата година и цени между 3 до 4 лв. за дребните и 7 лв. за едрите череши. Гръцката череша в Гърция в момента е 3 евро за килограм, добави той.По думите му най-голямото плододаване ще е след около 30 дни. Нека видим каква ще е ситуацията тогава, каза той.Междувременно производители от Кюстендилско сигнализираха, че за втора поредна година голяма част от реколтата им е унищожена заради студа и прогнозираха, че тази година цените ще са по-високи.", "date": "2017.05.12", "title": "Знаете ли, че... два килограма череши са колкото грам злато"}
{"url": "http://www.novinite.bg/articles/143515/Mej-Lejbaristkata-partiya-izostavi-rabotnata-klasa", "text": "Депутатите на Лейбъристката партия обърнаха гръб на левия манифест на председателя на партията Джереми Корбин и призоваха за неговата смяна на поста, за да спасят своите места в парламента, пише британският вестник The Telegraph.Корбин беше изправен пред открит бунт, след като неговият социалистически план за Великобритания изтече публично чрез изданието Daily Telegraph, а народните представители от Лейбъристката партия заявиха, че лидерът ѝ не говори за тях.Британският министър-председател Тереза Мей в петък ще направи изявление по темата, в което ще обвини лейбъристкия лидер в „дезертиране от гордите и патриотични хора от работната класа“. Мей ще заяви, че гласоподавателите на Лейбъристката партия са били „изоставени“ от Корбин, тъй като той се е обърнал срещу основополагащите ценности на лейбъристите.", "date": "2017.05.12", "title": "Мей: Лейбъристката партия „изостави“ работната класа"}
{"url": "http://www.novinite.bg/articles/143476/Ne-e-podhodyashto-za-razhodki-v-planinite", "text": "Лоши са условията за туризъм в планините. Това съобщиха за Агенция \"Фокус\" от Планинската спасителна служба (ПСС) при БЧК. Облачно е, на места превалява дъжд. Температурите са между 7 и 10 градуса. Във високите части на планините духа умерен вятър. ОТ ПСС съветват туристите да имат предвид, че метеорологичните условия са много динамични. Лифтовите съоръжения в курортите не работят.През изминалото денонощие не са регистрирани инциденти с туристи.Информация за обстановката в планините може да намерите на . Телефоните на ПСС са: 02/ 9632000 и 088 1470", "date": "2017.05.12", "title": "Не е подходящо за разходки в планините"}
{"url": "http://www.novinite.bg/articles/143544/Tragna-deloto-sreshtu-migrantite-zapalili-bezdomnik-v-berlinskoto-metro", "text": "Във вторник беше първият ден от съдебния процес по случая с потресаващата атака над спящ бездомник в берлинска метростанция, предаде bild.de. Обвиняемият е признал вината си и се е разкаял, коментират още от медията, пише 24 часа.Сириецът оправдава вината си с употребата на алкохол и наркотици. Както стана ясно по-рано бежанецът и неговите приятели пътували с метрото. По-рано вечерта бил изпушил и 2 цигари хашиш, а след това е употребил хероин, екстази и водка.\"Бях силно опиянен\", разказва той. \"Ние искахме да се подиграем с него - само да го подплашим с малко огън. Правили сме подобни неща в лагера\", допълни бежанецът. Той каза още, че се срамува от постъпката си и осъзнава, че е изградил ужасна представа за бежанците.Прокуратурата смята, че деянието е от изключително жесток характер - мъжете са искали да изгорят бездомника докато е бил жив. Върху жертвата, която е била заспала на една от пейките в метрото, е била хвърлена носна кърпа. Огънят се е разпространил по раницата и найлоновата торбичка на мъжа, а след това извършителите са избягали.Жертвата е могла да изгори в агония, ако други пътници не са потушили пламналия огън. Максималното наказание, което могат да получат извършителите е 15 години лишаване от свобода.Припомняме, че малко след извършването на престъплението 6 от мъжете се предадоха доброволно на властите, а последният беше заловен от цивилни полицаи. Тогава стана ясно, че шестимата са сирийски граждани, а седмият е с либийски паспорт.Запаленият бездомник остана без сериозни наранявания именно заради бързата реакция на очевидците.", "date": "2017.05.12", "title": "Тръгна делото срещу мигрантите, запалили бездомник в берлинското метро"}
{"url": "http://www.novinite.bg/articles/143486/Zapochvame-da-rabotim-za-sebe-si-vav-vtornik", "text": "\r\nСледващият вторник българите ще спрат да работят за държавата и ще продължат само за себе си. През тази година т.нар. Ден на свободата от правителството (Tax Freedom Day) се пада именно на 16 май, изчислиха от Института за пазарна икономика (). Което означава, че през настоящата 2017 г. ще работим до тази дата, за да си платим те, предаде .\r\nСпециалистите отбелязват още, че през т.г. ще работим рекордно дълго, за да напълним държавната хазна – 136 дни от годината. През изминалата 2016 г., както и през предходната 2015 г., Денят на свободата от правителството у нас е бил с 3 дни по-рано – на 13 май. Също така за последните 6 години се забелязва и постоянна тенденция за нарастване на дните, през които българите работят за правителството. През 2011 г. Tax Freedom Day сме \"празнували\" на 25 април. На следващата година – на 3 май. След това на 9-и, през 2014 г. датата \"се е върнала\" с ден назад, а през 2015 и 2016 г. дните, в които работим за държавната хазна са се увеличили до 133 и съответно Денят на свободата от правителството е бил на 13 май.\r\nПрез 2017 г. българите ще изработват средно по 261 млн. лв. за един календарен ден. В същото време консолидираните приходи в бюджета са официално заложени в рамките на 35 440 млн. лева. Това означава, че през текущата година ще са необходими почти 136 дни, за да се попълни хазната и да се подсигурят публичните харчове. Има два интересни нюанса спрямо тези 136 дни, които не бива да се забравят, отбелязват от ИПИ. За цели 10 дни през 2017 г. европейските данъкоплатци ще отменят българските, което отразява предвидените над 2.6 млрд. лв. помощи от ЕС. Освен това към дните може да добавим още 5 за отработване, които отразяват заложения дефицит от 1.3 млрд. лв. по консолидираната фискална програма.\r\nТези детайли са важни, но все пак ние се спираме именно на въпросните 136 дни и съответно датата 16 май, тъй като тя с най-голяма точност отчита преразпределението през приходната част на бюджета. Най-много дни през 2017 г. ще отделим, за да попълним приходите от ДДС – 34 дни. За приходите от акцизи ще са ни нужни малко над 19 дни. За осигуровките ще ни е нужен пълен месец – 22 дни за социално осигуряване и 9 дни за здравно. Приходите от подоходните  ще попълним за 12 дни, а тези от корпоративни  – за близо 8 дни. Други 8 дни ще работим, само за да платим държавните и общински такси.\r\n ", "date": "2017.05.12", "title": "Започваме да работим за себе си във вторник"}
{"url": "http://www.novinite.bg/articles/143481/Srutishte-sazdade-problem-po-patya-za-Rilskiya-manastir", "text": "Срутище затвори едната лента на пътя Рила - Рилски манастир, предаде БГНЕС. Късно снощи се е срутила скална маса, затворена и сигнализирана е лентата Рилски-манастир - град Рила.Новото срутище при 28-и километър е малко след голямото от миналата година, преди разклона за Илиина река и местността \"Бричибор\". Мястото не е сигнализирано както трябва. Пред срутилите се камъни, върху асфалта е поставена табела за промяна посоката на движение. Днес падналите камъни ще бъдат почистени. Основно рехабилитирания път за Светата Рилска обител бе готов в края на миналата година.Пред срутилите се камъни, върху асфалта, е поставена табела за промяна посоката на движение. Очаква се в рамките на днешния ден камъните да бъдат отстранени.От година и половина насам пътят от Рилски манастир за Кирилова поляна е пропаднал, след като през декември 2015 г. се срути подпорната каменна стена, а движението се извършва в останалата половина от широкия едва 2.50 м път. Въпреки апелите на игумена на Рилския манастир, пари за укрепването на пътя все още не са заделени.Новото свлачище-срутище е на 50 метра след голямото, което падна през ноември миналата година. За да бъде овладяно, се наложи издигане с още 2 метра на подпорна стена. По проект тук стените са декоративни и с височина 40 см. Те по никакъв начин не могат да спрат падащите камъни. Вече година и половина пътят от Рилски манастир за Кирилова поляна е пропаднал, след като през декември 2015 г. се срути подпорната каменна стена, а движението се извършва в останалата половина от широкия едва 2.50 метра път. Въпреки воплите на игумена на Рилски манастир, пари за укрепването на пътя няма. /БГНЕС  Прочети още на: Новото свлачище-срутище е на 50 метра след голямото, което падна през ноември миналата година. За да бъде овладяно, се наложи издигане с още 2 метра на подпорна стена. По проект тук стените са декоративни и с височина 40 см. Те по никакъв начин не могат да спрат падащите камъни. Вече година и половина пътят от Рилски манастир за Кирилова поляна е пропаднал, след като през декември 2015 г. се срути подпорната каменна стена, а движението се извършва в останалата половина от широкия едва 2.50 метра път. Въпреки воплите на игумена на Рилски манастир, пари за укрепването на пътя няма. /БГНЕС  Прочети още на: Новото свлачище-срутище е на 50 метра след голямото, което падна през ноември миналата година. За да бъде овладяно, се наложи издигане с още 2 метра на подпорна стена. По проект тук стените са декоративни и с височина 40 см. Те по никакъв начин не могат да спрат падащите камъни. Вече година и половина пътят от Рилски манастир за Кирилова поляна е пропаднал, след като през декември 2015 г. се срути подпорната каменна стена, а движението се извършва в останалата половина от широкия едва 2.50 метра път. Въпреки воплите на игумена на Рилски манастир, пари за укрепването на пътя няма. /БГНЕС  Прочети още на:  ", "date": "2017.05.12", "title": "Срутище създаде проблем по пътя за Рилския манастир"}
{"url": "http://www.novinite.bg/articles/143492/Na-moderen-poligon-uchenici-shte-se-obuchavat-kak-da-reagirat-pri-bedstviya-i-avarii", "text": "Ученици започват обучения за реакция при природни бедствия и аварии. Столичният кмет Йорданка Фандъкова посети полигона за обучение по гражданска защита, предаде Novini.bg.На Полигона ще се обучават ученици и служители на общински, държавни и частни фирми. На територията на зоната са обособени 6 учебни площадки. Полигонът се намира в близост до Панчарево, стига се по бул.“Самоковско шосе“ и вдясно по ул.“Гауди“ .Изграждането му струва 70 000 лв., а посещенията са безплатни. Фандъкова лично разговаря с децата, дошли на полигона днес. Учениците получаваха различни указания и съвети от пожарникарите и други специалисти.", "date": "2017.05.12", "title": "На модерен полигон ученици ще се обучават как да реагират при бедствия и аварии"}
{"url": "http://www.novinite.bg/articles/143499/Decata-v-Kozloduj-shte-igrayat-na-moderna-i-bezopasna-ploshtadka", "text": "\r\nНа 11 май 2017 година в град Козлодуй с тържествена церемония бе открита детска площадка, построена с подкрепата на руската компания , част от държавната корпорация \"Росатом\", и Община Козлодуй. В церемонията участваха кметът на град Козлодуй, г-жа Маринела Николова, генералният директор на  г-н Евгений Салков, Найден Найденов – директор дирекция \"Развитие и модернизации” в АЕЦ \"Козлодуй”, инж. Георги Халев, заместник председател на Съвета на директорите на \"Риск инженеринг\", както и жители от крайдунавския град. Водеща на тържествената церемония бе деветгодишната Снежина, а детската вокална група \"Щуротреска\" изпълни български и руски детски песни. Така тържествената церемония се превърна в истински детски празник.\r\n\"Днес се случва едно важно и хубаво събитие в нашия град – откриваме нова, удобна, безопасна и красива площадка за децата на град Козлодуй\", заяви на церемонията по откриването кметът на Община Козлодуй Маринела Николова. \"От името на жителите на град Козлодуй и лично от мое име изразявам нашата голяма благодарност към руската компания \"Русатом Сервис\" за прекрасния жест да подари на децата това прекрасно място за игри. Аз съм кмет близо две години и това е първата компания, която е направила такъв подарък в полза на Община Козлодуй. Детската площадка се намира в район, в който живеят повече от 2 500 души и сред тях има много млади семейства с малки деца. Вярвам, че това място ще стане любимо на всички тях. Ще се радвам, ако и други компании последват примера на нашите приятели от \"Русатом Сервис\", каза още кметът.\r\n\"За \"Русатом Сервис\" е важно да бъде не само надежден бизнес партньор, но и социалноотговорна компания. През всичките тези години на плодотворна работа с АЕЦ \"Козлодуй\" сме доказали своята отговорност. Аз съм много щастлив, че нашето сътрудничество се разшири с такъв забележителен проект. Да си призная, за мен няма по-голяма радост от това да видя блясъка в очите и щастливите усмивки по лицата на децата. Надявам се децата на Козлодуй да растат здрави и силни, и да създадат много приятелства на тази детска площадка\", отбеляза Евгений Салков.\r\nВ края на 2016 г. , Община Козлодуй и компанията \"Риск Инженеринг\" подписаха тристранен договор за изграждане на площадка с детски играчки и съоръжения. Благотворителните средствата за нейното строителство бяха преведени от руската компания на Община Козлодуй. \"Риск Инженеринг\" бе ангажирана с контрола по изпълнение на дейностите от страна на подизпълнителите, а АЕЦ \"Козлодуй\" и местната управа отговаряха за определянето на мястото за строителството, осветлението, както и издаването на разрешителни и съпътстващи лицензии. Теренът, който избра общината, се намира в централната част на града, в близост до детска градина и жилищни сгради.\r\n ", "date": "2017.05.12", "title": "Децата в Козлодуй ще играят на модерна и безопасна площадка"}
{"url": "http://www.novinite.bg/articles/143505/60-novi-patrulni-koli-vdigat-samochuvstieto-na-MVR-VIDEO", "text": "За пореден път в сградата на Главна дирекция \"Национална полиция\" се състоя тържествена церемония за връчване ключовете на нови, оборудвани с най-съвременна технологии за пътен контрол автомобили. По думите на гл. комисар Христо Терзийски оборудването с полицейски автомобили показва стремежа на ръководството на МВР и един от основните му приоритети на работа, насочен към намаляване на пътнотранспортните произшествия, броя на загиналите и ранените. Всеки ден водим война по пътищата, в която няма печеливши, има само загубили\" - заяви директорът на ГД \"Национална полиция\". Той припомни, че от много години пътните полицаи не са получавали никакви автомобили и оценяват това,  което министерството прави за обезпечаване на техния труд.\r\nМинистър  не скри радостта си от новата придобивка за служителите. Той изрази надежда, че новите автомобили, оборудвани със съвременна техника за пътен контрол, ще помогнат за издигане на авторитета на министерството. Припомни, че част от този авторитет се изгражда именно от полицаите, които са на пътя и които не само санкционират, но и помагат на хората. Ежедневната среща на пътя е много важна за МВР и ние трябва да работим именно в тази посока – хората да вярват и да разчитат на своята , бе категоричната позиция на министъра. Той изрази надежда, че новата техника ще е допълнителна мотивация в работата на пътните полицаи.\r\nНовите автомобили са разпределени за нуждите на СДВР и областните дирекции на МВР във Варна, Пловдив и Стара Загора. Те са предназначени за обезпечаване работата на полицаите, осъществяващи пътен контрол. Проектът е за 278 автомобила, а с тази доставка получените вече стават 180.\r\nПатрулките са оборудвани със система за контрол и мобилно печатащо устройство, с което на място могат да издават съответните документи. Това ще позволи контрол върху работата и на полицаите и ще даде възможност да бъдат санкционирани, когато има съмнения за нарушения. Автомобилите са оборудвани с всички необходими технически средства за работа на служителите по контрол на пътното движение - средства за радиовръзка, система за постоянно видеозаснемане на пътния контрол (ВПК), която проследява дейността на полицейските наряди, работна станция за отдалечен достъп (РСОД) и таблет. Освен това в колите ще има и мобилни печатни устройства. Чрез тях, заедно с РСОД, полицейските служители ще могат да издават документи на място за установените от тях нарушения по ЗДвП, както и да разпечатват невръчени електронни фишове и наказателни постановления.\r\n", "date": "2017.05.12", "title": "60 нови патрулни коли вдигат самочувстието на МВР (ВИДЕО)"}
{"url": "http://www.novinite.bg/articles/143474/Minorite-ot-Bobov-dol-otnovo-ne-poluchavat-zaplati", "text": "Миньорите в мина „Бобов дол” отново не получават заплати и ваучери за храна. Тази нощ те са изкарали пред мината, информира Нова телевизия.„Трябваше да получим заплатите си за март. С два месеца сме назад. Трябваше да ни дадат ваучери за януари. И тях ги намалиха, а и не ги дават. Не се издържа”, сподели един от миньорите.Освен това единственият магазин, от който могат да пазаруват и използват ваучерите си за храна е с празни щандове. Жителите споделят, че дори се е стигнало и до кавги, защото в магазина е имало няколко кренвирша и малко кайма. Собственик на обекта всъщност е техният работодател.„В знак на протест няма да отида на работа”, заяви един от работниците, който трябва тази сутрин да е първа смяна. Миньорите казват, че са наказани от Господ. „Трудно живеем без заплати. В джоба си имам 1.30 лева”, каза друг от миньорите и допълни, че му помагат родителите, тъй като има и малко бебе.От ръководството на фирмата са им казали, че днес е малко вероятно да получат парите си, вероятно това ще стане в понеделник.Работниците бяха категорични, че ще останат пред мината, докато не си получат парите.", "date": "2017.05.12", "title": "Миньорите от „Бобов дол” отново не получават заплати"}
{"url": "http://www.novinite.bg/articles/143511/NSI-Balgarite-s-naj-niska-sredna-prodaljitelnost-na-jivota-v-ES", "text": "Българите отново са в челото на негативна класация в Европа. Става въпрос за продължителността на живота у нас. Единствено в Литва хората живеят по-кратко от тези у нас. В България очакваната средна продължителност на предстоящия живот 1 общо за населението на страната, изчислена за периода 2014 - 2016 г., е 74.7 години, сочат данните на Националния статистически институт (НСИ). Така България заедно с Латвия (74.8) и Литва (74.6 години) е сред страните с най-ниска средна продължителност на живота на населението в Европейския съюз. С най-висока пък са Испания (83.0) и Италия (82.7 години), предаде .Различната смъртност при мъжете и жените, както и сред населението в градовете и селата, определят и различната средна продължителност на живота при тези категории на населението. Средната продължителност на живота при мъжете е 71.2 години, докато при жените е със 7.0 години по-висока - 78.2 години. За периода между 2006 и 2016 г. увеличението при мъжете е с 2.2 години, а при жените - с 1.9 години.Средната продължителност на живота на населението в българските градове е с 2.9 години по-висока (75.5 години) отколкото на населението в селата (72.6 години). Спрямо 2006 г. за населението в градовете увеличението е с 2.5 години, а за населението в селата е с 1.1 години.Жените живеят по-дълго от мъжете във всички области на страната, но най-голяма е разликата между двата пола в област Монтана (7.9 години), а най-малка - в областите София (столица) и Шумен (6.2 години).За лицата, достигнали възраст 65 навършени години, очакваната продължителност на живота е 16 години, като за мъжете и жените тя е съответно 14.1 и 17.6 години. За десетгодишен период (2006 - 2016 г.) очакваната продължителност на живота на лицата, навършили 65 години, се е увеличила с 1.3 години (1.0 за мъжете и 1.5 за жените).Средната продължителност на живота на населението в градовете е с 2.9 години по-висока (75.5 години) отколкото на населението в селата (72.6 години). Спрямо 2006 г. за населението в градовете увеличението е с 2.5 години, а за населението в селата е с 1.1 години, пише Труд.", "date": "2017.05.12", "title": "НСИ: Българите с най-ниска средна продължителност на живота в ЕС"}
{"url": "http://www.novinite.bg/articles/143526/Sinya-zona-v-Sozopol", "text": "\r\nЩе се въведе „синя зона“ в Стария Созопол. Това съобщи Петя Чапевова, заместник-кмет на Община , предаде БНТ.\r\n\r\n\r\n\r\n\r\n\r\n", "date": "2017.05.12", "title": "„Синя зона“ в Созопол"}
{"url": "http://www.novinite.bg/articles/143536/Versiya-Vzrivat-v-Rim-delo-na-mestni-anarhisti", "text": "\r\nНяма пострадали при та в Рим. Взривно устройство избухна близо до един от централните пощенски клонове в италианската столица. Работната версия на полицията е, че атаката е дело на местни анархисти, предаде БНТ.\r\n\r\nБомбата е била заложена между два автомобила, паркирани до пощенската станция. След избухването ѝ районът в широк периметър беше отцепен, но след оглед на полицията, огражденията останаха само около, където е било сложено ното устройство. Работещите наблизо хора бързо са установили, че няма сериозна опасност.\r\n\r\nПаника в  не е била усетена и според колегата ни Калин Дацов.\r\nПо думите на полицията, то е твърде елементарно и не е имало за цел да нанесе големи поражения. На мястото са намерени пластмасова бутилка и кухненски таймер. \r\n\r\nПо всяка вероятност става дума за протестна акция на местни анархисти, смятат експерти. Междувременно в Бари започна срещата на финансовите министри на страните от Г-7. Те се събират в опит да си изяснят икономическата визия на САЩ след избирането на Доналд Тръмп.\r\n", "date": "2017.05.12", "title": "Версия: Взривът в Рим дело на местни анархисти"}
{"url": "http://www.novinite.bg/articles/143516/Policejski-proverki-po-rodnoto-Chernomorie", "text": "Полицията проверява дейността на увеселителни заведения, дискотеки и таксиметрови фирми, функциониращи на територията на к.к. \"Слънчев бряг\", пише НОВА.Целта е гарантиране спокойствието и сигурността на почиващите в най-големия курортен комплекс преди началото на активния летен сезон. Във фокуса на проверяващите попадат сключените трудови договори, длъжностите, на които се назначава персонала, заплащането на осигуровки, наличие на разрешителни за работа /за таксиметровите автомобили/ и др. Проверките са стартирали през вчерашния ден и включват представители на НАП, РИОКОЗ, РДНСК, Инспекция по труда, Бургаски митници, Комисия за защита на потребителите и др. Припомняме, че през летния сезон на 2016 г. стартира Координационен център за противодействие на нарушения и престъпления при прилагане на българското законодателство. Той регулира функционирането на туристически и обслужващи ги обекти, в това число хотели, увеселителни заведения, търговски обекти и съпътстващи услуги.", "date": "2017.05.12", "title": "Полицейски проверки по родното Черноморие"}
{"url": "http://www.novinite.bg/articles/143528/Noviyat-frenski-prezident-zalaga-na-neizvestni-lica-na-parlamentarnite-izbori", "text": "\r\nМатематик, бикоборец, съветник на президента Оланд. Това са някои от кандидат-депутатите от движението на новоизбрания държавен глава на Франция. Изборите ще се проведат на 11 и 18 юни. А амбицията на движението \"Напред\" е да спечели най-много гласове, предаде БНТ.\r\n\r\nСмесица от неизвестни хора, знаменитости и политици. Това са кандидат-депутатите на движението на Еманюел Макрон. Засега са обявени 428 имена. Сред тях 93 процента са с постоянна работа, 4 процента са пенсионери, 2 - са безработни. Има и 1 процент студенти. Средната възраст на кандидатите е 46 години, като най-младият е 24-годишен, а най-възрастният - 72 - годишен.\r\nСпекулациите от последните дни, че бившият премиер Манюел Валс също ще е част от движението Напред, не са оказаха верни. Името му не фигурира в списъка.\r\nВ списъка, обаче, са други знаменитости като Седрик Вилани - ексцентричният гений, за когото казват, че прави математиката приятна. Носител е на много престижни награди, а целта му е да докаже, че математиката не е само изчисления, а е разбиране за света, в който живеем.\r\nЗа място в парламента ще се бори Мари Сара - жената-бикоборец. В списъка на движението е и Гаспар Ганцер - съветникът на президента Оланд\r\nОчаква се всички кандидати от движение Напред да са 577.\r\n", "date": "2017.05.12", "title": "Новият френски президент залага на неизвестни лица на парламентарните избори"}
{"url": "http://www.novinite.bg/articles/143522/Morski-mnogoboj-vav-Varna", "text": "\r\nДнес в акваторията на Варненския залив се провежда регатата за купата на началника на Висшето военноморско училище “Никола Вапцаров” и на кмета на , предаде БНТ. \r\n\r\nТова е първият кръг от Държавното първенство по морски многобой. Състезанието продължава до 14-ти май. Организатори са Университетският войскови спортен клуб към Военноморското училище и Дирекция “Спорт” в Община Варна. В регатата участват ветроходци между 15- и 67-годишна възраст. Състезателните дисциплини са гребане, ветроходство, правене на морски възли и теглене на въже.\r\n", "date": "2017.05.12", "title": "Морски многобой във Варна"}
{"url": "http://www.novinite.bg/articles/143490/Nov-rekord-zapechataha-kamerite-na-Trakiya", "text": "Нов рекорд на магистрала „Тракия”. Камерите на КАТ засякоха шофьор, който се движи с 215 километра в час, предаде НОВА.Шофьорът нарушител все още не е хванат. Автомобилът му е с австрийска регистрация. Според българското законодателство шофьорът ще бъде глобен с 850 лева и ще му бъдат отнети 16 контролни точки. За съжаление камерите на магистрала „Тракия” не спират джигитите на пътя. На ден хващат поне по 10 нарушители.Две седмици преди началото на активния летен сезон полицията започва масови проверки на пътя.", "date": "2017.05.12", "title": "Нов рекорд запечатаха камерите на \"Тракия\""}
{"url": "http://www.novinite.bg/articles/143465/Trajcho-Trajkov-Nyama-kakvo-da-se-privatizira-poveche", "text": "Чудни неща стават в българската политика, каза Трайчо Трайков от „Нова република“ пред bTV, коментирайки новия Министерски съвет.„Смятам, че правителството, излъчено в резултат на много скорошни избори, има всяко основание да покаже какво може, затова преждевременни коментари ще са излишни. Въпреки че няма как да не кажем, че чудни неща стават в българската политика, например номинациите за министри на коалиционния партньор“, каза гостът.  Той даде пример с министъра на икономиката Емил Караниколов, който доскоро беше шеф на Агенцията по приватизация.Според Трайков забраната за приватизация на държавни акции и дялове е отекнала изненадващо, но „първо, няма какво толкова да се приватизира повече. Второ, вратата не е затворена, защото с предложение на Министерския съвет Народното събрание може да решава да се продава каквото и да е. Трето, само преди 2 – 3 месеца се продаваха обособени части от предприятия в забранителния списък – под предлога, че можело, защото били обособени“. Според него сега не се променя нищо.На въпрос дали това решение означава, че държавата ще инвестира в неприватизираните предприятия, той посочи, че активите, които още са държавни, „може да се разделят в три категории – такива, които вероятно биха намерили частен инвеститорски интерес, но държавата предпочита да не ги продава, защото са от стратегическо значение. Други, които, ако в тях се вложат средства и се развият компетентно, може също да бъдат атрактивни, но в момента не са – такива има много малко и е съмнително, че държавата може да свърши добре тази работа. Третата група са акции, често миноритарни дялове от вече приватизирани компании, към които няма абсолютно никакъв интерес. Мисля, че на това решение се отдава прекалено голямо значение, каквото то няма, и вероятно се цели пропаганден ефект“.За становището на България по предложенията на „Газпром“ Трайков коментира, че „в крайна сметка стана хубаво нещо – българското правителство внесе позиция, при това почти публична – бяха обявени основните моменти от нея, макар да не беше публикувана, а това е важно, защото в такъв тип документи е важна всяка дума“.България каза, че предложенията са в правилна посока, но искаме допълнително уточняване, гаранции, което е някаква средна позиция, но изпуска главното – затваряме си сами пътя към търсене на надплатените 3 млрд. лв. в последните 10 години. Именно претенциите към тези пари, ако се включат като допълнителна отстъпка, можеха да доведат до истинско намаление на цените, смята Трайков.За оставките в Движение „България на гражданите“ Трайков коментира: „Сега е подходящ момент всеки да излезе на чисто за себе си. Смятам, че извън властта, без близка перспектива за избори доста хора ще преценят опциите пред себе си“.", "date": "2017.05.12", "title": "Трайчо Трайков: Няма какво да се приватизира повече"}
{"url": "http://www.novinite.bg/articles/143531/Rodopsko-selo-zaplashva-s-protest-zaradi-cheren-pat", "text": "\r\nБлизо 60 години жителите на родопското  чакат да бъде довършен пътят, който е най-пряката връзка с Асеновград и Пловдив. Сега хората са принудени да минават по заобиколен маршрут през връх Рожен, което удължава времето за придвижване с близо два часа. За да принудят държавната администрация да обърне внимание на проблема живеещите в Загражден и още седем населени места от община Баните са готови на протести, предаде БНТ. \r\n\r\nДнес в родопското  постоянно живеят 350 човека. Всяка седмица обаче децата и внуците се събират отново. В селото има и няколко къщи за гости, които привличат туристи. До Загражден може да стигнете по три начина. През връх Рожен, през връх Свобода, където пътят е отворен за няколко месеца през лятото, и през Лъки. Разстоянието от Асеновград през връх Рожен е над 110 км, а през Лъки с 50 по-малко. Ако изберете този маршрут обаче трябва да знаете, че тръгвате с голяма доза риск.\r\nВъпреки че всеки месец поправя автомобила си Антон продължава да използва черния път, за да стига по-бързо да Асеновград.\r\nПрез 1961 година всеки жител на Загражден дава по 100 дни доброволен труд, за да се прокопаят скалите и през сърцето на Родопите да се осигури връзката на селото с Асеновград и Пловдив.\r\n\r\n\r\nПо-късно с решение на партията се поставят две бариери, които забраняват преминаването на автомобили, защото трасето пресича ловното стопанство Кормисош. Това обаче не спира хората от близките села да използват черния път, за да слизат по-бързо в равнината.\r\n\r\n\r\nВ началото на всяка година кметът на Загражден пише писма до Агенция „Пътна инфраструктура” с молба да бъдат отпуснати целево средства за асфалтиране на участъка до село Белица, който е част от третокласен път номер ІІІ-8611. Заради проблема местните вече са направили инициативен комитет „Горди загражденци” и са събрали над 600 подписа. Търпението на хората вече е на ръба.\r\n\r\nЗа асфалтирането на последните четири километра, които да свържат Загражден с Белица, са необходими 2 млн и 400 хиляди лева. От Агенция „Пътна инфраструктура” в писмо до БНТ Пловдив заявиха, отсечката ще бъде включена в програмите на агенцията при осигуряване на необходимия финансов ресурс. Конкретни срокове обаче не се споменават.\r\n", "date": "2017.05.12", "title": "Родопско село заплашва с протест заради черен път"}
{"url": "http://www.novinite.bg/articles/143489/Komisar-Ivanov-stana-shef-na-Stolichnata-policiya", "text": "\r\nСтарши комисар Ивайло Иванов стана шеф на столичната полиция, след като досегашният директор Младен Маринов стана главен секретар на МВР, съобщиха от пресцентъра на ведомството, предаде бТВ.\r\nДнес Иванов беше представен пред служителите в СДВР.\r\nИвайло Иванов е роден през 1977 г. в Луковит.  Започнал е в  системата на МВР през 1999 г. като полицай в столичната дирекция, преминал е през длъжностите: полицейски командир и началник група  в СДВР, зам.- директор на РДГП „Аерогари” и директор на РДГП „Драгоман”.\r\nЗавършил е бакалавърска степен във ВИПОНД- МВР през 2001 г. специалност „Противодействие на престъпността и опазване на обществения ред”. През 2010 г. е защитил магистратура - специалност „Право” в ЮЗУ „Неофит Рилски”.\r\n", "date": "2017.05.12", "title": "Комисар Иванов стана шеф на Столичната полиция"}
{"url": "http://www.novinite.bg/articles/143479/Valeri-Simeonov-S-Angelkova-shte-sabaryame-baraki-v-Slanchev-bryag", "text": "Следващата седмица ще има \"яко събаряне\" на бараки в Слънчев бряг. Ще бъда там с министър Ангелкова. Говорим за плажната ивица, която е държавна. Това каза вицепремиерът Валери Симеонов в предаването „Денят започва“ по БНТ. „Трябва да се вземат спешни мерки срещу уродливото явление преместваеми бараки. Призоваваме общинска администрация да си свърши работата, а не да слугува на нечии интереси“, заяви още вицепремиерът. Според него Бургас е един най-престъпните градове в България. „Нямало е голяма групировка, която да ограничава кварталния бизнес. Затова е градът на кварталните мутрички. Препоръчвам на Николина Ангелкова промяна на нормативната уредба за отдаване на концесии. Те са се превърнали в едни касички. Ще бъда безкомприомисен по отношение на изискванията на законите и въобще не ме интересува кой от къде идва. Ще има шоу на плажа на Слънчев бряг другата седмица, така че заповядайте“, каза още Валери Симеонов. По думите му има около 2000 българи в Украйна и Молдова, които са с нужната квалификация и са готови да поемат засиления туризъм. „В момента се изисква превод на дипломите им и подаването на всички документи в София, което не е нормално. Преводът на диплома е абсолютно безсмислено. Хората идват да работят все пак за 250 евро“, допълни Симеонов. Вицепремиерът каза още, че не подкрепя дивото къмпингуване, тъй като се оставят „камари с боклуци“. „Те имаха едно непоследователно поведение. Трябва да има определени места със съответните удобства. Не е допустимо всеки да си опъва палатката, където му е удобно. Масова заблуда на българското общество е, че непрекъснато трябва да се променя някакъв закон, като че ли законът сам може да се самоизпълни. В момента законът забранява и има определени текстове за опазването на дюните“, коментира Симеонов.", "date": "2017.05.12", "title": "Валери Симеонов: С Ангелкова ще събаряме бараки в Слънчев бряг"}
{"url": "http://www.novinite.bg/articles/143545/Balgariya-protiv-novi-granici-na-Balkanite", "text": "\r\nСофия официално застана срещу евентуални разцепления на  по каквито и да било принципи.  се обяви категорично против промяната на те в Югоизточна Европа и подкрепя териториалната цялост на съседката си. Това заявиха пред БГНЕС от Министерството на външните работи, предаде iNews.\r\n\"Позицията на  по неприкосновеността на те се отнася не само към Югоизточна Европа и се основава на принципите на международното право. Декларацията на Народното събрание от 28 април т.г. е поредното потвърждение за тази наша позиция, в която се изразява подкрепа за държавното единство и териториалната цялост на Република ”, се казва в позицията на външнополитическото ни ведомство в отговор на въпрос дали  подкрепя позицията на своите най-важни стратегически съюзници САЩ и Германия, че съществуващите днес  на Балканите са неприкосновени.\r\n", "date": "2017.05.12", "title": "България против нови граници на Балканите"}
{"url": "http://www.novinite.bg/articles/143546/Minorite-ot-Bobov-dol-poluchavat-polovin-zaplata-za-mart-do-kraya-na-denya", "text": "\r\nМиньорите от Бобов дол отново протестираха заради неизплатени заплати. Работниците не са взимали пари и полагащите им се ваучери за храна повече от два месеца. Около обяд от ръководството на мината им обещаха, че ще преведат част от заплатите и протестът беше прекратен, предаде БНТ. Още снощи работниците в Бобов дол са отказали да слязат под земята и са прекарали нощта пред мината. Първата смяна днес също не отиде на работа.\r\n\r\n\r\n\r\nОколо обяд след среща между кметът на Бобов дол, синдикати и ръководството на мината хората получиха обещание, че до края на деня ще имат преведени пари по сметките си.\r\n\r\nСлед кратки дебати те от първа смяна решиха да се върнат на работа и прекратиха протеста. По-късно от ръководството на мината казаха, че заплатите са изплатени, а забавянето е било само с два дни съгласно колективния трудов договор между дружеството и работниците.\r\nОт мината обещаха, че до края на следващата седмица ще преведат и останалата част от заплатите за март. Забавените възнаграждения за април, те ще получат в началото на юни. Дължимите заплати са около 1 млн. лв.\r\n", "date": "2017.05.12", "title": "Миньорите от Бобов дол получават половин заплата за март до края на деня"}
{"url": "http://www.novinite.bg/articles/143480/Politolog-Chrez-majoritarniya-vot-ima-opasnost-ot-ednopartijno-upravlenie", "text": "Предложеният проектозакон за мажоритарен вот има опасност да установи еднопартиен и едноличен модел на управление. Това коментира в сутрешния блок „Добро утро, България“ на Радио „Фокус“ политологът Димитър Димитров.По думите му мажоритарният вот в два тура, във вида, в който е предложен сега, ще остави в парламента три партии и няколко независими депутати. Според Димитров проблем представлява и неяснотата около определянето на 240-те избирателни района. „Ако се работи с 240 едномандатни избирателни района има огромна вероятност партия с равнище на подкрепа от 33-35%, да получи огромно мнозинство в парламента. Например около 160 депутати. Никоя българска партия, както и да се самооценява, няма нужда от подобно мнозинство. Ако трябва да дефинираме проблема е, че у нас най-голямата партия, която побеждава на изборите има сравнително малки шансове да постигне 120 депутати и е предопределено това, че ще ни управляват коалиции“, обясни той.Димитър Димитров добави, че в парламента е необходимо да има приемлива степен на представителност, което обаче няма как да се постигне с предложените правила за мажоритарен вот. Той уточни, че подобна избирателна система не се прилага никъде в Европа.", "date": "2017.05.12", "title": "Политолог: Чрез мажоритарния вот има опасност от еднопартийно управление"}
{"url": "http://www.novinite.bg/articles/143477/Politolog-Ninova-iska-da-razdeli-Izpalnitelnoto-byuro-ot-chlenovete-na-parlamentarnata-grupa", "text": "Несъвместяването на постовете народен представител и член на Изпълнителното бюро на БСП ще създаде постепенно два центъра на власт в партията. Това каза политологът Мария Пиргова в интервю за Агенция „Фокус” във връзка с предстоящото заседание на Националния съвет на БСП, на което ще бъде обсъдено заявеното от лидера на партията Корнелия Нинова, че не може да има съвместяване на длъжностите народен представител и член на Изпълнителното бюро на БСП.„Намеренията на ръководството и лично на лидера на БСП Корнелия Нинова са да раздели Изпълнителното бюро от членовете на парламентарната група, които да не могат да съвместяват пост в партията и членството си в парламента. Има такъв предишен опит в БСП, който лично аз смятам за неудачен“, каза Мария Пиргова. Тя поясни, че колкото и самата Корнелия Нинова като лидер на партията да бъде връзка между Изпълнителното бюро и парламентарната група, за един човек е непосилно да контролира две структури.„Предполагам, че Стефан Данаилов ще остане в парламентарната група и Изпълнителното бюро. Кирил Добрев е заявил отдавна, че ще напусне парламентарната група и ще се установи като организационен секретар на „Позитано“. Това са размествания, които могат и да дадат положителни ефекти, но лично аз съм доста скептично настроена\", коментира политологът. Според Пиргова ще стане трудно парламентарната група да се отчита пред Изпълнителното бюро, а то да задава поведението ѝ. „Самата партийна функция не предполага такова разделяне. Ще видим какъв ще бъде и този опит на Корнелия Нинова. Промените предстоят и вече в зависимост от обсъждането на Националния партиен съвет, те ще се случат, тъй като отдавна се обсъждат и повечето от неговите членове ще гласуват за тези промени“, коментира Пиргова.", "date": "2017.05.12", "title": "Политолог: Нинова иска да раздели Изпълнителното бюро от членовете на парламентарната група"}
{"url": "http://www.novinite.bg/articles/143530/Bez-sakrashteniya-v-policiyata", "text": "Новият вътрешен министър Валентин Радев обеща да няма чистка в редиците на полицията, но да има оптимизация с цел подобряване на материалните условия на редовите полицаи, пише НОВА.Радев връчи ключвете на 60 патрулни автомобила, които след месец ще глобяват нередовните шофьори още на място и всичко ще се заснема.\"Рокади, никого няма да сменям насилствено, ако някой си работи добре на мястото и е мотивиран, имам професионално ръководство, на което вярвам\", заяви министър Радев.\"Аз съм външен за системата. Никого не харесвам, лични симпати нямам, без да се притеснявам, нито ми е някакъв, нито познавам съпругата му. Това да е ясно, че ще бъда малко по-смел от тях, те са работили в една система, аз в друга и има такива обвързаности  - и ще бъда малко по-безкомпромисен\", допълни той.", "date": "2017.05.12", "title": "Без съкращения в полицията"}
{"url": "http://www.novinite.bg/articles/143514/Evrostat-Soliden-rast-na-balgarskoto-industrialno-proizvodstvo-ot-nachaloto-na-2017-g", "text": "Индустриалното производство в еврозоната се сви през март за втори пореден месец и стагнира в рамките на целия ЕС в резултат най-вече на рязко намаляване на енергийното производство. В същото време обаче производството в България се повиши относително добре след негов солиден ръст през февруари, това показват данните на Европейската статистика, предаде БНР.Индустриалното производство в еврозоната се понижи през март с 0,1 на сто спрямо месец по-рано, когато също се сви с 0,1 на сто (възходяща ревизия от предходна оценка на Евростат за спад с 0,3%), докато очакванията на финансовите пазари бяха за растеж с 0,3 на сто. Така на годишна база темпото на производствения растеж се ускори до 1,9 на сто след повишение с 1,4% през февруари (възходяща ревизия от повишение с 1,2 на сто), но при прогноза за по-добър растеж от 2,3 на сто.Свиването на производството за втори пореден месец се дължи отново в най-голяма степен на спад с цели 3,2% на производството на енергия (след спад с 4,9 на сто и през февруари на фона на намаленото потребление на горива за отопление с оглед на по-меката от обичайното зима), докато производството на потребителски стоки с недълготрайна употреба (такива като дрехи и хранителни продукти) се увеличи с 2,1 на сто, производството на дълготрайни потребителски стоки (такива като автомобили и хладилници например) - с о,9 на сто, а това на средствата за производство нарасна с 0,2 на сто.Индустриалното производство в целия ЕС остана без промяна за втори пореден месец, докато неговият растеж на годишна база се ускори до 2,4 на сто от 2,1% месец по-рано. Подобно на данните за еврозоната, енергийното производство в рамките на Съюза също се понижи рязко с 2,8 на сто, докато производството на недълготрайни стоки нарасна с 1,9%, а на стоките с дълготрайна употреба - с 0,9 на сто.Индустриалното производство през март отчете най-силен растеж на месечна база в Румъния (скок с 2,6 на сто), следвана от Естония (повишение с 2,4%), Полша (с 2,1%) и Франция (с 2 на сто). А най-солиден спад на производството бе отбелязан в Литва (понижение с 3,1 на сто), Гърция (с 2 на сто) и Холандия (с 1,7 на сто).Най-добър растеж на производството на годишна база е отчетен в Естония (скок с 14,8 на сто), Румъния (с 10,2 на сто) и Латвия (с 10 на сто) при най-солиден спад в Холандия - понижение с 2,2%. За разлика от слабите осреднени данни на Евростат за ЕС, индустриалното производство в България се повиши през март с 0,9 на сто спрямо февруари, когато беше регистриран здрав ръст от 3,8% през първия месец на 2017-та. По този показател нашата страна се намира в \"златната среда\" в рамките на целия ЕС.На годишна база растежът на българското индустриално производство се ускори през март до 6% от 4,7 на сто през февруари. Това нарежда нашата страна на седмо място по растеж на производството спрямо всички страни членки на ЕС, като за последно индустриалното производство в България нарасна с по-силно темпо през април 2014-та, когато беше отчетено повишение с 6,7 на сто.Позитивните данни за нашата страна са в синхрон с оповестено по-рано тази седмица проучване на Националния статистически институт (НСИ), според което индексът на промишленото производство в България нарасна през март с 0,8 на сто на месечна база и с 5,9 на сто на годишна, шъпреки че и в нашата страна, подобно на проучването на Евростат за целия ЕС, беше отчетено рязко намаляване с 6,8 на сто на производството и разпределението на електрическа и топлоенергия и газ през третия месец на настоящата година.", "date": "2017.05.12", "title": "Евростат: Солиден ръст на българското индустриално производство от началото на 2017 г."}
{"url": "http://www.novinite.bg/articles/143497/Premierat-na-Slovakiya-Periodat-predi-1989-g-ne-e-cherna-dupka", "text": "Пред депутатите в парламента в Братислава министър-председателят на Словакия Роберт Фицо (СМЕР) отказа да нарече периода преди 1989 г. \"черна дупка\", подчертавайки, че нарушаването на човешките права в периода на социалистическото управление е било голяма грешка, но същевременно хората са изградили широк набор от ценности, пише вестник The Slovak Spectator.\"Трябва ли да плюя върху лицата на хората? Трябва ли да кажа на пенсионер, че не е направил нищо и че трябва да се срамува от режима, в който е живял? Говоря за ценностите, които бяха създадени, които можете да разпространявате на Запад\", коментира словашкият премиер в отговор на въпрос, зададен от депутата от опозицията Онджей Достал. Той поиска от министър-председателя да сподели мнението си за социалистическия режим. На свой ред Фицо увери, че не е от онези хора, които твърдят, че \"тук имаше черна дупка преди 1989 г.\".", "date": "2017.05.12", "title": "Премиерът на Словакия: Периодът преди 1989 г. не е \"черна дупка\""}
{"url": "http://www.novinite.bg/articles/143467/Rashidov-otstapil-pat-na-po-mladite", "text": "Здравословното състояние на бившия министър на културата Вежди Рашидов е натежало при решението му да се откаже от трети мандат на поста. Това съобщи самият той по bTV. „Време ми е емоциите малко да спаднат и да се живее по-разумно”, каза той.Рашидов отрече в случая да е повлиял скандалът с \"двойната къща\" в центъра на София, която доскоро беше паметник на културата. Тя вече е съборена, след като по време на президентските избори Mинистерството на културата премахва защитения й статут. Собственик на имота от няколко години е Кирил Киров, по-известен като Киро Японеца, за когото Рашидов беше категоричен, че не познава.„Всичко си има край, никой не е женен за властта и никой не бива да живее с чувството, че това е безкрайно”, посочи Рашидов.Той отбеляза, че е бил един от вариантите за министър, но е трябвало да вземе сам решение. „Беше ми трудно да го съобщя на премиера Бойко Борисов, защото работех с него прекрасно. Ставам на 65 г., трябва да се дава път на по-младите”, посочи Вежди Рашидов, който допълни, че има нужда да изкара старините си малко по-спокойно.„Искам да остарея като скулптор. Като министър по-малко влизах в ателието”, допълни бившият министър.По думите на Рашидов, Борисов е проявил разбиране, когато му е съобщил за решението си.Той определи новия министър на културата Боил Банов като подготвен и уравновесен човек, който познава материята. „Той вдигна Хасковския театър на крака, прекрасно работихме 2 г.”, подчерта Рашидов.  „Бойко е интересен чешит и прагматичен човек. Беше му тъжно, че няма как трети мандат да продължим в екипа му”, посочи Рашидов. Той определи скандала с „Двойната къща” като „активно мероприятие”, което му се спретва, и „мръсен удар”.„Не познавам никакъв Киро Японеца, нито ми е предлагал нещо”, категоричен беше Рашидов.Той изтъкна, че законът изрично казва, че министърът не взима сам решенията. „За целта има експертна комисия извън министерството от повече от 20 души, а министърът подписва протокола от решенията”, каза Рашидов.Той подчерта, че е спазвал стриктно закона и че не министърът издава заповеди и документи за събаряне. „За да се събори една сграда, преди това трябва да има приет инвестиционен проект, някой друг ги приема тези неща. Не съм Пиночет, не мога да взимам еднолично решение”, добави Рашидов.", "date": "2017.05.12", "title": "Рашидов отстъпил път на по-младите"}
{"url": "http://www.novinite.bg/articles/143503/Naj-kratkiyat-raboten-den-v-Narodnoto-sabranie", "text": "В първи парламентарен контрол в Народното събрание участваха новите министри от кабинета \"Борисов 3\". Депутатите започнаха работа днес преди час поради липсата на законопроекти, които да се дебатират, съобщиха от бТВ.Те успяха да поставят своеобразен рекорд и да проведат заседание, дълго само 23 минути, в рамките на които имаше парламентарен контрол.Министърът на вътрешните работи Валентин Радев отговаряше на въпрос на опозицията за състоянието на оградата по границата. Според него състоянието е задоволително.По думите му имиграционният натиск е намалял многократно.От отговора на министъра стана ясно, че 21 км от оградата все още са недовършени, а неудобство в района създават и лошите пътища, които амортизират военната техника. Проблем има и с усвояването на 160 милиона евро, отпуснати от Европейския съюз, защото обществените поръчки за тях вървят бавно. В началото на днешното заседание на депутатите стана ясно още, че Веселин Марешки официално се е отказал от депутатския си имунитет. Опозицията пък обвини управляващите в лобизъм заради внесени промени в Закона за земеделските земи. Управляващите отговориха, че това не е лобизъм, а отговор на интереса на различни инвеститори, които са се оплаквали.", "date": "2017.05.12", "title": "Най-краткият работен ден в Народното събрание"}
{"url": "http://www.novinite.bg/articles/143504/Jablyanov-BSP-kategorichno-ne-podkrepya-teksta-za-stroejite-po-Chernomorieto", "text": "„Управляващите искат за по-малко от 24 часа да се промени текст, който разрешава безконтролното строителство по българското черноморско крайбрежие“, заяви зам.-председателят на НС и народен представител от „БСП за България“ Валери Жаблянов, пише Труд.Той подчерта, че БСП категорично отказва да подкрепи внасянето на този текст за разглеждане на заседание на НС, но намеренията са това да бъде внесено в сряда. „Няма никаква предварителна оценка какви обекти и терени предлаганото законодателство засяга. Ние ще бъде против този начин на приемане на законите в българския парламент, когато за 24 часа минават текстове, които уреждат частните въпроси на няколко компании или лица“, категоричен е той. Според него е изключително показателен начинът, по който започва това НС.Жаблянов е на мнение, че от обещанията на десницата в полза на обществения интерес, с които са „заливали“ българските граждани, не е останало и следа. „Трябва да опазим българското Черноморие, дори във вида, в който беше докарано от инвестиционен натиск и нарушенията на строителното законодателство.“, каза още той, пише 24 часа.От своя страна зам.-председателят на \"БСП за България\" Жельо Бойчев коментира, че е срамно първото действие на новото НС да бъде лобистки законопроект. \"Възразяваме остро срещу това\", подчерта още Бойчев. Той обясни, че според внесеното предложение от управляващите, се удължава 6-годишният срок, в който ако не са започнали строителни дейности по определените земеделски земи, те си връщат стария статут.Бойчев подчерта, че това решение засяга всички случаи на реализиране на големите ваканционни комплекси по нашето Черноморие. „Вместо промяната и обещания нов морал от мнозинството в това НС, сме свидетели отново на лобистко законодателство“, каза той.„Големият въпрос е кого обслужва тази законодателна поправка. Кои са тези големи корпоративни инвестиционни проекти, които са принудили управляващото мнозинство, в изключително бърз порядък, да внесе тази законодателна поправка и НС да започне своята дейност, разглеждайки този лобистки законопроект?“, попита Бойчев.Той подчерта, че БСП настоява всички граждански, екологични и неправителствени организации да направят внимателен анализ на всички тези обекти и да бъде предизвикана обществена дискусия.", "date": "2017.05.12", "title": "Жаблянов: БСП категорично не подкрепя текста за строежите по Черноморието"}
{"url": "http://www.novinite.bg/articles/143518/Dobro-tempo-na-rastej-na-frenskata-trudova-zaetost-ot-nachaloto-na-godinata", "text": "През първото тримесечие на годината трудовата заетост във Франция, извън селскостопанския сектор, нарасна за осмо поредно тримесечие, макар с по-бавно темпо спрямо края на 2016 г. Това показват предварителните данни на френската статистика, предаде БНР.Неселскостопанската заетост нарасна през периода януари-март с 0,3 на сто спрямо последното тримесечие на миналата година, когато беше отчетено повишение с 0,4 на сто. В рамките на първото тримесечие бяха разкрити нетно 49 400 нови работни места след тяхно повишение с 67 300 през предходното тримесечие. На годишна база неселскостопанската трудова заетост се увеличи с 1,2 на сто, или с 198 300 работни места спрямо първото тримесечие на 2016-та.В индустрията и строителството обаче беше отчетено намаляване на заетостта със същото темпо, както през предишното тримесечие, докато данните за сектора на услугите показват стабилно нарастване на разкритите нови работни места.Изключвайки наетите на временна позиция, общата неселскостопанска заетост във Франция се повиши през първото тримесечие на настоящата година с 0,7 на сто или с 115 000 спрямо началото на 2016-та, докато растежът на временната заетост се забави до 1,8 на сто от 6,6% през последното тримесечие на миналата година и отбеляза скок на годишна база с 14,2 на сто (или с 83 200 броя).В същото време данните показват и солиден отскок (с 0,6% на тримесечна база) на заплащането на труда в началото на настоящата година след анемичен растеж с 0,1% през предходното тримесечие и очаквания на финансовите пазари за доста по-слабо повишение на заплатите с 0,2 на сто.", "date": "2017.05.12", "title": "Добро темпо на растеж на френската трудова заетост от началото на годината"}
{"url": "http://www.novinite.bg/articles/143509/Darjavata-obmislya-uvelichenie-na-minimalnata-zaplata", "text": "Министерството на финансите публикува проект на средносрочната бюджетна прогноза за периода 2018-2020 година, пише НОВА. Според документа, в средносрочен план се предвижда увеличаване размера на минималната работна заплата от 460 лв. на 510 лв. от 1 януари 2018 г. Очаква се още едно повишение от 1 януари 2019 г. на 560 лв. и второ повишение от 1 януари 2020 г. на 610 лв.Предвижда се запазване на съотношенията на осигурителните вноски за фондовете на държавното обществено осигуряване (ДОО), като за 2018 г. се повишава размерът на осигурителната вноска за фонд „Пенсии” на ДОО с един процентен пункт.Диференцираният минимален осигурителен доход за самоосигуряващите се лица, съобразно облагаемия им доход, се увеличава за 2018 г. съответно в размер на 510 лв., 550 лв., 600 лв. и 650 лв.; за 2019 г. – 560 лв., 600 лв., 650 лв. и 700 лв.; за 2020 г. – 610 лв., 650 лв., 700 лв. и 750 лева.Основна цел на данъчната политика за периода 2018-2020 г. ще бъде повишаването на събираемостта и намаляването на дела на сенчестата икономика, както и намаляването на административната тежест и разходите за бизнеса и хората.При разработване на разходите за пенсии за 2-годишния период е взето предвид увеличаването на минималната пенсия за осигурителен стаж и възраст на 180 лв. от 1 юли 2017 г. и на 200 лв. от 1 октомври 2017 година.", "date": "2017.05.12", "title": "Държавата обмисля увеличение на минималната заплата"}
