{"url": "http://www.novinite.bg/articles/149399/Dneven-horoskop-za-1-septemvri", "text": "\r\n\r\nДнес денят ще е посветен на творчество и душевна хармония. Позволете си да се разтоварите от грижите.\r\n\r\nДнес ще кипите от енергия и ще я вложите в работата си.\r\n\r\nНещо ви измъчва от известно време и нямате точно обяснение какво. Днес е време да си изясните нещата.\r\nАко сте представител на някой от останалите зодиакални знаци, можете да намерите дневния си хороскоп .\r\n", "date": "2017.09.01", "title": "Дневен хороскоп за 1 септември"}
{"url": "http://www.novinite.bg/articles/149447/Zadignaha-pari-ot-doma-na-starica", "text": "9 000 лв. и 1 500 евро са били откраднати от дома на 82-годишна жена в свиленградското село Момково, съобщават от полицията. Крадецът е проникнал в дома й през незаключена врата. Той изкъртил халка на катинар на сандък, в който имало плик с 9 000 лв. и 1500 евро, уточняват от полицията, съобщава ДАРИК. По случая е образувано досъдебно производство.", "date": "2017.09.01", "title": "Задигнаха пари от дома на старица"}
{"url": "http://www.novinite.bg/articles/149410/Boesposobna-li-e-armiyata-ni", "text": "Българската армия може да гарантира териториалната цялост на страната само спрямо Сърбия и Македония. Това става ясно от класация за най-силните армии в света на международната компания Global Firepower. В класацията България е на 67 място. Армията на Турция, която е 8-ма в света по мощ е с 59 позиции пред българската. Гръцката армия е 28-ма в класацията. Северната ни съседка Румъния също ни изпреварва значително и заема 42-ро място. От съседите ни с по-слаби по мощ армии са само Сърбия и Македония. Изпреварват ни и редица други страни, като Йемен, Боливия, Бангладеш, Ангола и Етиопия, информира ДАРИК.   В изследването са включени общо 133 армии. На първо място са САЩ, следвани от Русия, а на трето е китайската армия, която е най-голямата по численост в света. В десетката следват въоръжените сили на Индия, Франция, Великобритания, Япония, Турция, Германия и Египет. В оценката са взети предвид повече от 50 фактора. Класирането на участниците зависи най-вече от баланса на военната мощ на отделните страни и разнообразието от налични оръжия. Отчетени са също така географското положение на страните, \"логистичната гъвкавост\" и обемът на природните ресурси. Страните от НАТО са получили бонус заради възможността да се разпореждат със средства от общите ресурси на алианса.    В същото време вчера българското правителство прие коригиран доклад за състоянието на отбраната и въоръжените ни сили през 2016 година. В него се посочва, че въпреки системния финансов недостиг, нарастващия некомплект от личен състав и лошото състояние на остарялото въоръжение и бойна техника, армията ни изпълнява ангажиментите към НАТО и гарантира суверенитета ни.    В оригиналния доклад, приет от служебното правителство през април, се посочваше, че за първи път българската армия е в състояние само частично да изпълнява задълженията си за гарантиране на териториалната цялост и суверенитета на страната, а служебният министър на отбраната ген. Стефан Янев посочи причините:   \"Основното - недофинансиране на армията последните години, което води до недостиг на личен състав от порядъка между 25 и 30% от необходимите хора в отбраната и въоръжените сили\".  \"Въоръжените сили са в състояние само частично да изпълняват задачите по мисиите, произтичащи от конституционните задължения по гарантиране на независимостта, суверенитета и териториалната цялост на страната. Причините са до болка познати - липса на съвременна техника и въоръжено оборудване, липса на средства за пълноценна бойна подготовка, нисък социален статус на военнослужещите и застрашителен отлив на личен състав\", посочи президентът.   От данните в класацията на Global Firepower става ясно, че от съседните на България държави с по-слаби по мощ въоръжени сили са само Сърбия, която е на 83-о място в класацията и Република Македония, съответно на 122-ра позиция.   Останалите ни съседи - Румъния, Гърция и Турция разполагат със значително по-мощни армии от нашата.     Според данните в класацията Българската армия наброява 33 150 военни. Турската армия има на разположение 382 850 военнослужещи. България има общо 66 военни самолета, а турската армия разполага с 1018 бойни летателни машини.   Българските военни разполагат с 531 танка и 1103 бронирани бойни машини. Турските военни имат на разположение 2445 танка и 7500 бронетрьнспортньори.", "date": "2017.09.01", "title": "Боеспособна ли е армията ни?"}
{"url": "http://www.novinite.bg/articles/149412/Dete-prostrelya-vazrasten-maj-v-pazardjishko-selo", "text": "Мъж е прострелян смъртоносно от 6-годишно дете в заведение в село Виноградец. Това съобщава Агенция \"Фокус\", цитирано от НОВА.Стрелбата станала снощи малко преди полунощ в заведение в село Виноградец. Компания е празнувала рождения ден на 6-годишно момче.„По първоначална информация, след употреба на алкохол, единият от присъстващите извадил законно притежавания си боен пистолет в разрез на изискванията за безопасност и законовите разпоредби. Започнала размяна на оръжието, което попаднало и в ръцете на детето. При произведен неволен изстрел смъртоносно бил ранен собственикът на заведението. Тялото е откарано за аутопсия в „Съдебна медицина” - Пазарджик\", съобщи говорителят на ОД на МВР Мирослав СтояновПритежателят на оръжието – 44-годишен жител на същото село е задържан за срок от 24 часа, а пистолетът е иззет. С детето работят психолог и инспектор „Детска педагогическа стая”, води се полицейско производство. ", "date": "2017.09.01", "title": "Дете простреля възрастен мъж в пазарджишко село"}
{"url": "http://www.novinite.bg/articles/149430/Obviniha-obshtinski-slujitel-v-prestaplenie-po-slujba", "text": "На 41- годишен служител в Център за административно обслужване в квартал „Надежда” е  предявено обвинение в престъпление по служба, информират от полицията в Сливен, съобщава ДАРИК. Работата по случая продължава. Образувано е досъдебно производство под надзора на Окръжна прокуратура-Сливен.", "date": "2017.09.01", "title": "Обвиниха общински служител в престъпление по служба"}
{"url": "http://www.novinite.bg/articles/149415/Policejski-protest-v-Plovdiv", "text": "\r\n е поредният град в страната, в който полицаите излизат на протест. Началото му е предвидено за 18:00 ч довечера. Демонстрацията ще се проведе пред сградата на Областната дирекция на МВР. След това униформените ще поемат на протестно шествие по главната улица, предаде БГНЕС.\r\nските полицаи, подобно на колегите си в страната, настояват за редица промени, свързани с тяхната работа и статут. Те настояват за въвеждане на по-ясна регламентация на процесите на обучение и кариерно израстване, окончателно уреждане на статута на служителите от Дирекция \"Национална система 112\", звената на документи за самоличност, както и останалите, на които им предстои преназначение към Държавно предприятие \"Център за предоставяне на услуги\". Структурата за определяне на възнаграждението също е обект на протест - едно от предложенията им е работната заплата да бъде обвързана със социално значим критерии.\r\nЗа пореден път полицаите настояват за промяна в нормативната уредба, която да даде възможност при минимум администрация структурите на МВР да работят максимално ефективно. Въпреки някои предприети стъпки, униформените напомнят, че проблемът с актуализацията на възнагражденията остава - в условията на силно съкратени щатни бройки служителите са натоварени с повече работа, а често носят и повече рискове заради липсата на състав.\r\n", "date": "2017.09.01", "title": "Полицейски протест в Пловдив"}
{"url": "http://www.novinite.bg/articles/149390/Nyama-informaciya-za-izcheznaliya-Adrian", "text": "Все още няма информация от изчезналия Адриан Златков. От МВР съобщиха, че похитителите не са се свързали с близките му, информира НОВА.Адриан Златков изчезна в сряда около обяд. Семейството и приятелите му разказват, че той не е имал врагове и не е получавал заплахи.  ", "date": "2017.09.01", "title": "Няма информация за изчезналия Адриан"}
{"url": "http://www.novinite.bg/articles/149436/Prezidentat-Nedokomplektat-ostava-osnovniyat-problem-v-armiyata", "text": "\"Темповете, с които се решават проблемите на Въоръжените сили, отношението към сферата на отбраната открояват няколко тенденции. На първо място ясно е че в обозримо бъдеще няма да бъде решен основният проблем – недокомплектът в състава на Българската армия, особено на офицерския състав\". Това каза президентът Румен Радев на официалното откриване на новата учебна година във Военна академия \"Г. С. Раковски\", информира НОВА.\"В бъдеще няма да бъде повишен социалният статус на военнослужещите и на цивилните служители\", каза още президентът.  ", "date": "2017.09.01", "title": "Президентът: Недокомплектът остава основният проблем в армията"}
{"url": "http://www.novinite.bg/articles/149403/Pobeda-za-balgarskiya-nacionalen-otbor-po-futbol-sreshtu-Shveciya", "text": "Българският национален отбор по футбол показа огромно желание и победи Швеция с 3:2 в Световните квалификации от 7-ия кръг в група А. България събра 12 точки три кръга преди края, а шведите остават с 13. Българите вече са 3-и, а в следващия кръг гостуват на Холандия, информира БНТ.Това е първа победа за България от 1967-а година насам над този съперник, който десетилетия се оказваше истински кошмар. Станислав Манолев, Георги Костадинов и Ивайло Чочев вкараха попаденията за победата на България. Начело в класирането в групата е Франция с 16 точки, след като размаза Холандия с 4:0.В квалификациите за Мондиал 2018 националите спечелиха четири победи от четирите си домакински мачаСтанислав Манолев откри резултата в 12-тата минута като това бе първи гол на България в шведската врата от 1993 година насам. Последното попадение за нашите бе дело на Христо Стоичков през 1993-а година от дузпа за крайното 1:1. В 16-тата минута Пламен Илиев спаси дузпа на Форсберг, която бе отсъдена за нарушение на Георги Костадинов. Малко след това Петър Хубчев бе изгонен, защото оспорва решението. В 29-тата минута Лустиг изравни с глава, след като бе отавен непокрит, но Георги Костадинов върна аванса на България в 33-тата минута. Малко преди края на първото полувреме в 44-тата Берг отново изравни, но България удържа успеха след гол на контраатака на Ивайло Чочев в 79-тата минута.До края на мача шведите опитаха да стигнат до равенство с няколко центрирания, но вратарят Пламен Илиев затвърди силното си представяне и не даде шанс на съперника.", "date": "2017.09.01", "title": "Победа за българския национален отбор по футбол срещу Швеция"}
{"url": "http://www.novinite.bg/articles/149387/Maskirani-maje-prebiha-chovek-v-restorant-v-Sofiya", "text": "Маскирани мъже с бухалки нападнаха мъж пред известно заведение в столичния квартал \"Лозенец\" късно в четвъртък вечерта, информира НОВА.\"Жертвата е атакуван пред сградата, в която живее и в която се намира ресторанта\", каза в ефира на \"Здравей, България\" Виктор Ангелов, собственик на заведението.Той подчерта, че благодарение на адекватната намеса на служителите му, нападнатият се е отървал с леки наранявания. В продължение на часове полицията прави оглед на мястото и разпитва свидетели. Иззети са и записите от видеокамерите на луксозната резиденция.Все още не са ясни мотивите на побоя, нито коя точно е жертвата. Нападателите се издирват. ", "date": "2017.09.01", "title": "Маскирани мъже пребиха човек в ресторант в София"}
{"url": "http://www.novinite.bg/articles/149437/Pri-specakciya-na-policiyata-otkriha-pochti-1-kg-heroin-v-kola-trima-v-aresta", "text": "Трима са били задържани в хода на специализирана операция срещу наркоразпространението в Пловдив, съобщиха от полицията в града под тепетата, информира ДАРИК.   В акцията, проведена в сряда под наблюдението на Окръжната прокуратура,  са участвали служители от отдел „Криминална полиция“, сектор „Специализирани полицейски сили“ и Трето РУ.   При предприетите процесуални и следствени действия в спрян на ул. „Васил Левски“ лек автомобил „Рено“ разследващите открили над 995 грама хероин. 24-часова полицейска мярка била взета спрямо двама жители на града - 23-годишния шофьор и негов спътник, на 35 години.   Същевременно на адрес в квартал „Столипиново“ бил задържан и друг съпричастен към незаконната дейност 41-годишен пловдивчанин. Образувано е досъдебно производство в отдел „Криминална полиция“.   С прокурорско постановление срокът на задържане на 23-годишния и 41-годишния е удължен до 72 часа. Пълното документиране на случая продължава.", "date": "2017.09.01", "title": "При спецакция на полицията откриха почти 1 кг хероин в кола, трима в ареста"}
{"url": "http://www.novinite.bg/articles/149402/Rodjar-Federer-e-v-tretiya-krag-na-US-Open", "text": "\r\nНосителят на 19 титли от Големия шлем  продължава към третия кръг на Откритото първенство по тенис на САЩ - , информира бТВ.\r\nШвейцарецът надви руснака Михаил Южний в петсетов двубой, продължил цели три часа и седем минути - 6:1, 6:7, 4:6, 6:4, 6:2. Така Федерар записа 17-а поредна победа срещу Южний.\r\nНастоящият номер 3 в света изпита силни болки в гърба по време на срещата от втория кръг и има вероятност в по-късен етап от надпреварата тази контузия да доведе дори до неговото оттегляне от US Open.\r\n36-годишният Федерер ще се изправи в третия кръг срещу испанеца Фелисиано Лопес, който елиминира друг испанец Фернандо Вердаско с 6:3, 6:2, 3:6, 6:1.  \r\n", "date": "2017.09.01", "title": "Роджър Федерер е в третия кръг на US Open"}
{"url": "http://www.novinite.bg/articles/149442/Arestuvaha-Ruuni-hvanaha-go-da-kara-piyan", "text": "Футболистът Уейн Рууни е бил арестуван по обвинение за шофиране след употреба на алкохол, съобщава Mirror.Играчът на „Евертън” и бивш английски национал е бил задържан от полицията, след като е бил спрян за рутинна проверка в близост до дома му в Чешир, информира бТВПреди седмица нападателят обяви, че прекратява кариерата си в националния отбор на Англия.31-годишният Рууни е вкарал 53 гола в общо 119 мача е и най-резултатният играч в историята на националния отбор на Англия. Това лято Рууни се завърна в родния си клуб „Евертън”, след като 13 години беше част от тима на „Манчестър Юнайтед”.Не за първи път Рууни е хващан в прекомерна употреба на аклохол. През ноември миналата година се заформи пиянски скандал, в който бе намесен не само Рууни, който тогава бе и капитан на Англия, но и целият национален отбор. След победата на Англия с 3:0 над Шотландия футболистът се беше озовал на сватба на двойка в хотела на англичаните. ", "date": "2017.09.01", "title": "Арестуваха Рууни, хванаха го да кара пиян"}
{"url": "http://www.novinite.bg/articles/149450/Vijte-koga-shte-se-zavarne-bremennata-Serina", "text": "\r\nТреньорът на  Уилямс - Патрик Муратоглу, сподели, че голямата цел на американската тенисистка е да играе на Откритото първенство на Австралия в началото на следващата година и да защити титлата си. Носителката на 23 титли от Шлема е бременна, но възнамерява да се завърне към тренировките веднага щом роди. Тя определи това като \"най-скандалния план\".\r\n\"Целта на  е да защитава титлата си на Australian Open\", потвърди Муратоглу. \r\nБившият треньор на Григор Димитров заяви още, че живата легенда на тениса няма да постави нищо на преден план освен професионалния си път. \"Убеден съм, че  ще е страхотна майка и ще обича бебенцето си изключително, но тя няма да позволи на нищо и никого да застане между нея и кариерата й. Тя винаги е поставяла работата си на първо място и ако не го направи сега, вероятно ще спре с тениса\".\r\n\" обаче иска да защитава титлата си в Мелбърн. Разбира се, всичко ще зависи от това как се чувства кондиционно в дните и седмиците преди турнира. Ще увеличаваме прогресивно напрежението в тренировките след раждането, докато стигнем до деня, в който тя ще може да тренира нормално и на пълни обороти. Няма да е добра идея да пътуваме за Мелбърн, ако  е готова само на 50%\", убеден е треньорът, цитиран от tenniskafe.com.\r\n", "date": "2017.09.01", "title": "Вижте кога ще се завърне бременната Серина"}
{"url": "http://www.novinite.bg/articles/149413/Grigor-razgromken-ot-ruski-tijnejdjar", "text": "\r\n Димитров инкасира ужасяваща загуба във втория кръг на US Open срещу анонимния  Андрей Рубльов. И то с 0:3 (5:7, 6:7 и 3:6) сета. Младокът попари мечтата на хасковлията, а и на България за нещо велико на тазгодишното издание на последния турнир от Големия Шлем в Ню Йорк. \r\nГришо допусна необясними сривове в първите два сета. В тях той водеше с пробив и не се виждаше как руснакът ще успее да се спаси. Вместо да откаже тотално своя опонент - то нашата ракета №1 изведнъж потъваше. Ударите му почваха да излизат в аут, а играта му беше прекалено на сигурно.\r\nАмбицираният тийн това и чакаше и с мощни форхенди смаза българина. Обратът в първите два сета бе използван чудено от Рубльов и той пренесе настроението в третия сет, когато отнесе  и го унижи.\r\nГришо влезе в мача със серия от 6 успеха и 13 поредни спечелени сета, но никога не се бе изправял срещу 19-годишния руснак, който се оказа изключително коварен съперник. Рубльов рискуваше прекомерно в началните минути и доста от ударите му не попадаха в корта, а и  разчиташе прекрасно сервиса му, като комбинацията от тези фактори скоро осигури на българина пробив за 3-1.\r\nДимитров печелеше уверено подаванията си до 5-2, а в хода на последните няколко гейма стана все по-очевидно, че Рубльов ще разчита главно на мощта на форхенда си, който започваше все по-често да му печели предимство в разиграванията. Ключовият момент в сета сякаш дойде при 5-3 за Димитров, когато българинът си позволи набързо да изостане с 0-30. Два хубави сервис направиха резултата 30-30, а още един такъв даде предимство на  и в следващото разиграване, само че българинът не се възползва от почти опразнения корт и заби форхенда си в мрежата.\r\nБългаринът отрази последвалия брейкбол, но по-скоро той отчаяно се нуждаеше от геймбол в този момент, защото Рубльов започна да набира скорост, да играе все по-агресивно и да доминира с форхенда си.  пък не успяваше да пласира топката далеч от по-силния удар в арсенала на руснака, който плашещо бързо обърна сета от 2-5 до 7-5.\r\nВтората част потегли с няколко рутинни подавания на сметката и на двамата тенисисти, а при 2-1 в негова полза полза, Димитров се пребори за пробив в 8-минутен гейм, успявайки да пласира изящен бекхенд уинър по правата в ъгъла на корта. Този удар осигури общо четвърти брейкбол на таланта ни, но и едновременно с това изкара от равновесия Рубльов, който потърси безразсъден форхенд на линията в следващата точка и сбърка. Димитров затвърди експресно за 4-1, само че този път авансът му оцеля дори по-кратко, отколкото в първия сет и руснакът направи обрат до 5-4.\r\nДимитров продължаваше да се бори, но сякаш не намираше правилните оръжия в арсенала си, с които да разстрои играта на световния №53. Напрежението пречупи Димитров в тайбрека, където той изостана с 1-5 точки и го предаде с 3-7 т.\r\nБългаринът изглеждаше видимо разочарован от това развитие на битката и в третия сет допусна пробив за 1-3. Сега Димитров се озова в позицията, от която Рубльов спечели първите два сета и опита всичко, за да постигне моментален рибрейк, но се добра само до няколко равенства, а в крайна сметка руснакът затвърди за 4-1.  отказа да се предаде и заличи два брейкбола още в следващото си подаване, но не намери пътя към рибрейка и Рубльов затвори мача с поредния невероятен форхенд, който намери линията – 7-5 7-6(3) 6-3, предаде .\r\n", "date": "2017.09.01", "title": "Григор разгромкен от руски тийнейджър"}
{"url": "http://www.novinite.bg/articles/149414/Opredeliha-predela-na-choveshkoto-dalgoletie", "text": "Холандски учени определиха биологичния предел на човешкото дълголетие - 115,7 години за жените и 114,1 за мъжете , предава Франс прес, цитирано от ДАРИК.   Статистици от университета в Тилбург и Ротердам изследвали данни от около 75 хиляди холандци, взети в продължение на 30 години. Била регистрирана точната възраст на кончините им.   По думите на ръководителя на изследването Джон Айнмал, хората живеят вече по-дълго, но дълголетниците сред нас не са станали по-възрастни през последните 30 години.   \"Явно се сблъскваме със стена. Продължителността на живота расте, като броят на 95-годишните се утрои в Холандия. Но нейният предел е 114-115 години!\", твърди Айнмал.   Разбира се има и изключения, като например най-дълголетната жителка на планетата, французойката Жан Калман, която доживя до 122 години и почина през 1997-ма. Но нейният рекорд трудно може да бъде подобрен.", "date": "2017.09.01", "title": "Определиха предела на човешкото дълголетие"}
{"url": "http://www.novinite.bg/articles/149389/Asteroid-preminava-blizo-do-Zemyata", "text": "Очаква се в петък астероидът Флоранс да приближи максимално Земята. Това е най-големият астероид, преминавал толкова близо до нашата планета, цитира НОВА.Диаметърът му е около 4,4 км, което е съпоставимо с размерите на не много голям град.Небесното тяло ще прелети на 7 милиона километра от Земята. От НАСА увериха, че няма никаква опасност за хората.  ", "date": "2017.09.01", "title": "Астероид преминава близо до Земята"}
{"url": "http://www.novinite.bg/articles/149409/Shokoladat-v-borba-sreshtu-diabeta", "text": "Шоколадът може да се окаже необичаен съюзник в борбата срещу диабет тип 2, твърдят американски специалисти, цитирани от в. \"Дейли експрес\", цитирано от ДАРИК. Изследователи от университета \"Бригам Йънг\" са установили, че определени съединения в какаото помагат на тялото да секретира повече инсулин и да реагира по-адекватно на повишените нива на глюкозата. Инсулинът е хормон, регулиращ кръвната захар, чиито нива са повишени при пациенти с диабет тип 2. При страдащите от заболяването тялото не произвежда достатъчно инсулин или не преработва правилно кръвната захар. В дъното на процеса стоят бета-клетките, обитаващи региони в панкреаса, известни като Лангерхансови острови. Въпросните клетки са специализирани в производството на инсулин. Те също така секретират хормона амилин, който \"слага спирачки\" на количеството глюкоза, попадащо в кръвта. При диабет тип 2 обаче бета-клетките не функционират правилно и не са в състояние да вършат работата си ефективно.Авторите на настоящото проучване са открили, че съединения в какаото, известни като мономери на епикатехина, подобряват способността на бета-клетките да секретират инсулин. За целите на изследването специалистите са поставили мишки на богата на мазнини диета, след което са добавили към храната им какаови съединения. Учените са открили, че мономерите на епикатехина не само помагат на гризачите да се справят по-добре с повишените нива на кръвната захар, но и допринасят за понижаване на степента на затлъстяване. Експертите отбелязват, че откритието им не означава, че хората трябва да се тъпчат с изобилстващ от захар шоколад. \"Това, което Ви трябва, са полезните съединения в какаото\", пишат изследователите в сп. \"Джърнъл ъв нютришънъл байокемистри\".", "date": "2017.09.01", "title": "Шоколадът в борба срещу диабета"}
{"url": "http://www.novinite.bg/articles/149420/Gibona-napuska-nacionalniya", "text": "\r\nПламен Константинов-Гибона вече няма да е треньор на националите по волейбол. Още преди европейското първенство селекционерът обявил на всеослушание, че ако не класира отбора в топ 4 ще напусне. Както е известно нашите се прeдадоха на 1/4-финалите с 0:3 срещу Сърбия, пише Новспорт, информира \r\n ще се съсредоточи върху работата си в руския Локомотив (Новособирск). Шефовете на федерацията, най-вече в лицето на инж. Данчо Ларов, който вчера пътува до Полша, размишиляват върху редица кандидатури за горещия пост. \r\nМного е важно кой ще поеме тима, защото както е известно догодина България е домакин на Световното първенство в екип с Италия.\r\n", "date": "2017.09.01", "title": "Гибона напуска националния"}
{"url": "http://www.novinite.bg/articles/149449/Shvedite-v-stupor-ot-zagubata-vijte-zaglaviyata-v-presata", "text": "\r\nГорда  потъна в скръб след фиаското с 2:3 като гост на България в световна квалификация от Група “А”.  Поражението бе прието изключително тежко както от шведските фенове, така и от местната преса, която директно отписа първото място в групата, даващо право на директно класиране за Световното догодина. Франция е лидер с актив от 16 точки, следвана от  с три по-малко. На трета позиция, само на точка зад “трите корони”, е именно българският национален отбор, информира \r\nДо края на квалификациите “петлите” имат две домакинства - на Люксембург и Беларус, както и гостуване на България в София. Шведите пък имат визита на беларусите, приемат Люксембург и в последния си мач ще пътуват до Холандия, което прави шансовете им за директно класиране на Мондиал 2018 в Русия по-скоро илюзорни.\r\n“ се провали срещу България”, пише “DN.sport”, а от “Expressen” допълват: “София не бе мястото за този провал”. “Sydsvenskan” описва поражението в България като “тежко”, “Svenska Dagbladet” и “Helsingborgs Dagblad” излизат със заглавие: “Разочарование в София”, а най-критични и крайни са от “GP”: “Тежка загуба - отписваме първото място”.\r\n", "date": "2017.09.01", "title": "Шведите в ступор от загубата, вижте заглавията в пресата"}
{"url": "http://www.novinite.bg/articles/149429/Kubrat-s-nova-ataka-po-Zauerland-Ako-tatko-be-jiv-shteshe-da-e-razlichno", "text": "\r\n Пулев е бесен от представляващата го компания \"\" и за пореден път публично обяви това. Според неговите думи, германските промоутъри са се оказали далеч от нивото, на което според него е трябвало да бъдат, пише \r\nКобрата обвини германските братя , че мислят единствено как да спечелят бързи пари, а не за възможността да имат световен шампион. Той е уверен, че ситуацията щеше да е коренно различна, ако покойният му баща Венко Пулев ръководеше нещата.\r\n\"За съжаление се оказа, че (\"\") не са на това ниво, на което ми се иска да бъдат. Вероятно ако баща ми държеше нещата в своите ръце, щеше да е различно. Тук говорим за сериозни игри, в които боксьор, мениджър и треньор трябва да работят в синхрон. Когато те наистина искат да има световен шампион и залата в тази посока, нещата могат да се получат. В случая обаче има доста разминавания в интересите ни\", заяви Пулев в интервю за \"Тема спорт\".\r\nПулев потвърди думите си отпреди седмица, че два месеца не са достатъчни за перфектна подготoвка за мач срещу Антъни Джошуа. Той обаче е наясно, че няма друг избор, освен да се изправи срещу Антъни Джошуа на 28 октомври.\r\n\"Аз не съм потвърждавал нищо. Явно \"\" са го направили. Ще се видим с тях, ще коментираме и ще видим. Каквото трябваше, аз го казах. Оттам нататък ще видим какво ще се случи. Ще се срещна с (треньора) Ули Вегнер, за да обсъдим как да премине подготовката, защото действително няма време\", обясни Пулев.\r\n\"На мен не ми е проблем да изляза на ринга, не е в това въпросът. Целта е да изляза и да победя, а не просто да се кача. Не искам да съм конкурентен на Джошуа, а да го бия. Моята цел е да спечеля, затова го правя\", допълни 36-годишният боксьор. Той е убеден, че може да победи Джошуа, но по думите му в настоящата ситуация шансовете му са по-малки, отколкото биха били при по-пълноценна подготовка.\r\n\"Но аз обичам така - да ме поставят като аутсайдер. Когато хората очакват да загубиш - и да паднеш, няма нищо лошо в това. Но ако загубиш, когато са очаквали да биеш, тогава е лошо.\" \"Много непрофесионално е всичко това от \"\". При това положение си личи кой какво го интересува от един такъв мач. Мен никой не ме притеснява. Аз нямам проблем с това да изляза срещу Джошуа.\r\nНо просто нещата не са така, както трябва да бъдат\", каза още Пулев. Попитан до каква степен очаква да се подготви за два месеца, той отговори: \"До каквато - такава\". \"Българинът винаги обича да се оправдава. Аз няма да го направя. Задна няма да дам. Нито ме притеснява някой, нито нищо. Но не е това начинът\", завърши претендентът за световната титла на IBF.\r\n", "date": "2017.09.01", "title": "Кубрат с нова атака по Зауерланд: Ако татко бе жив, щеше да е различно"}
{"url": "http://www.novinite.bg/articles/149407/Levski-privleche-frenskiya-half-Antoni-Belmont", "text": "Френският полузащитник Антони Белмонт подписа с \"Левски\" за три години. Новината съобщи официалният сайт на клуба, информира бТВ.Контрактът стана факт тази сутрин, а халфът ще се включи още в днешната тренировка на тима. Белмонт има 8 мача във френската Лига 1 и 17 във Втора дивизия.За последно 21-годишният Белмонт игра в \"Дижон\", където има 22 двубоя във всички турнир. Преди това халфът е обличал екипа на втория тим на \"Дижон\", както и на \"Истър\".", "date": "2017.09.01", "title": "\"Левски\" привлече френския халф Антони Белмонт"}
{"url": "http://www.novinite.bg/articles/149391/Parvata-stapka-kam-izgrajdaneto-na-stena-po-granicata-mejdu-Meksiko-i-SASht", "text": "Вашингтон направи първата стъпка към изграждането на стена по границата между Мексико и  САЩ.Четири фирми бяха избрани, за да направят прототипи на предпазното съоръжение. Всеки един от елементите на оградата ще бъде изработен от бетон с размери 9 метра височина и 9 широчина.Изграждането на стена по границата с Мексико срещу незаконната имиграция бе едно от основните обещания в предизборната кампания на президента Доналд Тръмп. ", "date": "2017.09.01", "title": "Първата стъпка към изграждането на стена по границата между Мексико и  САЩ"}
{"url": "http://www.novinite.bg/articles/149394/Nov-uragan-zaplashva-SASht", "text": "Нова силна буря застрашава югоизточната част на Съединените щати и островите в Карибско море. Там се приближава ураганът от трета степен „Ирма”, който е с ветрове със скорост от 185 км/ч.Междувременно президентската администрация се готви да поиска от Конгреса първоначален пакет от 5,9 млрд. долара за възстановяване на засегнатите от урагана „Харви” райони, информира бТВ.Президентът Тръмп ще дари 1 млн. долара от собствените си средства в помощ на пострадалите, съобщиха още от Белия дом.Около 100 хил. домове са засегнати от тропическата буря. Броят на загиналите в Тексас вече е 39 души.Това е най-мощният ураган в САЩ от 12 години насам, след „Катрина”. Вече са факт и икономическите последици от бурята – цените на бензина скочиха с 13%. Много рафинерии са спрели дейността си заради наводнения или прекъснат ток", "date": "2017.09.01", "title": "Нов ураган заплашва САЩ"}
{"url": "http://www.novinite.bg/articles/149396/Liderat-na-ID-oshte-e-jiv", "text": "Лидерът на „Ислямска държава” Абу Бакр ал Багдади е още жив и вероятно се крие в долината на р. Ефрат, заяви ген.-лейтенант Стивън Таунзенд, който командва коалиционните сили срещу джихадистката групировка в Ирак и Сирия, предаде Франс прес, цитирано от бТВ.„Издирваме го всеки ден. Не мисля, че е мъртъв”, каза той.Ген. Таунзенд призна, че няма „никаква представа” за точното място, където може да се намира Багдади, но смята, че може да е избягал с други джихадисти в долината на Ефрат – регион, простиращ се приблизително от град Дейр аз Зур в Източна Сирия до град Рауа в Западен Ирак – след офанзивата на коалицията и местни съюзници срещу Мосул, Ракка и Тал Афар. „Когато го намерим, смятам, че ще опитаме първо да го убием. Няма смисъл да опитваме да го заловим”, заяви той.", "date": "2017.09.01", "title": "Лидерът на ИД още е жив"}
{"url": "http://www.novinite.bg/articles/149392/Raste-broyat-na-zaginalite-sled-uragana-Harvi", "text": "Расте броят на загиналите след преминаването на урагана \"Харви\" в САЩ. Потвърдените жертви са вече 44, като всички са от щата Тексас, информира НОВА.Стихията вече отслабна и се придвижва на североизток към Тенеси.Междувременно стана ясно, че Белият дом се готви да поиска от Конгреса да бъдат отпуснати близо 6 млрд. долара за възстановяване от урагана.Самият Доналд Тръмп обеща да дари 1 млн. долара от личните си средства за справяне с щетите от бедствието. ", "date": "2017.09.01", "title": "Расте броят на загиналите след урагана \"Харви\""}
{"url": "http://www.novinite.bg/articles/149408/Papata-s-nova-kniga", "text": "Отношенията с жените, комунизмът, психоанализата - това са част от темите, които папа Франциск засяга в книга с интервюта, която ще се появи в началото на септември. Откъси от нея вече са публикувани в броя на списание \"Фигаро\", който излиза на 1 септември, предаде Франс прес, цитира ДАРИК. Книгата е озаглавена \"Политика и общество\" и е плод на диалог между папата и френския изследовател Доминик Волтон. В нея Светият отец повтаря посланията, отправени вече от него през последните години по някои деликатни теми, дискутирани в обществото и в Римокатолическата църква, по-специално приема на мигранти, светското общество, свещениците педофили, хомосексуалните бракове, връзките на християнството с исляма или причастието за разведените.Необичайното обаче е, че папата споделя и неща, свързани с хората, които са били от значение в живота му, по-специално за жените в живота му. \"Лично аз съм благодарен на Бог, че съм познавал истински жени в живота си\", споделя Франциск. В книгата папата изразява признателността си към двете си баби и своята майка, които са се справяли с проблеми, нижещи се един след друг, в това число и физически страдания. В книгата той говори и за сестрите си. Франциск засяга темата и за приятелките през юношеските си години и казва, че това, че винаги е поддържал отношения с жени, го е обогатило. Той споделя, че е научил, че жените виждат нещата по различен начин от мъжете и че е важно да се изслушват и мъжете, и жените. Франциск признава, че е бил много повлиян от комунистическата активистка Естер Балестрино де Кареага, убита по време на диктатурата в Аржентина (1976-1983 г.). Тя е помогнала за основаването на движението на майките на безследно изчезнали деца по време на диктатурата в Аржентина.В книгата папата изтъква \"комунистическата\", страна на християните. Той споделя и че е ходил при психоаналитичка еврейка, когато е бил на 42 години, в момент от живота си, когато е имал нужда от това. Папата я посещавал шест месеца, за да си изясни някои неща, и тя му помогнала много.", "date": "2017.09.01", "title": "Папата с нова книга"}
{"url": "http://www.novinite.bg/articles/149411/Zemetresenie-razlyulya-Indoneziya", "text": "Силно земетресение с магнитуд 6.2 по скалата на Рихтер бе усетено по крайбрежието на западните части на Индонезия, предава AFP, цитирано от ДАРИК.   Няма информация за цунами, както и за жертви или щети.   Земетресението засегна островите Ментавай в провинция Западна Суматра, на около 75 километра от столицата Паданг.   Властите проверяват за щети и жертви.", "date": "2017.09.01", "title": "Земетресение разлюля Индонезия"}
{"url": "http://www.novinite.bg/articles/149416/Severna-Koreya-shte-ima-balistichni-raketi-s-golyam-obseg", "text": "Северна Корея е на броени месеци от това да се сдобие с капацитет да изстрелва балистични ракети с голям обсег, предупреди френският министър на външните работи Жан-Ив Льо Дриан, цитиран от Ройтерс и ДАРИК. Той призова Китай да прояви по-голяма дипломатическа активност за решаване на проблема. \"Ситуацията е изключително сериозна... ние виждаме, че Северна Корея си е поставила за цел да има утре-вдругиден ракети, които да могат да транспортират ядрени оръжия. След няколко месеца това ще е реалност\", каза Льо Дриан пред френското радио Ер Те Ел. Той подчерта, че ситуацията ще стане \"експлозивна\", когато Северна Корея стане способна да удари \"Съединените щати и дори Европа, и със сигурност Япония и Китай\". Необходимо е да се направи всичко възможно за гарантиране на прилагането на най-новите санкции, наложени на Северна Корея от Съвета за сигурност на ООН, подчерта Льо Дриан. Той призова изрично Китай да спазва изцяло наказателните мерки. Френският външен министър е разговарял вчера с китайския си колега Ван И.", "date": "2017.09.01", "title": "Северна Корея ще има балистични ракети с голям обсег"}
{"url": "http://www.novinite.bg/articles/149419/Zejna-dupka-v-centara-na-Meksiko", "text": "Гигантска дупка се образува в центъра на Мексико сити след проливните дъждове през последните дни, причинени от тропическата буря Лидия, предаде Франс прес, цитирано от ДАРИК. Няма пострадали хора.", "date": "2017.09.01", "title": "Зейна дупка в центъра на Мексико"}
{"url": "http://www.novinite.bg/articles/149424/V-Shvejcariya-prodaljava-koshmarat-na-svlachishtata", "text": "Кошмарът в района на селцето Бондо в кантон Гризон (Граубюнден) продължава – в нощта на петък поредно свлачище от кална маса и камъни изплаши живеещите в подножието на връх Пиц Ченгало, съобщава швейцарският вестник Die Neue Zuercher Zeitung, цитирано от Агенция Фокус. Инцидентът се е случил около 21.30 часа (местно време). Свлачищата от последните дни вече запълниха леглото на река Майра. Пострадали този път няма., цитирано от Агенция Фокус. Преди повече преди седмица кална маса от Пиц Ченгало се свлече в долината до Бондо, достигайки чак до селцето. В резултат властите разпоредиха евакуация на местните жители.  Съгласно разпространените данни, от върха са се изсипали четири милиона кубически метра скали, отломки и кал.", "date": "2017.09.01", "title": "В Швейцария продължава кошмарът на свлачищата"}
{"url": "http://www.novinite.bg/articles/149432/Uchiteli-v-Peru-protestirat", "text": "Сблъсъци между протестиращи учители и полиция в Перу. Силите за сигурност са използвали сълзотоврен газ, за да не допуснат демонстриращите да достигнат до центъра на столицата Лима. Арестувани са десетки. Учителите настояват за увеличение на заплатите в бранша. Около 70 процента от тях бойкотират учебните занятияинформира БНТ.Перуанският президент Педро Кучински призова стачкуващите да се завърнат в класните стаи. Той обяви, че минималната учителска заплата ще бъде увеличена до края на годината и ще достигне малко на 600 долара на месец.", "date": "2017.09.01", "title": "Учители в Перу протестират"}
{"url": "http://www.novinite.bg/articles/149433/Prodaljava-ofanzivata-sreshtu-teroristite-v-Irak-i-Siriya", "text": "След 11 дни на интензивни боеве иракския град Тал Афар беше освободен от терористите от групировката \"Ислямска държава\". По този начин екстремистите загубиха последната си крепост в Северен Ирак. Междувременно правителствените сирийски войски и съюзниците им изпращат допълнителни части към обсадения от терористите град Дейр ез-Зор. Военните напредват от 3 различни посоки. В града все още има военни, лоялни на президента Башар Асад. Те са обсадени в Дейр ез-Зор от повече от 3 години, информира БНТ.", "date": "2017.09.01", "title": "Продължава офанзивата срещу терористите в Ирак и Сирия"}
{"url": "http://www.novinite.bg/articles/149441/Putin-Korejskiyat-poluostrov-e-na-kosam-ot-mashtaben-konflikt", "text": "\r\nСитуацията на Корейския полуостров се изостри в последно време и балансира на границата на мащабен конфликт. Според Русия мнението, че може да се спре ракетно-ядреното развитие на КНДР изключително чрез натиск върху Пхенян е грешно и безперспективно. Това написа руският президент Владимир  в статията си \"БРИКС - нови хоризонти на стратегическото партньорство\", публикувана на страницата на Кремъл, предаде БГНЕС.\r\nСпоред него подходът, предприет за урегулиране на проблемите със Сверена Корея не е правилен и трябва да бъде променен. \"Ситуацията на Корейския полуостров трябва да се решава с помощта на диалог и без издигане на предварителни условия\", отбелязва още  в навечерието на срещата на върха на БРИКС, който ще се проведе в Китай.\r\n", "date": "2017.09.01", "title": "Путин: Корейският полуостров е на косъм от мащабен конфликт"}
{"url": "http://www.novinite.bg/articles/149443/Parij-Severna-Koreya-shte-moje-da-napadne-SASht-i-Evropa-do-meseci", "text": "Френският външен министър Жан-Ив льо Дриан предупреди, че Северна Корея може да има капацитета да извърши ядрена атака срещу САЩ, дори и срещу Европа, \"в рамките на месеци\", информира НОВА.Той нарече ситуацията след поредица от ракетни тестове на Пхенян \"изключително сериозна\" и призова за диалог, който да уталожи напрежението на Корейския полуостров.\"Ние знаем, че целта на Северна Корея е да има ракети с голям обсег, които могат да достигнат континенталната част на САЩ. В рамките на месец тя може да бъде реалност. В този момент азиатската страна ще има способността да удари САЩ, Европа или най-малко Япония и Китай с ядрено оръжие”, каза френският външен министър Жан-Ив льо Дриан пред радио RTL. ", "date": "2017.09.01", "title": "Париж: Северна Корея ще може да нападне САЩ и Европа до месеци"}
{"url": "http://www.novinite.bg/articles/149448/11-uchenichki-zaginaha-pri-katastrofa-v-Iran", "text": "Дванадесет души загинаха при автобусна катастрофа в Иран, предадоха световните агенции, като се позоваха на местни медии, пише ДАРИК. Единадесет от жертвите са гимназистки, които пътували за национална среща на талантливи ученици. Загинал е и шофьорът на автобуса. Причини за катастрофата не са посочени. Ранени са 30 души. Автобусът, превозващ 45 момичета, се е преобърнал през нощта на пътя между Дараб и Шираз, на около 1100 километра южно от столицата Техеран.Момичетата били от южния ирански град Рудан и трябвало да участват в национална среща на талантливи гимназисти в Шираз. Около 17 000 души загиват по пътищата в Иран всяка година, отбелязва Асошиейтед прес. Страната е на едно от първите места в света в \"черната статистика\". Големият брой пътнотранспортни произшествия в Иран се обяснява с комбинация от няколко фактора: неспазване на правилата за движение, лошо поддържани автомобили и неадекватни служби за бърза помощ, посочва АП.", "date": "2017.09.01", "title": "11 ученички загинаха при катастрофа в Иран"}
{"url": "http://www.novinite.bg/articles/149385/Lyatoto-se-zavrashta-s-maksimalni-temperaturi-mejdu-30-i-35", "text": "Атмосферното налягане ще се понижава и в края на деня вече ще е по-ниско от средното за септември. Днес ще бъде слънчево, след обяд и горещо. В източните райони ще духа слаб южен вятър. Максималните температури ще са предимно между 30° и 35°, по-ниски ще са по морския бряг. Такава е прогнозата за времето на Националния институт по метеорология и хидрология (НИМХ) при БАН, съобщи дежурният синоптик Мартин Славчев.  По Черноморието ще бъде слънчево и ще духа слаб вятър от южната четвърт. Максималните температури ще са между 24° и 27°. Температурата на морската вода е 23-24°. Вълнението на морето ще бъде 1-2 бала, вечерта на места до 3 бала. Над планините ще бъде слънчево. Ще духа слаб северозападен вятър. През деня ще е топло с максимална температура на височина 1200 метра – около 23°, на 2000 метра – около 16°.", "date": "2017.09.01", "title": "Лятото се завръща с максимални температури между 30° и 35°"}
{"url": "http://www.novinite.bg/articles/149446/Germanci-arestuvani-v-Turciya-po-politicheski-prichini", "text": "Още двама германци са арестувани в Турция \"по политически причини”, информира \"Франс прес\", цитирана от БГНЕС и НОВА.По информация на ТАСС, германците са арестувани на летище „Анталия” вчера. От Министерството на външните работи в Берлин съобщиха, че се прави опит за контакт с тях. Немските дипломати за момента са лишени от достъп до задържаните. Според германското ведомство, 55 души германски граждани са в затвора в Турция, а в 12 от случаите става дума за политически мотивирани арести. Връзките между Германия, където живеят 3 млн. етнически турци, и Турция са обтегнати, особено след миналогодишния опит за преврат срещу президента Реджеп Ердоган. След него Германия вече спря 11 отделни оръжейни доставки за Турция, които включваха пистолети, муниции или компоненти за оръжия. Отношенията допълнително и рязко се влошиха, след като турски съд реши шестима активисти да останат в ареста по подозрение, че са помагали на „терористична” група. Един от тях е германецът Петер Щойтнер.  ", "date": "2017.09.01", "title": "Германци арестувани в Турция \"по политически причини\""}
{"url": "http://www.novinite.bg/articles/149404/Rekordna-suma-za-vazstanovyavane-na-zasegnatite-ot-uragana-Harvi", "text": "Американският президент Доналд Тръмп ще поиска от Конгреса рекордна сума за възстановяване на засегнатите от урагана Харви райони. Първоначалният пакет, който ще е нужен възлиза на почти 6 милиарда долара. Предложението на Тръмп е било обсъдено в Белия дом с ключови представители на Републиканската партия. Конгресът ще го гласува следващата седмица, информира БНТ.\r\nТова ще е само част от парите необходими за възстановяването. По обем сумата може да достигне тази от 2005 г. Тогава американското правителство отпусна над 100 милиарда долара за подпомагане на жертвите и щетите от урагана Катрина. Междувременно нов ураган, наречен \"Ирма\", се формира и набира сила над източните райони на Атлантическия океан.\r\n", "date": "2017.09.01", "title": "Рекордна сума за възстановяване на засегнатите от урагана Харви"}
{"url": "http://www.novinite.bg/articles/149440/Pica-hat-dostavyat-bezplatna-hrana-s-kayak-v-navodneniya-Teksas", "text": "Служители на веригата за бързо хранене „Пица хът” намериха нетрадиционен начин да продължат с доставките си в наводнения щат Тексас – вместо с автомобили, служителите им се придвижват с гумени ботуши и каяк, информира бТВ.Снимки на необичайната доставка бяха публикувани в социалните мрежи.Управителят на местния клон разказа пред Си Би Си, че не можела да стои безучастна докато други хора гладували и не можели да напуснат домовете си заради наводненията.Шаяда Хабиб събрала служителите си и им заръчала да направят големи количества пица. Междувременно съпругът й организирал каяците, с които да бъдат превозени.След като натоварили 120 пици на каяците, Хабиб и екип от още шест души, въоръжени с непромокаеми дрехи и гумени ботуши, се отправили към наводнените къщи.От централния офис на веригата благодариха на служителите си за благородния жест.", "date": "2017.09.01", "title": "„Пица хът” доставят безплатна храна с каяк в наводнения Тексас"}
{"url": "http://www.novinite.bg/articles/149395/Nigeriya-iska-pomosht-ot-Velikobritaniya", "text": "Нигерия е поискала бойна техника и екипировка от Великобритания за борбата с ислямистите от групировката „Боко Харам”, потвърди британският външен министър Борис Джонсън, информира бТВ.Той призна, че страната сериозно обмисля да се включи с такава помощ.Британски войници вече обучават части на нигерийска земя, които се борят срещу терористите.Обмисля се предоставянето на оборудване за откриване на експлозиви, както и изпращането на бойни хеликоптери.„Боко Харам” са избили повече от 20 хил. души в североизточните части на Нигерия", "date": "2017.09.01", "title": "Нигерия иска помощ от Великобритания"}
{"url": "http://www.novinite.bg/articles/149388/Obrazovatelnoto-ministerstvo-vrashta-otpadnali-ot-uchilishte-deca", "text": "Дни преди старта на новата учебната година започват „хайки” за връщане на отпадналите ученици отново в класните стаи. Акцията е на образователното министерство и в нея ще се включат близо 12 000 учители, полицаи и социални работници от цялата страна, информира НОВА.Те ще влизат в домовете на деца, преждевременно отпаднали или в риск от отпадане от образователната система, за да убедят родителите им да ги изпратят на училище.Предвиждат се и санкции за семействата, които възпрепятстват децата си да учат. Тези родители ще бъдат наказвани така, както извършилите криминални престъпление.По последни данни близо 21 000 деца в училищна възраст са престанали да посещават часовете през миналата година. А 20% от децата между 5 и 18 години не са ходили на детска градина или училище, въпреки че са били записани. ", "date": "2017.09.01", "title": "Образователното министерство връща  отпаднали от училище деца"}
{"url": "http://www.novinite.bg/articles/149418/Nova-zlatna-nahodka", "text": "При разкопките на крепостта Русокастро това лято, археолозите откриха още една златна находка. Край разкритото преди няколко дни монументално каменно стълбище е намерена златна монета – перпера, отсечена в периода 1325-1328 г. На лицето е представена св. Богородица, а на обратната страна – Исус Христос и византийските императори Андроник II и Андроник  III Палеолог, информира ДАРИК. Това е втората златна монета от първата половина на XIV в., открита при разкопки на крепостта Русокастро. През 2016 г., пред западната крепостна стена, е открита друга подобна перпера, отсечена в периода 1341-1348 г. Анализът на монетните находки от сезон 2017 тепърва предстои. Освен златните, тази година са открити многобройни медни монети, сред които такива на българските царе Константин Тих и Иван Александър. От сребърните монети са открити такива на цар Иван Александър, на Венеция и на Атинското херцогство. Детайлният анализ на монетите ще бъде изготвен след като те бъдат почистени и консервирани в реставрационно ателие. Разкопките на крепостта Русокастро са ръководени от Милен Николов и Доротея Гюрджийска от Регионален исторически музей -Бургас. Те са финансирани от Община Камено, Министерството на културата и Национален исторически музей.", "date": "2017.09.01", "title": "Нова златна находка"}
{"url": "http://www.novinite.bg/articles/149431/Vremeto-prez-uikenda", "text": "Заради очакваните високи температури през уикенда синоптиците предупреждават, че има риск от възникване на нови пожари у нас. Най-застрашени ще бъдат части от Северна и Югоизточна България, информира НОВА.За това ще допринасят не само силните слънчеви лъчи, но и вятърът. През уикенда се очакват стойности между 30 и 35 градуса.За радост на всички почиващи по Черноморието времето в събота и неделя ще приканва за плаж. Ако пък изберете разходката в планините, със сигурност няма да сбъркате - там ще е предимно слънчево и топло.Захлаждане в страната се очаква в началото на новата седмица, а в неделя следобед ще започнат и превалявания. ", "date": "2017.09.01", "title": "Времето през уикенда"}
{"url": "http://www.novinite.bg/articles/149401/Otmenena-e-zapovedta-za-uvolnenieto-na-uchitelkata-ot-SMG", "text": "Отменена е заповедта за уволнението на учителката Петя Тодорова от Софийската математическа гимназия. Това съобщи самата тя. От Регионалния инспекторат по образованието пък обявиха, че при проверките в училището са открити много административни и финансови нарушения, информира бТВ.Тодорова обясни, че с директора Антони Стоянов имат разминавания относно възгледите си за развитието на СМГ и диалог между тях няма. Учителката беше категорична, че не е ощетила ученици от СМГ на състезанието „Европейско кенгуру”, каквито са обвиненията на Стоянов.„Учениците на СМГ са се явили, могат да се видят и резултатите от националния кръг. Общо на националния кръг се явиха 588 деца. Има първи протокол с 392, които са се явили към сдружението. Четири дни по-късно има втори – със 196 деца, явили се към другия организатор, който е асоциация”, поясни тя.Тодорова подчерта, че от 8 до 11 клас първо, второ и трето място са на ученици от СМГ.„На 16 май получих искане за обяснение мой ли е подписът или не, на 18 май върнах обясненията, нещата се развиха в полза на децата, но диалог нямаше”, допълни учителката. От Регионалния инспекторат по образованието също не са видели опит на Тодорова да ощети ученици.  При проверките в СМГ са открити нарушения на Закона за счетоводството, не са отчитани сумите, събирани от ученици, за явяване на състезания, каза Вилма Доминикова, експерт в инспектората.По думите й са открити и нарушения при осъществяване на обществени поръчки. Сезирали сме за проверка съответните институции, отбеляза тя.„Връчена е заповед за писмени обяснения на Антони Стоянов, от днес тече 3-дневният срок, в който тох трябва да отговори. В зависимост от обясненията му ще се вземе окончателно решение”, обясни тя.Доминикова беше категорична, че натиск към Стоянов не е оказван. Опитвано е да се водят разговори с него и той да бъде посъветван в рамките на закона как би могло да се тушира напрежението, отбеляза тя.", "date": "2017.09.01", "title": "Отменена е заповедта за уволнението на учителката от СМГ"}
{"url": "http://www.novinite.bg/articles/149400/Nyama-danni-za-zarazeni-yajca-na-pazara", "text": "Няма данни за яйца, заразени с фипронил, на българския пазар. Засега имаме нотификация само за една партида яйчен прах каза Камен Николов, директор на Областната дирекция на БАБХ – София-град, информира бТВ.„Яйцата са със срок на годност 28 дни, ние вече сме на 40-ия ден от кризата. Така че шансът да попаднат яйца на българския пазар е минимизиран”, смята Николов.Опасният яйчен прах е бил вложен в 25 тона сладолед и сладоледени продукти и 9 тона майонеза. Всички количества от произведения продукт са изтеглени и рискът за потребителя е минимален, увери Николов.„До края на тази седмица ще се изясни какви количества са отишли на пазара”, допълни той, като по думите му те не са големи.От петък действа заповед да се извършат проверки в 3 направления – всички складове, които получават стоки от целия ЕС, съдържащи яйца и яйчен прах, производителите на продукти, които влагат такива продути, и всички производители на яйца и всички птицеферми за наличие и евентуална употреба на фипронил.След 31 август ще стане ясно какви са резултатите.„Тези 500 кг яйчен прах са дистрибутирани само в 2 производствени предприятия в България – едното произвежда сладолед, а другото – майонеза”, коментира той.По думите му в готовия продукт се влагат малки количества от опасния , освен това сладоледът и майонезата не са основни хранителни продукти.„По данни на СЗО фипронилът е умерено токсичен препарат, използва се за борба срещу бълхи, въшки и хлебарки, но е забранен за употреба в репродуктивни животни, в случая както са кокошките. Затова няма горна и долна граница за риска от този препарат”, каза Николов.„Трябва много голямо количество да се изяде, за да се постигне нежелан за здравето ефект. В случая говорим за изключително малки количества, вложени в готовия продукт – 0,9 до 2,9 г на 100 г продукт”. За да се получи неблагоприятен ефект, трябва да изядете огромни количества всеки ден в продължение на дълго време. Не познавам човек, който да яде огромни количества майонеза или сладолед всеки ден”, посочи експертът.Той уточни, че фипронилът оказва неблагоприятен ефект върху бъбреците, черния дроб и нервната система.„Тези 500 кг пристигат през март в България.  Целият проблем започва от 20 юли т.г., когато Белгия информира, че от Холандия са получени яйца с фипронил. В България първата нотификация идва на 18 август”, отбеляза Николов. ", "date": "2017.09.01", "title": "Няма данни за заразени яйца на пазара"}
{"url": "http://www.novinite.bg/articles/149417/Koj-e-naj-dobriyat-motivator-za-rabota-", "text": "Пицата се явява най-добрият стимулатор за повишаване на производителността на труда и действа по-добре от паричните възнаграждения, установи американски учен, цитиран от изданието \"Вайс\" и ДАРИК. Разработката е дело на американския психолог Дан Ариели, водещ специалист в областта на поведенческата икономика. Той провел експерименти в завод за компютърни чипове в Израел. В началото на работната седмица участващите в тестовете получили електронни съобщения, в които им се обещавали бонуси за изработването на определено количество чипове всеки ден. Вариантите били три - пица, 30 долара или похвала от началника. Една четвърт от участниците били отделени в контролна група, която не получила никакви съобщения и продължавала да се труди в обичаен режим.След първия ден на експерименти най-добрият мотиватор се оказала пицата, която повишила производителността на труда с 6,7 процента в сравнение с контролната група. Благодарностите на началството увеличили производителността с 6,6 процента. Паричното възнаграждение, за учудване на всички, стимулирало производителността едва с 4,9 процента.", "date": "2017.09.01", "title": "Кой е най-добрият мотиватор за работа ?"}
{"url": "http://www.novinite.bg/articles/149423/Firmi-shte-dostavyat-plodove-zelenchuci-i-mlyako-na-uchilishtata", "text": "\r\nДържавен фонд \"Земеделие\" (ДФЗ) одобри общо 365 кандидати по Училищните схеми за доставка на плодове, зеленчуци, мляко и млечни продукти за учебната 2017/2018 г. В периода 15 май – 15 юни 2017 г. бяха приети общо 395 заявления за одобрение. По схема \"Училищен плод\" документи са подали 231 заявители. След административна проверка са обработени 229 заявления, като 2 от тях все още са в процес на обработка. Одобрени са 215 заявители, обхващащи 3 259 учебни заведения и 447 672 деца. 14 заявителя са получили отказ поради неспазване изискванията на Наредба за условията и реда за прилагане на схеми за предоставяне на  и на мляко и млечни продукти в учебните заведения – Схема \"Училищен плод\" и Схема \"Училищно мляко\", информира \r\nПо схема \"Училищно мляко\" са подадени 164 заявления. След административна проверка са обработени 163 от тях, а още едно е в процес на разглеждане. Вече са одобрени 150 доставчици на мляко и млечни продукти, които ще обслужват 3 018 учебни заведения и 466 434 деца. Отказ са получили 13 заявителя поради неспазване изискванията на наредбата.\r\nДФЗ обръща внимание на всички одобрени заявители, че на основание, чл. 15, ал. 7 от Наредбата в срок до 10 дни след издаване на акта за одобрение, всички изпълнители могат да извършат промяна на предоставените графици за доставка, като искането се предоставя в съответната областна дирекция на ДФЗ. В тази връзка, на сайта на Министерство на образованието и науката, , вече са публикувани ваканциите и неучебните дни за 2017/2018 учебна година.\r\nЗа всички незаявени или неполучили одобрение учебни заведения, ще бъде отворен допълнителен прием на заявления за одобрение на заявители в периода от 11 до 21 септември 2017 г.\r\n", "date": "2017.09.01", "title": "Фирми ще доставят плодове, зеленчуци и мляко на училищата"}
{"url": "http://www.novinite.bg/articles/149406/Patnicite-na-Wizz-Air-sa-prevozeni-s-izvanreden-polet", "text": "Всички пътници, които вчера бяха свалени от полета за Лондон, заради дублирани резервации, са били превозени с извънреден полет малко след 22 часа снощи. Това съобщиха за \"По света и у нас\" от Wizz Air. От компанията допълниха, че са взели мерки за предотвратяване на такива ситуации, информира БНТ.Припомняме, че от транспортното министерство започнаха проверки, след като в два поредни дни десетки пътници бяха принудени да чакат с часове на летището, заради дублирани резервации. От Европейския потребителски център съобщиха в \"Денят започва\", че в такива случаи компанията е длъжна да уведоми пътниците и да им предложи безплатни храна и напитки, ако полетът се забави повече от 3 часа. Пътниците имат право и на парично обезщетение от 250 до 600 евро в зависимост от разстоянието, за да го получат трябва да подадат оплакване в авиокомпанията.Игнат Арсенов, директор на Европейския потребителски център: \"Хората не са закъснели да предявят претенциите. Първото нещо, което трябва да направят, ние съветваме винаги по-бързо да стане. В един срок от 7 дни - 1 месец. Няма предвиден срок, в който да се предявят. С оглед на това, че все пак има давност, която в различните държави варира от 2 -5, 10 години. За да не ни гарантира да си загубим правата, минимумът е 2 години, което трябва да спазваме, но ние съветваме веднага щом полетът ни приключи да подадем оплакване до превозвача. Тоест ние трябва да подадем до този, който оперира полета, не от този, който сме си купили билети, не от агенциите. Ние трябва да подадем до самия превозвач - в случая - в унгарската фирма. Трябва да подадем искане да ни се плати такова обезщетение. \" ", "date": "2017.09.01", "title": "Пътниците на Wizz Air са превозени с извънреден полет"}
{"url": "http://www.novinite.bg/articles/149398/Vojnicite-tarsyat-druga-rabota-zaradi-niski-zaplati", "text": "Един начинаещ професионален войник получава 608 лв. заплата и 120 лв. за храна. Който може да си намери по-добра работа, го прави, коментира министърът на отбраната Красимир Каракачанов, информира бТВ.„В армията има 20% недокомплект, т.е. празни щатове. Парите за тези щатове ги няма, бюджетът не е осигурен за списъчния състав, който е необходим, а на база на щатния. Няма пари за тези 5500 места – как да се направи конкурс, като ги няма”, каза още той.  Според него заплатата на един войник трябва да е поне като на един учител.„Работата на финансовия министър Владислав Горанов не е лесна, защото той разпределя това, което има. Трудно се разбираме, защото имаш един обем пари, който не може да го разтеглиш”, каза Каракачанов.„Трябва да се покаже на армията, че държавата има отношение, а армията не е декорация, която виждаме само на Гергьовден”, категоричен беше той.„Армията беше унижавана 25години. Политиците смята, че без армия може, а без армия не може. Задачите се изпълняват със затруднение, с риск за живота на хората, с остаряла техника.Колко самолета имаме? МиГ-29 като технически качества е по-добър от един от кандидатите за „нови” самолети. Защо сме го докарали дотам, че имаме 19 МиГ-а, но летят само 8, няма да казвам по какъв начин. Имаме и други самолети, които са консервирани и стоят – Су, а защо нарязахме МиГ-21? Германия, след обединението, ни предложи да закупим за 1 евро цяла ескадрила нови МиГ-29, както друга техника. Ние отказваме, поляците ги взеха”, посочи той.  „Нямам впечатление, че държавата се опитва да национализира „Дунарит”  - доколкото четох доклада, става дума за проблеми, свързани със сигурността”, коментира той друга тема от последните дни.„Проблемът с туризма е голям, около 1,5 – 2 млрд. лв. не влизат в бюджета. Защо да не е работа на Валери Симеонов да ходи по морето – той е вицепремиер, отговаря за туризма. Никой ли не знае, че в тези заведения се продават наркотици? Не си затваряме очите – точно това направи Валери Симеонов”, посочи той.  „Както е известно Валери Симеонов има различен модел на работа, аз бих направил по друг начин, но по същество той е прав”, отговори Каракачанов на въпроса дали Симеонов има конфликт с министъра на туризма Николина Ангелкова или премиера Бойко Борисов.", "date": "2017.09.01", "title": "Войниците търсят друга работа заради ниски заплати"}
{"url": "http://www.novinite.bg/articles/149426/Natovaren-e-trafikat-po-glaven-pat-E-79-v-posoka-Dunav-most-2", "text": "Натоварен е трафикът по главен път I-1 Монтана – Видин в посока \"Дунав мост 2\". Това каза дежурният служител в Областно пътно управление – Видин. Той посочи, че се движат предимно тежкотоварни автомобили в посока за моста. Най-много автомобили се движат в участъка Дунавци – Видин. По път ІІІ-8104 Замфирово - Пърличево е ограничено движението на автомобили над 12 т поради пропадане на част от дясната лента и банкета. Движението е двупосочно в едната лента. Скоростта на движение е ограничена до 50 км/ч и е сигнализирана с пътни знаци, информира Агенция Фокус.", "date": "2017.09.01", "title": "Натоварен е трафикът по главен път Е-79 в посока \"Дунав мост 2\""}
{"url": "http://www.novinite.bg/articles/149427/Dobri-sa-usloviyata-za-turizam-v-planinite", "text": "Добри са условията за туризъм в планините. Това съобщиха от Планинската спасителна служба (ПСС) към БЧК. Времето е ясно и слънчево. Във високите части духа слаб до умерен вятър. Сутрешните температури са от 8 до 13 градуса. Работят кабинковият и „Ситняковски“ лифт на Боровец, 2-ра и 4-та линия на Пампорово и лифтът в Банско. Няма регистрирани инциденти през изминалото денонощие, информира Агенция Фокус. Информация за обстановката в планините може да намерите на адреса на ПСС. Телефоните на ПСС са: 02/ 9632000 и 088 1470.", "date": "2017.09.01", "title": "Добри са условията за туризъм в планините"}
{"url": "http://www.novinite.bg/articles/149422/Globa-za-jena-zaplashvala-medicinska-sestra", "text": "300 лева глоба за жена, заплашвала медицинска сестра. Наказанието е наложено от Видинския районен съд, информира НОВА.До решението на магистратите се стигнало, след като 50-годишната жена е обиждала и заплашвала дежурната сестра в Центъра за спешна медицинска помощ във Видин.  ", "date": "2017.09.01", "title": "Глоба за жена, заплашвала медицинска сестра"}
{"url": "http://www.novinite.bg/articles/149428/HIV-Miden-i-riben-fest-v-Kavarna", "text": "От днес до 3 септември ще са дните на ХIV миден и рибен фест – Каварна 2017, съобщиха от пресцентъра на Община Каварна, цитирано от Агенция Фокус.През трите фестивални дни каварненци и гости на града ще могат да опитат и да се насладят на мидени и рибни специалитети в центъра на града. Кулинарният гуру шеф Иво Петков ще демонстрира своите техники, приготвяйки вкусни морски ястия. Каварненски жени ще разгадаят своите тайни семейни рецепти от морски дарове. Всяко дете ще може да се забавлява и потъне в творчество с предоставени елементи на морска тематика.За доброто настроение по време на фестивала със самостоятелни концерти ще се погрижат Миро, Стефан Вълдобрев и „Обичайните заподозрени“, Тони Димитрова. Концертите са с начален час 21.00 часа. Откриването на фестивала е от 16.00 часа днес на площад „Защитата на Каварна“.", "date": "2017.09.01", "title": "ХIV Миден и рибен фест в Каварна"}
{"url": "http://www.novinite.bg/articles/149434/Plashtame-po-malka-neustojka-ako-razvalim-dogovora-si-s-mobilen-operator", "text": "При предсрочното прекратяването на  договор с мобилен оператор потребителят вече ще заплаща неустойка в размер на три месечни такси, а не както досега - за оставащия период до изтичане на договора. Това съобщи във Варна председател на Комисията за регулиране на съобщенията Веселин Божков, според когото операторите се опитвали да превърнат клиентите си в крепостни, като ги обвържат с 2-годишни договори, информира  ДАРИК. Ефектът от промяната ще е засилване на конкуренцията и предлагане на все по-атрактивни оферти, смята Божков. Той допълни, че понякога операторите заблуждават в рекламите си, че навсякъде има покритие на услугите им, а в същото време от много населени места постъпват жалби.  До края на следващата години във Варненска област ще бъдат изградени 12 допълнителни станции, които ще подобрят покритието.  След отпадането на допълнителните такси за роуминг в ЕС разговорите са се увеличили от 8 до 18 пъти по данни на различните операторите, допълни Божков.     ", "date": "2017.09.01", "title": "Плащаме по-малка неустойка, ако развалим договора си с мобилен оператор"}
{"url": "http://www.novinite.bg/articles/149435/Potushen-e-pojarat-v-Hisarsko", "text": "Около 500 дка иглолистна гора и над 150 дка пасища са унищожени при пожара до хисарското село Красново. Тази сутрин огнената стихия е била напълно потушена, информира НОВА.На места в гората все още има тлеене. За да бъдат загасени и тези огнища, в труднодостъпната местност влязоха над 40 горски служители.Една част от тях ще обходят източния склон, а другата- западния. През цялата нощ два екипа на пожарната и на горското стопанство останаха да дежурят, за да не позволят огънят да слезе до близките села Старосел и Красновски бани. В потушаването на огъня снощи се включиха и два хеликоптера от авиобаза \"Крумово\". В четвъртък около обяд първо пламнаха сухи треви, а след това пламъците обхванаха и намиращия се наблизо горски масив. Полицията предполага, че пожарът е причинен от пастир, който най-вероятно е изхвърлил в тревата незагасена цигара. Щетите от огненото бедствие тепърва ще се изчисляват.  ", "date": "2017.09.01", "title": "Потушен е пожарът в Хисарско"}
{"url": "http://www.novinite.bg/articles/149438/Nablyudavame-Lunata-i-Saturn-v-Sliven", "text": "Нарастващата Луна и планетата Сатурн ще може да се наблюдава днес в Сливен, съобщи председателят на Астроклуб „Проксима”-Сливен Иванка Гецова-Момчева. Наблюдението е безплатно и ще се проведе при ясно небе в парк „Юнак”, на хълма, западно от строящия се параклис от 19.30 часа.", "date": "2017.09.01", "title": "Наблюдаваме Луната и Сатурн в Сливен"}
{"url": "http://www.novinite.bg/articles/149386/Simeonovden-e-", "text": "На 1 септември православната църква отбелязва Симеоновден. Християнският празник в чест на Свети Симеон Стълпник и неговата майка Света Марта. С него се полага началото на църковната Нова година, информира НОВА.Празникът се счита и за земеделската нова година, когато започват есенната оран и сеитба, както и събирането на орехи.Преподобният Симеон е роден през 357 г. в Мала Азия. Той бил смирен и благ християнин. За да се отдели от хорската суета, си построил каменна кула, висока 40 лакти. Живял в тясна килия на върха й и затова бил наречен Стълпник. Починал на 103-годишна възраст.Сред българите денят е известен още като “Симеон орач”, „Симеон сърп”, “Симеон брульо”, „Летен полазник”.Народните обичаи повеляват сутринта на 1 септември жените да замесят пшенично тесто и да направят питки. С тях ритуално се захранват воловете и биволите, с които ще се оре. Приготвят се и малки кравайчета, които се нанизват на рогата им.Орачите и сеячите са облечени празнично, а жените обикалят около тях и ръсят жар, за да е спорна работата им.След изораването на първата бразда, обредната пита се разчупва на четири части. Едното парче се хвърля на изток, второто се дава на воловете, третото се заравя в нивата, а четвъртото се изяжда от стопанина.Народната традиция изисква на Симеоновден да не се дава назаем и да не се изнася нищо от къщата, за да не \"излезе берекетът от дома\". Не се готви, не се пере и простира.Гледа се кой ще дойде в къщата - ако е добър, реколтата ще е плодовита. На днешния ден имен ден празнуват Симеон, Симеона, Симон, Симона, Симо, Сима, Симана, Мона, Марта.  ", "date": "2017.09.01", "title": "Симеоновден е !"}
{"url": "http://www.novinite.bg/articles/149444/Dvijenieto-po-bul-Praga-shte-bade-vazstanoveno-ot-3-septemvri", "text": "Кметът на София Йорданка Фандъкова е проверила работата по извършването на пътни ремонти в столицата. Днес е възстановено движението по южното локално платно на Северната скоростна тангента в участъка от бул.\"Рожен\" до бъдещия пробив \"Рожен\", съобщават от Столичната община, цитирано от БНТ.\r\nВ участъка на локалното платно на Северната скоростна тангента са изградени нови пътни платна с циментова стабилизация, тротоари и осветление. Локалното платно на Северната тангента осигурява връзка със северните територии на София.\r\nОт 3 септември ще бъде възстановено движението по бул. \"Прага\", както и маршрутите на превозните средства на градския транспорт в района. На бул. \"Прага\" приключи полагането на последния пласт асфалт по пътните платна. Технологията на работа изисква изтичането на 48 часа след полагането на последния износващ пласт асфалт, след което движението ще бъде пуснато. Предстои в следващите два дни да бъде положена пътна маркировка и пешеходни пътеки, оформяне на зоните на спирките на градския транспорт.\r\nСлед 3 септември работата ще продължи по изграждане на нови тротоари от двете страни на булеварда. Продължава цялостният ремонт на бул. \"Шипченски проход\" от бул. \"Асен Йорданов\" до ул. \"Иван Димитров - Куклата\". Работи се по пътното платно в посока ж.к. \"Дружба\", оформят се нови бордюри, шахти за подземна инфраструктура, поставя се ново осветление. Предвижда се участъкът от бул. \"Шипченски проход\" да бъде завършен преди 15 септември.\r\n", "date": "2017.09.01", "title": "Движението по бул. \"Прага\" ще бъде възстановено от 3 септември"}
{"url": "http://www.novinite.bg/articles/149451/Po-malko-bila-pechalbata-na-bankite-v-kraya-na-yuli", "text": "Към 31 юли 2017 г. отчетеният финансов резултат на банковата система е 790 млн. лв. (при 909 млн. лв. реализирана печалба за седемте месеца на предходната година), показват данните за състоянието на банките, публикувани на страницата на БНБ. Общата сума на активите на банковата система в края на юли тази година е 93.4 млрд. лв., като спрямо края на юни се отбелязва нарастване с 0.4 на сто, информира БНТ.\r\nПрез отчетния месец парите, паричните салда при централни  и другите депозити на виждане се увеличават с 1.7 млрд. лв.(с 9.9 на сто), а делът им в общите активи достига 20.4 на сто (при 18.6 на сто в края на юни). Под влияние на падеж на облигации на българското правителство портфейлите с ценни книжа намаляват с 9.7 на сто до 12.1 млрд. лв., а техният дял в активите - до 12.9 на сто.\r\nНай-съществен е спадът при дълговите инструменти на разположение за продажба и при тези, държани за търгуване.\r\nБрутният кредитен портфейл (без кредитите и авансите за секторите централни  и кредитни институции) в края на юли възлиза на 55.9 млрд. лв. и се увеличава през месеца с 0.7 на сто. Наблюдава се растеж в кредитирането на нефинансови предприятия (с 394 млн. лв.) и на други финансови предприятия (с 11 млн. лв.). При кредитите за домакинства и за сектор държавно управление е отчетено месечно намаление, съответно с 34 млн. лв. (0.2 на сто) и с 0.7 млн. лв. (0.1 на сто).\r\nДепозитите в банковата система възлизат на 79.8 млрд. лв. в края на юли, като за месеца се увеличават с 0.7 на сто. Нарастване се наблюдава при депозитите на всички институционални сектори с изключение на средствата от кредитни институции, които намаляват със 103 млн. лв. (2.2 на сто).\r\nДепозитите на домакинства през месеца се увеличават със 167 млн. лв. (0.4 на сто), на нефинансови предприятия - с 408 млн. лв. (1.9 на сто), а на сектор държавно управление - с 12 млн. лв. (0.6 на сто).\r\n", "date": "2017.09.01", "title": "По-малко била печалбата на банките в края на юли"}
{"url": "http://www.novinite.bg/articles/149452/Ekaterina-Zaharieva-razgovarya-s-premiera-i-prezidenta-na-Cherna-gora", "text": "Заместник министър-председателят по правосъдната реформа и министър на външните работи Екатерина Захариева разговаря с президента на Черна гора Филип Вуянович и с министър-председателя Душко Маркович днес в рамките на двудневното си посещение в Подгорица, инфпормира БНТ.\r\nВизитата е част от Балканската обиколка на първия ни дипломат.\r\n\"Черна гора може да бъде добрият пример в региона. На всяка среща с политическите лидери на Европа нашият премиер г-н Бойко Борисов казва колко е важно разширяването на Западните Балкани - изтъкна Захариева по време на разговора си с президента Вуянович. - Важно е да покажем на младите хора, че тук ще имат перспектива за добър живот, за да останат в своите държави.\"\r\nПрезидентът Вуянович благодари за безрезервната подкрепа на България за приемането на Черна гора в НАТО и добави, че разчитат на България и през бъдещото ни Председателство на Съвета на ЕС.\r\n\"Премиерът Борисов е прав - длъжни сме да използваме всички възможности за подобряване на отношенията и икономиките в региона. Много добър пример за останалите държави бе договорът с Македония, който г-н Борисов подписа с премиера Заев\", изтъкна Вуянович.\r\n\"Трябва да покажем, че сами можем да решаваме отворените въпроси помежду си и това е един от примерите за това\", изтъкна Захариева.\r\nБългарският вицепремиер и президентът на Черна гора обсъдиха редица въпроси от международния дневен ред, както и актуалната политическа ситуация в региона в светлината на европейската перспектива на страните-кандидатки.\r\nПремиерът Душко Маркович представи на министър Захариева действията, които предприема неговият кабинет за икономическа стабилизация на страната, преодоляване на финансовите проблеми и привличане на повече инвестиции в инфраструктурата и енергетиката, като подчерта, че присъединяването на Черна гора към НАТО според него ще доведе още повече инвеститори. Българският първи дипломат подкрепи думите му, че никой не би развивал бизнес в държава, която не смята за сигурна.\r\n\"Искам да ви предам поздрави от премиера Борисов. Имах много ползотворни срещи с вашите министри и очаквам отличните ни отношения да станат още по-практични\", каза Захариева. Тя поздрави черногорското правителство за бързината в отварянето на преговорните глави и изпълнението на техническите критерии за присъединяване към Европейския съюз.\r\nЗахариева и Маркович се договориха да подкрепят организирането на двустранен бизнесфорум, за да може българските компании да се запознаят с възможностите за инвестиции в Черна гора. Маркович покани колегата си Борисов на визита в Подгорица.\r\nДвудневното посещение на министър Захариева включваше още срещи с вицепремиера и министър на правосъдието Зоран Пажин, с министъра по европейските въпроси Александър Андрия Пейович и с министъра на външните работи Сърджан Дарманович.\r\nНа разговора с вицепремиера Пажин бе обсъдена правосъдната реформа в Черна гора, която до известна степен припокрива българския модел на устройство на съдебната власт. Към съдебния съвет в Черна гора обаче няма независим инспекторат, а дисциплинарните производства се разглеждат от специализирана комисия от членове на съвета. Захариева и Пажин се разбраха след избирането на новия Висш съдебен съвет в България да организират среща за обмяна на опит между двете \"правителства\" на съдебната власт.\r\nМинистърът по европейските въпроси Пейович запозна подробно Захариева със състоянието по преговорните глави, както и с очакванията от предстоящия доклад на Европейската комисия за състоянието на върховенството на закона в Черна гора през ноември т.г., от който зависи отварянето на още три нови глави до края на годината.\r\n", "date": "2017.09.01", "title": "Екатерина Захариева разговаря с премиера и президента на Черна гора"}
{"url": "http://www.novinite.bg/articles/149453/Nad-3000-dushi-sa-poluchili-koda-si-za-dostap-do-medicinskoto-si-dosie", "text": "От началото на кампанията на Националната здравноосигурителна каса \"За отворени досиета\" - 28 август 2017 г. до днес, над 3000 граждани са получили своя Уникален код за достъп до електронното си медицинско досие. Това съобщиха от НЗОК, информира БНТ.\r\nВ районната каса в Русе вече е подаден и сигнал от здравноосигурен за намерени несъответствия в отчетените и заплатени дейности от Националната здравноосигурителна каса и действително получените медицински услуги от пациента. Контролните органи на касата проверяват сигнала.\r\nВъв Варна е отчетена висока активност на гражданите, като цели семейства посещават районната каса и получават своите УКД. Към момента за петте дни от началото на кампанията са предоставени 469 кода. Висока е активността и в районните каси в Бургас - 274 кода, в Благоевград - 244, в Столичната здравноосигурителна каса - 240, във Велико Търново - 236, във Видин - 194 кода. \r\nГражданите могат да получат своя УКД във всяка районна каса, независимо от местоживеенето си.\r\n", "date": "2017.09.01", "title": "Над 3000 души са получили кода си за достъп до медицинското си досие"}
{"url": "http://www.novinite.bg/articles/149439/Nad-600-000-myusyulmani-u-nas-otbelyazvat-praznika", "text": "Мюсюлманите по целия свят празнуват Курбан Байрам. В България стотици джамии отвориха рано сутринта за празничната молитва, информира НОВА.600 000 души са се определили като мюсюлмани при последното преброяване, но всъщност броят им е доста по-голям. Курбан Байрам се празнува 70 дни след другия голям мюсюлмански празник - Рамазан Байрам. ", "date": "2017.09.01", "title": "Над 600 000 мюсюлмани у нас отбелязват празника"}
{"url": "http://www.novinite.bg/articles/149425/S-13-sm-se-e-ponijilo-nivoto-na-reka-Dunav-kraj-Lom", "text": "Нивото на река Дунав се повиши с 1 см при Ново село през последното денонощие, водният стоеж е 105 см, съобщават от Хидрометеорологичната станция. Нивото на Дунав край Видин е 148 см, там понижението продължава и е с 8 см. При Лом стойностите на речното ниво са 174 см, водният стоеж се е понижил с 13 см за денонощието. С 9 см се е понижило речното ниво край Оряхово, водният стоеж там е 67 см. Температурата на водата край Ново село е 23 градуса, край Оряхово е 24.1 градуса, информира Агенция Фокус.", "date": "2017.09.01", "title": "С 13 см се е понижило нивото на река Дунав край Лом"}
{"url": "http://www.novinite.bg/articles/149421/Spasiteli-v-Slanchev-bryag-do-kraya-na-septemvri", "text": "Спасители и медицински екип ще останат на южния плаж в Слънчев бряг до края на септември. Такива са и изискванията на Наредбата за водно-спасителната дейност.  До края на туристическия сезон поетапно на ивицата ще бъдат закривани постове, но тя ще остане охраняема до пълното му приключване. Това съобщи  управителят на плажа Кирил Спасов От днес броят на спасителите е редуциран, тъй като са намалели и плажуващите, информира ДАРИК. До 14 септември за сигурността на летовниците ще се грижат 12 спасители, а не както досега 18. От 15 септември на южния плаж ще останат 3  поста с по двама спасители. До 30 септември ще бъдат запазени наблюдателните вишки и плаващите обозначителни знаци.  Без промяна  остава работното време на дежурните спасители – от 8.00 до 18.00 часа. Въпросът е почиващите да спазват правилата за безопасно поведение, които са посочени на информационните табели и флаговата сигнализация, за да бъде животът им извън опасност, каза Кирил Спасов.  „Морето ще е подходящо за почивка, плуване и водни спортове и през септември. Затова сме длъжни да гарантираме сигурността на туристите“, подчерта той. През активния летен сезон на ивицата не бе допуснат нито един фатален инцидент.", "date": "2017.09.01", "title": "Спасители в Слънчев бряг до края на септември"}
{"url": "http://www.novinite.bg/articles/149393/Deputatite-otnovo-na-rabota", "text": "\r\nДепутатската ваканция приключи. От днес народните представители се връщат зад банките след едномесечна почивка. В 9:00 часа Народното събрание започва работа с парламентарен контрол. Според програмата, на депутатските въпроси ще отговарят 9 министри. Това са Красен Кралев, Лиляна Павлова, Боил Банов, Нено Димов, Румен Порожанов, Красимир Вълчев, Ивайло Московски, Емил Караниколов и Николина Ангелкова.\r\nСлед това от 11:00 ч. в зала \"Изток\" ще се проведе Обществено обсъждане на тема \"Проект на Закон за противодействие на корупцията и за отнемане на незаконно придобитото имущество”. Дискусията е организирана от Комисията по правни въпроси съвместно с Министерство на правосъдието. Целта й е да бъде подложен на дебат законопроектът, изготвен от работната група в Министерството на правосъдието. В дебата ще вземат участие представители на институциите, неправителствените организации и научните среди.\r\n", "date": "2017.09.01", "title": "Депутатите отново на работа"}
{"url": "http://www.novinite.bg/articles/149454/Falshivi-sajtove-predlagali-stoki-ot-imeto-na-Zdravnoto-ministerstvo", "text": "Здравното министерство е сигнализирало ГДБОП и прокуратурата за наличието на фалшификати на интернет страницата на ведомството, информира ДАРИК.   На един от фалшивите сайтове е било поместено измислено интервю с ресорния министър проф. Николай Петров с цел продажба на стоки, посочват от пресцентъра на министерството.   Компетентните органи са информирали, че своевременно са предприети всички законови действия за идентифициране на източниците и подвеждането им под отговорност.   От министерството призовават хората да бъдат особено бдителни към интернет страници - \"двойници\" на официалния сайт на институцията. Оттам допълват, че министърът, неговите заместници и служителите на ведомството никога не рекламират каквито и да било продукти и стоки.", "date": "2017.09.01", "title": "Фалшиви сайтове предлагали стоки от името на Здравното министерство"}
{"url": "http://www.novinite.bg/articles/149397/Ima-vrazka-mejdu-buma-na-hepatit-A-v-Lukovit-i-nezakonnoto-stroitelstvo", "text": "Има връзка между бума на хепатит А в ромската махала на Луковит и незаконното строителство там – заразата е тръгнала от крайните къщи, които са незаконно построени и нямат водопровод и канализация.Заразените са предимно деца – до момента са 107, само един от болните е възрастен, информира бТВ.„Дезинфекцирали сме 59 къщи, а има предписание за още 20”, каза зам.-кметът на Луковит Цветанка Хаджиева.По думите ѝ заразата не е тръгнала от сметището на града, а от крайните къщи, които не са в регулация и където няма вода.Въпросът коментира и вицепремиерът Красимир Каракачанов, според когото проблемите не могат да се решат просто, но истината за тях е проста – това население трябва да мине през училище.„Защо да е виновна държавата, осигурила им е образование – до 16-годишна възраст то е безплатно и задължително, осигурила е детски и социални помощи. Има хора с по 7 – 10 деца, има хора, които получават повече доходи, отколкото лекаря, от когото търсят помощ, когато той се пенсионира”, добави той.„Има теми, с които политиците не може да си играят на леви и десни, на стражари и апаши: не трябва да гледат на тези хора като на евтини гласоподаватели. 25 години всичко остава само на думи”, каза Каракачанов.  „Ние сме предложили решение многократно – с тази глупава държавна политика наливаме парите на съвестните данъкоплатци в това да има бейбибум в гетата, там има едно население, което си мисли, че има само права. Тези хора няма да вкарат един лев до края на живота си в бюджета, за да има медицина, пътища…”, посочи още Каракачанов.", "date": "2017.09.01", "title": "Има връзка между бума на хепатит А в Луковит и незаконното строителство"}
{"url": "http://www.novinite.bg/articles/149445/Startira-rali-Sliven", "text": "Рали „Сливен” стартира с нов супер-специален етап. Той ще се проведе в района на ж.п. гара Сливен, съобщи на пресконференция в общината мениджърът на състезанието Атанас Чанев  „Супер-скоростният етап е доста атрактивен и се надяваме да събере много публика. Целта е колкото се може повече хора да се запознаят с автомобилния спорт, защото много хора нямат възможност да наблюдават състезанието в планината”, посочи Чанев, цъобщава ДАРИК. Общата дължина на отсечката е 3.400 км., стартът е на 1 септември  в 19.30 часа от входа на болницата до ж.п гарата. Колите ще преминават по бул. „Илинденско въстание” – от т.н. стъклено кръстовище - до входа на военното поделение /танковата бригада/. Цялото трасе ще бъде заградено с метални пана и преградна мрежа, за да не се позволява на публиката да е близко до опасните зони. Ще бъде затворен и част от бул. „Хаджи Димитър”. „Самото трасе има изразен спортен характер, ще се хареса и на състезателите и на публиката. На отсечката има много атрактивни места – кръговото на ж.п. гарата, два много интересни обратни завоя – прословутите s завои. За публиката ще има атракция с 15-20 минути шоу по трасето на седем състезатели от националния рали шампионат. Пътят е доста широк, общината асфалтира дупките по него. Ще стане добро състезание”, каза още Чанев. Рали \"Сливен\" 2017 е четвърти кръг от националния рали шампионат и пети кръг от Балканския рали трофей на ФИА. В състезанието участват 34 екипажи от България, Турция, Грузия и Румъния. Стартът ще бъде даден на 1 септември в 17 часа на площад „Хаджи Димитър“. Финалът е също на площад „Хаджи Димитър” - в неделя - 3 септември, в 14:15 ч., когато ще бъдат връчени купите на призьорите. ", "date": "2017.09.01", "title": "Стартира  рали \"Сливен\""}
{"url": "http://www.novinite.bg/articles/149405/Prezidentat-Rumen-Radev-shte-otkrie-novata-uchebna-godina-vav-Voenna-akademiya", "text": "Президентът Румен Радев ще открие новата учебна година във Военна академия. Държавният глава и върховен главнокомандващ ще поднесе венец пред паметника на патрона на Академията Георги Стойков Раковски, а в зала „Тържествена\" ще приветства участниците в тържественото събрание по повод старта на академичната година, информира БНТ.  ", "date": "2017.09.01", "title": "Президентът Румен Радев ще открие новата учебна година във Военна академия"}
{"url": "http://www.novinite.bg/articles/149455/Hilyadi-dushi-sa-otkasnati-ot-sveta-sled-novi-zemni-svlichaniya-v-Bregaliya", "text": "Няколко хиляди души в швейцарската долина Брегалия се оказаха откъснати от света днес след нови земни свличания. Това стана само седмица, след като милиони кубически метри земна маса се свлякоха в същия високопланински алпийски район, съобщи говорителят на местната служба за борба с бедствия, цитиран от ДПА и БТА. В момента се полагат усилия за отваряне на пътя, който свързва долината със Санкт Мориц и се очаква това да стане до края на деня. Няма пострадали от новите свличания. Няколко сгради са разрушени, прекъснати са няколко електропровода. Калните потоци бяха причинени от проливни дъждове и откъртване на скали в планината Пиц Сенгало в Източна Швейцария, край границата с Италия. \"Местните власти се тревожат не толкова, че временно е прекъснат достъпът до района, колкото от факта, че има опасност от срутване на още 1 млн. кубика нестабилна земна маса. Това може да се случи всяка минута, а може да стане и след година\", каза Гартман.  ", "date": "2017.09.01", "title": "Хиляди души са откъснати от света след нови земни свличания в Брегалия"}
