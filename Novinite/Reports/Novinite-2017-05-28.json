{"url": "http://www.novinite.bg/articles/144394/Bratat-na-napadatelya-ot-Manchestar-podgotvyal-atentat-sreshtu-chlen-na-OON", "text": "По-малкият брат на нападателя от Манчестър е бил член на джихадистка клетка, която е планирала атака срещу специалния представител на ООН в Либия, пише британският вестник The Telegraph, предаде агенция Фокус. Заговорът е бил насочен срещу Мартин Коблър, ръководител на Мисията на ООН за оказване на помощ в Либия. Атаката е трябвало да се извърши по-рано тази година по време на посещение на Коблър в Триполи. Дипломатически източник уточни, че нападението е било предотвратено. Либийските сили за сигурност от месеци следят групировката, в която Хашим Абеди, 20-годишния брат на Салман, „е важен участник“. Джихадистите са планирали да създадат взривно устройство и да го използват срещу конвоя на Коблър.", "date": "2017.05.28", "title": "Братът на нападателя от Манчестър подготвял атентат срещу член на ООН"}
{"url": "http://www.novinite.bg/articles/144402/Valeri-Bojinov-pozdravi-Partizan-za-dubala-SNIMKA", "text": "Партизан вдигна Купата на Сърбия след бой над кръвния си враг Цървена Звезда (1:0). Бившият тим на Валери Божинов подпечата своя дубъл в западната ни съседка, след като миналата седмица стана и шампион.Божинов не пропусна да поздрави бившите си съотборници. Той публикува колаж в своя Инстаграм профил, на който целият отбор е облечен като рицари в сребърни брони.\"Двойни шампиони, поздравления момчета\", написа Божинов.Феновете на Валери от Сърбия пък коментираха поста на българския нападател. \"Успехът е и твой, Божигол\", написаха привържениците.", "date": "2017.05.28", "title": "Валери Божинов поздрави Партизан за дубъла (СНИМКА)"}
{"url": "http://www.novinite.bg/articles/144403/Ivet-Lalova-ostana-osma-v-jestok-final-v-Yudjijn", "text": "Ивет Лалова подобри личния си рекорд на 200 м за сезона в своя първи старт в Диамантената лига. Българката закова хронометъра на 22,88, което е с 0,10 по-добро от времето, с което спечели в Япония, предаде Sporta.bg.Този резултат на Ивет обаче й стигна само за 8-ото място. В жестока конкуренция в Юджийн, Орегон, впечатляваща бе Тори Боуи, която пресече финала за 21.77 секунди. Шоне Милър-Уибо даде второ време с 21.91, а Илейн Томпсън с 21.98 успя да изпревари Дафне Схипърс за третото място.На пистата за скок височина пък Мирела Демирева завърши на пето място. Олимпийската вицешампионка остана с 188 сантиметра, след като три пъти се провали на 192 см. Мария Кучина пък събра погледите, след като спечели първото място с 203 см. Втора със 195 см остана Камила Личвинко, а бронзът взе Вашти Кънингам също със 195.", "date": "2017.05.28", "title": "Ивет Лалова остана осма в жесток финал в Юджийн"}
{"url": "http://www.novinite.bg/articles/144418/Balgarite-stavat-vse-po-spestovni", "text": "Българите – все по-спестовни. Домакинствата държат 45,5 милиарда лева в банки. Това показват данните на БНБ към края на месец април, предаде NOVA. Спрямо миналата година, спестяванията са се увеличили с около 5,5%. Темповете на растеж обаче далеч не са толкова високи, колкото по време на кризата и малко след нея, отбелязват икономистите.„Това, което отказва хората от спестяване в банковата система, са много ниските нива на лихви след кризата, особено последните години. В момента, масово лихвите са в порядъка на 0-1%, което ако има инфлация, както се очаква тази година, означава, че ти реално ще губиш от своето спестяване в банков депозит”, коментира Десислава Николова от Института за пазарна икономика.„Паралелно с по-бавния ръст на спестяванията в банковата система се наблюдава и засилена инвестиционна дейност по отношение на имотите. Тоест – хората преориентират част от спестяванията си към недвижими имоти като друга форма на спестяване и като алтернатива, която се надяват, че ще донесе по-голяма доходност”, отбеляза тя. ", "date": "2017.05.28", "title": "Българите стават все по-спестовни"}
{"url": "http://www.novinite.bg/articles/144405/Iliana-Raeva-Sled-sluchkata-s-Cveti-chuvah-chuvstvata-na-graciite-v-dushichkite-im", "text": "„Аз съм един щастлив човек, една осъществена спортистка, жена, съпруга и вече баба. В годините така си подбирах мечтите и желанията, че вървях непрекъснато, сблъсквайки се със себе си. Усетих моите големи емоции, моето голямо его и започнах да го култивирам”, каза президентът на БФХГ Илиана Раева пред NOVA.„Аз много харесвам много успелите хора, шампионите, ярките характери. Ако не беше моето его, може би хората щяха да ме унищожат. Славата има две лица – от „осанна” до „разпни го”. Когато станах част от живота на един известен футболист, срещнах такава омраза. Имаше един случай, когато фенове ни нарязаха гумите на колата. Аз стоях вътре и не можех да повярвам.”„После през годините, когато се случваха трудни ситуации, именно славата ми помогна да премина през тях. Жестокостта е славата.”Останалата част от интервюто вижте ", "date": "2017.05.28", "title": "Илиана Раева: След случката с Цвети, чувах чувствата на грациите в душичките им"}
{"url": "http://www.novinite.bg/articles/144414/CSKA-Vreme-e-za-derbi", "text": "Днес е последното издание на Вечното дерби за сезона. Мачът доби особен заряд покрай създалата се ситуация за квотите в Лига Европа след финала за Купата на България, предаде .ЦСКА спечели последното издание на сблъсъка с Левски с класическото 3:0, а армейците продължават да са единственият отбор без загуба в плейофите. Именно днес червените имат особено голяма нужда от нашата подкрепа, защото при победа ЦСКА ще си гарантира и на теория място, което дава право на участие в Лига Европа след месец. Фен клуб сектор \"Г\" организира традиционното шествие. Ултрасите ще се съберат днес в 15:30 на ул.\"Иван Асен II\". Припомняме, че картодържателите за секторите А и В трябва да получат до началото на мача своите покани от администрацията на ст.\"Българска армия\". Притежателите на карти за сектор Г нямат нужда от покани и влизат през входове 21 и 22 на ст.\"Васил Левски\", приканиха от ЦСКА чрез съобщение на официалния си сайт.", "date": "2017.05.28", "title": "ЦСКА: Време е за дерби"}
{"url": "http://www.novinite.bg/articles/144416/Barselona-specheli-Kupata-na-Kralya-nasred-Madrid", "text": "\r\n изпълни план минимум за сезона като спечели Купата на Краля. Финалът срещу Алавес бе спечелен с 3:1. Срещата на \"Висенте Калдерон\" ще се запомни с 2 знакови неща. Първото е, че двубоят бе последен изобщо футболен мач на стадион \"Висенте Калдерон\", защото Атлетико М се мести в нов дом. Второто е, че Луис Енрике се сбобува с треньорския пост при каталунците с трофей.\r\nВсичко най-интересно в сблъсъка се случи през първата част. Баските от Витория се хвърлиха здраво за кеф на 25 000 техни фенове в Мадрид. Стигна се до остри влизания в краката на звездите от Каталуния, които не пропускаха шанс да се въргалят по терена и да искат обяснение за по-свободната игра, която реферът пусна.\r\nАлавес имаше чудесна възможност да поведе в 27-ата минута след голяма грешка на Пике. Гредата обаче спаси Барса, а топката се разходи по голлинията. В 30-ата минута Неймар подаде на Меси и Бълхата с хубав фалцов удар изведе фаворита напред е резултата. Само 3 минуто по късно Тейо Ернандес изравни. Той вкара след перфектно изпълнение на фаул встрани от вратата.\r\nВ продълженията на първата част дойде и развръзката. Неймар и Пако Алкасер отбелязаха и интригата изчезна, а Барса през втората част просто удържа преднината си.\r\nТака каталунците донякъде се утешиха след слабия сезон, но със сигурност  не е извинение пред феновете, които очакваха много повече от мега звездите на \"блаугранас\", предаде .\r\n", "date": "2017.05.28", "title": "Барсeлона спечели Купата на Краля насред Мадрид"}
{"url": "http://www.novinite.bg/articles/144413/Opashka-v-Rim-za-balgarsko-kino", "text": "Поводът - прожекцията на филма \"Маймуна\", в рамките на десетото издание на празника на българското кино, организиран от Българския културен институт в Италия. Още за емоционалната среща на италианската публика с лентата от нашите специални пратеници в Рим - Благой Цицелков и операторът Миглена Гайдарова, предаде БНТ.", "date": "2017.05.28", "title": "Опашка в Рим за българско кино"}
{"url": "http://www.novinite.bg/articles/144417/Kato-na-film-Amerikanka-bukvalno-se-prebori-za-kolata-si", "text": "\r\nМлада американска успя да се пребори с кредец за та си. В буквалния смисъл на думата. Случката се разигра на бензиностанция в щата Уискънсин. 28-годишната Мелиса Смит слиза от автмобила си, за да си я зареди гориво. В този момент обаче от появила се  изскача мъж, който сяда в нейната и се опитва да я подкара.\r\nМелиса бързо скачаа върху капака и се хваща за чистачките с надежда да попречи на видимостта на крадеца. Той подкарва рязко с идеята тя да падне, но жената се държи здраво. Накрая бандита се отказва и се прехвърлил в чакащата го , която явно е дебнела Мелиса от самото начало.\r\nБандитът обаче не остава с празни ръце. Той зарязва та на жената, но взема чантата й. При което оставя автомобила на Мелиса да се движи, която едва успява да влезе в него, за да го спре преди излезе на натоварена улица.\r\nПолицията издирва крадците.\r\n", "date": "2017.05.28", "title": "Като на филм! Американка буквално се пребори за колата си"}
{"url": "http://www.novinite.bg/articles/144412/Vladimir-Klichko-Neochakvano-zagubih-ot-Djoshua-no-spechelih-drugo", "text": "Бившият световен шампион по бокс в тежка категория Владимир Кличко заяви, че не е очаквал да загуби от Антъни Джошуа, но пък за сметка на това той си спечели уважението на английската публика.“Двубоят на колоритния “Уембли“ беше много важен за мен. Когато вървях към ринга феновете ме освиркаха, но аз очаквах това, бях на 100% уверен в победата си над Антъни Джошуа и нищо не можеше да ме спре.Имах едно – единствено желание онази вечер – да победя! Какво се случи – всички знаят, има много детайли, за които можем да говорим.Аз съм доволен от това как протече боксовата вечер, освен от резултата. След срещата бих казал, че всички спечелиха от мача ми с Джошуа, дори и аз, въпреки резултата, и като се има предвид уважението от публиката, което получих.Моите приятели и роднини изразиха възхищението си от бокса. Както се казва, боксът е велик”, заяви Владимир Кличко.Източник: ", "date": "2017.05.28", "title": "Владимир Кличко: Неочаквано загубих от Джошуа, но спечелих друго"}
{"url": "http://www.novinite.bg/articles/144392/Razpuska-se-djihadistka-grupirovka-svarzana-s-Al-Kajda", "text": "Либийската джихадистка групировка „Ансар ал Шария“, която е свързана с „Ал Кайда“ и е определена като терористична организация от ООН и САЩ, в събота обяви, че се „разпуска“, предава AFP, пише агенция Фокус.Вашингтон смята, че групировката седи зад атентата от 11 септември, а също така зад нападението срещу консулството на САЩ в Бенгази през 2012 г., при което посланикът Кристофър Стивънс и трима други американски граждани бяха убити.", "date": "2017.05.28", "title": "Разпуска се джихадистка групировка свързана с „Ал Кайда“"}
{"url": "http://www.novinite.bg/articles/144393/Eksploziya-v-avtomobilen-sklad-v-Belgrad", "text": "В западната част на сръбската столицата е избухнал силен взрив, предава ТАСС. Експлозията е била чута в различни части на Белград, а в районите, намиращи се близо до мястото на инцидента, стъклата са се разтресли, пише агенция Фокус. Сръбският портал B92 съобщава, че взривът се е случил на територията на автоцентър. Известно е, че взривът е избухнал в района Нови Белград в 22:45 часа (23:45 българско време) на 27 май. На мястото са пристигнали пожарникари, полицейски служители и линейки. В момента се провежда разследване на случилото се. Министерството на вътрешните работи съобщи, че в резултат на експлозията няма пострадали. Сръбският вестник Kurir отбелязва, че на територията на автоцентъра е избухнал склад за автомобилни масла, като в района на инцидента се вижда гъст дим.Все още не е ясно каква е причината за взрива. Възможно е причината за взрива да е газова бутилка. Друга възможна версия е инцидент на разположен в района незаконен строеж.", "date": "2017.05.28", "title": "Експлозия в автомобилен склад в Белград"}
{"url": "http://www.novinite.bg/articles/144387/Razprostraniha-snimka-na-atentatora-ot-Manchestar", "text": "Британската полиция разпространи снимка на нападателя от Манчестър. Тя е от охранителна камера и е направена в нощта на атаката, предаде NOVA. На снимката се вижда 22-годшният Салман Абеди малко, преди да извърши самоубийственото нападение в понеделник вечерта, при което 22 души загинаха, а други 119 бяха ранени.В събота вечерта, часове, след като нивото на опасността от терористична заплаха беше понижено от „критично“ на „тежко“, от полицията заявиха, че разследването постига напредък.До момента по подозрение в тероризъм са арестувани общо 13 души, а 14 места се претърсват. Близо хиляда души участват в разследването на мрежата, свързана с Абеди.„През последните пет дни събрахме значителна информация за Абеди, за неговите съучастници, за неговите финанси, за местата, където е бил и как е било направено взривното устройство“, обясниха от полицията.", "date": "2017.05.28", "title": "Разпространиха снимка на атентатора от Манчестър"}
{"url": "http://www.novinite.bg/articles/144404/Eto-koga-mojem-da-gledame-Grigor-na-starta-na-Rolan-Garos", "text": "Ракета номер едно на България Григор Димитров започва днес участието си на втория турнир от Големия шлем за сезона - Ролан Гарос. Гришо ще играе първия си мач срещу Стефан Робер днес от 15:30 часа. Българските фенове пък ще могат да се насладят на битката директно по Евроспорт 2.Плановете за телевизионно излъчване на първия кръг на Откритото първенство на Франция включват още настоящата №1 в женския тенис Анжелик Кербер, завръщането на корта на Петра Квитова и дербито на новото поколение Тийм – Томич.Източник: ", "date": "2017.05.28", "title": "Ето кога можем да гледаме Григор на старта на Ролан Гарос"}
{"url": "http://www.novinite.bg/articles/144389/122-sa-jertvite-na-navodneniya-v-Shri-Lanka", "text": "След три дни наводнения и свлачища в Шри Ланка, загиналите са 122, още 97 са в неизвестност, а броят на евакуираните е над 400 000, съобщи местният Център за управление на бедствени ситуации, цитиран от ДПА.Над 2000 души, подпомогнати от екип от съседна Индия, участват в операциите по издирване на оцелели.Над 1700 жилищни сгради са напълно или частично разрушени, наред с електропроводи, водни станции, пътища и ниви.Силни дъждове в петък предизвикаха най-големите наводнения и свлачища в южната и западната част на острова от 14 години насам.", "date": "2017.05.28", "title": "122 са жертвите на наводнения в Шри Ланка"}
{"url": "http://www.novinite.bg/articles/144395/Dvama-dushi-zaginaha-pri-samoletna-katastrofa-v-Alyaska", "text": "Двама души са загинали, а състоянието на трети е критично след самолетна катастрофа в Аляска, предава KTVA.  Инцидентът се е случил около 11 ч. сутринта в събора. Свидетели коментираха, че самолетът се е разбил малко след излитането, предаде агенция Фокус.В момента се провежда разследване по случая.", "date": "2017.05.28", "title": "Двама души загинаха при самолетна катастрофа в Аляска"}
{"url": "http://www.novinite.bg/articles/144398/Teroristi-sa-izbili-19-civilni-na-Filipinite", "text": "Терористи са избили 19 цивилни в южните части на Филипините. Така общият брой на загиналите по време на сблъсъците между правителствените сили и ислямистите достига до 85 души, предаде РИА Новости, информира агенция Фокус.По информация на филипинските власти убийството на граждани от терористите се е случило в град Марави, където и до момента продължават сблъсъците между правителствените сили и ислямистите, заклели се във вярност на „Ислямска държава“. Сред убитите има три жени и дете. „Това са цивилни. Жени. Открихме телата им по време на издирвателно-спасителна операция“, заяви представител на военните. Той добави, че все още не се е провеждало разследване около обстоятелствата за гибелта на цивилните.", "date": "2017.05.28", "title": "Терористи са избили 19 цивилни на Филипините"}
{"url": "http://www.novinite.bg/articles/144399/Daniya-naznachi-parviya-si-poslanik-na-tehnologiite", "text": "Министерството на външните работи на Дания назначи първия посланик в сферата на технологиите: роля, която досега не съществуваше никъде по света, пише вестник The Local, предаде агенция Фокус. Посланикът по дигиталните въпроси, ще ръководи датската външнополитическа инициатива, наричана още „техническа дипломация“. Постът ще бъде зает от настоящия посланик на страната в Индонезия. По-рано тази година министърът на външните работи на Дания Андерс Самуелсен съобщи, че страната му ще определи посланик за технологиите и дигитализацията. Компании като „Гугъл“, „Епъл“ и „Майкрософт“ „влияят на Дания също толкова, колкото и големите държави“, обясни Самюелсън. Посланикът по дигиталните въпроси ще бъде изпратен в Силиконовата долина, Калифорния, но ще има глобален мандат. Освен това той често ще посещава глобални технологични центрове, а също така ще комуникира активно с акционери в Дания, уточниха от Министерството.", "date": "2017.05.28", "title": "Дания назначи първия си посланик на технологиите"}
{"url": "http://www.novinite.bg/articles/144415/Prodaljava-haosat-po-britanskite-letishta", "text": "Няколко хиляди души прекараха нощта на двете големи летища край Лондон – „Хийтроу” и „Гетуик”, предаде NOVA. Проблемите в компютърната система на авиокомпания „British Airways” („Бритиш еъруейс”) доведе до отмяната на стотици полети. Това предизвика хаос на летищата и големи забавяния на полети.От компанията отричат да са жертва на хакерска атака, както писаха някои британски вестници.Проблемът се утежни още повече от факта, че във Великобритания този уикенд е празничен, в понеделник е неработен ден и хиляди семейства са планирали пътувания.Някои от пасажерите твърдят, че са прекарали на летищата над 16 часа. Авиокомпанията обещава, че до края на днешния ден ще бъде възстановен нормалния график на полетите. ", "date": "2017.05.28", "title": "Продължава хаосът по британските летища"}
{"url": "http://www.novinite.bg/articles/144410/Zatyagat-zakona-za-imunizaciya-sreshtu-morbili-v-Germaniya", "text": "\r\nЗаради смъртните случаи от ,  затяга законодателството за имунизация. Тя остава незадължителна, но се предвиждат глоби за родителите, които откажат медицинска консултация за ваксиниране на децата си, предаде БНТ.\r\n\r\n37-годишна жена, майка на три деца, почина от морбили. Това е случаят който предизвика бурен обществен дебат за ваксините в Германия. \"Недопустимо е в страната да умират хора от тази болест\", заяви германският здравен министър и обяви промени в законодателството. От началото на годината в  са регистрирани 410 случая на заболели от морбили. А за цялата минала година болните в страната са били 325.\r\nПредложените промени в закона предвиждат глоби до 2 500 евро на родителите, които откажат медицинска консултация за ваксиниране на децата им.\r\n\r\nОсвен това детските градини вече ще имат право да отказват да приемат неваксинирани деца.\r\n\r\nСпоред статистиката около 5 процента от децата в  не са ваксинирани.  е една от европейските държави, в които тази година беше регистриран голям брой на болни от морбили.\r\nДругите страни са Франция, Италия, Полша, Румъния, Швейцария и Украйна. Заради големия брой болни в Италия, правителството там въведе задължителна имунизация срещу инфекциозните болести.\r\n", "date": "2017.05.28", "title": "Затягат закона за имунизация срещу морбили в Германия"}
{"url": "http://www.novinite.bg/articles/144411/Spasiha-orangutan-prekaral-2-godini-zatvoren-v-kutiya", "text": "Този орангутан е държан в клетка цели 2 години, предаде NOVA. Котан е малтретиран от собственика си. Бил заключен в малка кутия и принуждавам да яде суров ориз, за да оцелее. Животното дори не виждал дневна светлина.За щастие, спасителни екипи чули \"виковете му\" и убедили неговия собственик да го пусне. Котан е толкова уплашен от хората, че дори не иска да излезе. В крайна сметка успели да го освободят и да го отведат в безопасност. Сега той се възстановява и за първи път в живота си открива приятели.", "date": "2017.05.28", "title": "Спасиха орангутан, прекарал 2 години затворен в кутия"}
{"url": "http://www.novinite.bg/articles/144408/157-migranti-sa-spaseni-kraj-Ispaniya", "text": "Испанските морски спасителни служби са спасили 157 мигранти от пет малки лодки, с които са се опитвали да преминат Средиземно море, предава ABC News, информира агенция Фокус.  Службите са извършили пет различни спасителни мисии във водите източно от Гибралтарския проток. Операциите са започнали късно в петък вечерта и са продължили до събота сутринта.", "date": "2017.05.28", "title": "157 мигранти са спасени край Испания"}
{"url": "http://www.novinite.bg/articles/144409/Yaponiya-gotvi-sankcii-sreshtu-Severna-Koreya", "text": "Японското правителство подготвя собствен пакет санкции срещу КНДР във връзка с провежданите от Пхенян изпитания на балистични ракети, предаде РИА Новости, позовавайки се на местни медии, пише агенция Фокус.Според действащите в Япония санкции срещу КНДР е забранена фериботната връзка между двете държави, забранено е влизането на севернокорейски кораби в японските пристанища, забранени са всички видове внос и износ. Въвеждането на допълнителни санкции може да въведе система, която да прекъсне „вратичките“ за незаконна контрабанда.", "date": "2017.05.28", "title": "Япония готви санкции срещу Северна Корея"}
{"url": "http://www.novinite.bg/articles/144391/Kakvi-sa-metodite-za-borba-s-gradushkite", "text": "„Имаме достатъчно на брой изделия за обработка на градоносните облаци. Имаме готовност да работим”, заяви пред NOVA Румен Ангелов, регионален директор на регионалната дирекция за борба с градушките в Монтана.„До момента в областта имаме две въздействия – на 5 май и на 22 май. При първото въздействие са изстреляни 86 ракети, а при второто – 101”, съобщи той. Най-тежките месеци и най-чести развития на купесто-дъждовни облаци са пролетните дни - май и юни. След това в летния сезон градушките намаляват.От Министерството на земеделието и храните съобщиха, че не само в Монтана, а и в цялата страна има достатъчно ракети за разбиване на градоносни облаци. ", "date": "2017.05.28", "title": "Какви са методите за борба с градушките?"}
{"url": "http://www.novinite.bg/articles/144388/Prevozvachi-i-shofori-na-protest-kraj-granicata", "text": "Шофьори и превозвачи излизат в понеделник сутринта на мирен протест на граничния пункт „Кулата”, информира NOVA. Организатор на протеста е Съюзът на транспортните работници, а недоволството на хората е свързано с продължителното чакане на граничните пунктове.„Комплексни са причините за изчакване на границата. Паспортният контрол основно забавя преминаването, тъй като работи само едно трасе, отварянето на няколко трасе ще облекчи значително движението”, коментира заместник-председателят на съюза Александър Стамболийски.   „Очакваме около 200 души да се включат в протеста”, обясни Стамболийски.  „Част от браншовите организации ни подкрепиха. Националното сдружение на българските превозвачи застана зад нас, от Съюза на международните превозвачи се разграничиха от нашия протест, но имаме и подкрепата на доста фирми, които не членуват в такива сдружения”, уточни той.„Ние също не желаем да има блокиране на граници, трябва да се води диалог, но не открихме съпричастност от страна на институциите”, подчерта Александър Стамболийски.", "date": "2017.05.28", "title": "Превозвачи и шофьори на протест край границата"}
{"url": "http://www.novinite.bg/articles/144396/Fandakova-Da-ne-se-davat-subsidii-na-universitetite-koito-balvat-kadri-bez-pokritie", "text": "Университетите, които бълват кадри без покритие, не трябва да получават държавно финансиране. Това каза кметът на София Йорданка Фандъкова в предаването „Денят започва с Георги Любенов“ по БНТ. Според нея, ако финансовият ресурс се насочва на база на качество, системата ще си се саморегулира.  На въпрос защо София е загубила състезанието за най-хубав град за живеене, Фандъкова заяви, че много се радва на развитието на всички други общини, защото в София по данни на НСИ от преди 2 години ежедневно средно на ден има увеличение с 80 души. „Щастлива съм, че София спечели най-важните награди – развитието на бизнеса и дигитализацията. Това е шансът да се развиваме и стандартът за живот да се подобрява. Развитието на ИТ сектора е със стратегическо значение за нашия град“, допълни тя.Кметът на столицата обясни, че продължава с активната инвестиционна програма. „Предвидили сме 10 големи ключови обекта. Започваме и отварянето на стесненията във връзка със строителството на метрото в центъра на града. От следващата седмица поетапно ще започне отварянето на „Патриарх Евтимий“. Ще останат стесненията непосредствено до станциите, за да може да се довършат. Септември 2019 г. очакваме още 12 км ново метро“, обясни Фандъкова. Тя уточни, че бул. „Дондуков“ е знакова, ключова улица с историческо значение. „Преди дни приключи последното обсъждане. Повечето клоняха към запазване на паважа изцяло. Компромисният вариант с асфалт и паваж също намери поддръжници. Предложи се вариант, в който по трамвайните линии остава паваж, а по активните ленти асфалт, както и изграждането на велоалея. Ще се съобразим с решението на Министерството на културата“, добави тя. По думите й промяната на София е важна за хората, които живеят в града, но и за гостите. „Обектите са насочени натам, предстои ремонтът на пл. „България“. Оказа се, че там няма никаква хидроизолация. Направихме на парковата част. Усилията продължават, работим поетапно. Имаме желание да подменим асфалтовата настилка на бул. „България“. Поискали сме финансова помощ от държавата. Ако прецени финансовият министър, че може да отпусне тези средства, ще направим тази реконструкция. Със собствени средства подменяме осветлението на бул. „България“. Тези промени остават трайни и за града“, коментира Фандъкова.За мерките за сигурност в София, тя уточни, че работят в много добър синхрон с МВР и СДВР. По думите й темата за замърсяването на въздуха е огромно предизвикателство. „Затова и мерките са много. Необходима е национална политика и включването на всички граждани. 48 часа по-рано ще имаме предупреждение за повишаване на нивото на фини прахови частици във въздуха. За месец април нямаме дни за повишени нива“, добави кметът на София. Тя каза още, за нея са важни промените в законите, които са предложили и предстои да предложат, както по отношение на зелените площи, така и за високите сгради.", "date": "2017.05.28", "title": "Фандъкова: Да не се дават субсидии на университетите, които бълват кадри без покритие"}
{"url": "http://www.novinite.bg/articles/144400/Koga-da-ochakvame-lyatoto", "text": "\"На първи юни пускаме лятото\", заяви пред NOVA климатологът доц. Георги Рачев. „Затоплянето ще започне в понеделник, а във вторник и в сряда затоплянето ще е взривно и температурите ще достигнат 30 градуса”, обясни той. \"В четвъртък температурите ще достигнат до 28 градуса, дори в София. Това означава, че на други места в страната температурите ще достигнат 30 градуса, а има голяма възможност и да надминат 30 градуса”, уточни доц. Георги Рачев.  \"До 10 юни времето ще остане сравнително динамично, ще има валежи, но няма да е толкова хладно, както беше през май месец, ще бъде типично лято\", съобщи той. ", "date": "2017.05.28", "title": "Кога да очакваме лятото?"}
{"url": "http://www.novinite.bg/articles/144407/Vse-po-chesto-balgarite-obmenyat-valuta", "text": "Българите обменят валута все по-често. Напоследък усилено се търсят паричните знаци на екзотични държави, а нов услуга е доставянето на валута по домовете, предаде bTV. През последните 5 години българинът е обменял валута 2-3 по-често. Според анализаторите причината е, че все повече инвестираме парите си в пътувания.Потвърждават го и хората от обменните бюра.Заради този увеличен интерес у нас вече се предлага и една финансова иновация – доставка на валута по домовете. Пристига на адрес в рамките на няколко часа до ден, а лимитът е 5000 лв. Все по-голям е интересът и към екзотичните валути.Увеличила се е и сумата, която харчим при почивка извън страната – средно тя е 465 лв.В Европа и САЩ плащаме предимно с карта, но в Азия и Африка предпочитаме кеш.Неочаквано обаче купуването на евро и долари намалява като обем. Затова пък по-често пътуваме до съседни страни като Албания и Сърбия, защото обмяната на албански лек и сръбски динар е скочила 3 пъти.", "date": "2017.05.28", "title": "Все по-често българите обменят валута"}
{"url": "http://www.novinite.bg/articles/144397/Tridnevna-stachna-na-jp-slujitelite-v-Garciya", "text": "Профсъюзът на работниците в гръцкия железопътен оператор „Трейносе“ обяви тридневна стачка, започваща от вторник, 30 май, която ще блокира междуградските ЖП услуги в страната до петък, пише Ekathimerini, предаде агенция Фокус. Това означава, че до петък междуградските и крайградските влакове няма да се движат. По време на стачката няма да има връзка между метрото и железницата, която свързва Атина с международното ѝ летище. Стачниците протестират срещу условията в железопътната инфраструктура и условията, при които водачите работят.", "date": "2017.05.28", "title": "Тридневна стачна на жп служителите в Гърция"}
{"url": "http://www.novinite.bg/articles/144406/Termokameri-sledyat-za-pojari", "text": "В област Благоевград пожароопасния сезон беше обявен още през февруари. Годишно пожарите там са стотици. Те са причинени предимно от небрежност и разчистване на нивите, а извършители често остават неразкрити, информира NOVA.Експертите съветват да палим огън само в определените за целта места и в никакъв случай - в гората. Ако все пак  това се случи и изпуснем контрола, незабавно трябва да повикаме пожарникарите и да напуснем опасното място.За да се борят със стихията противопожарните автомобили в областта вече са близо 60, а от началото на годината в Югозападното държавно предприятие заработи и единен център за наблюдение и контрол на пожарната обстановка.От там с помощта на термокамери и 9 наблюдателни кули, се следят 65% от територията на областта.", "date": "2017.05.28", "title": "Термокамери следят за пожари"}
{"url": "http://www.novinite.bg/articles/144390/Dneven-horoskop-za-28-maj-2017-g", "text": "\r\nОвен\r\nНай-сетне ще получите възможност за възмездие. Доброто ще се върне обратно при вас и ще се радвате, че сте извършили добро дело в миналото. Продължавайте да бъдете все така позитивни и ви очакват още приятни изненади.\r\nТелец\r\nДнес няма да можете напълно да контролирате сложна ситуация, макар че отстрани изглежда точно обратно. Умеете да прикривате емоциите си, но днес може и да не успеете. Ще ви се наложи да потърсите странична помощ, за да се справите с всичко.\r\nБлизнаци\r\nНе си позволявайте да кривнете от правия път, защото после ще ви е трудно да се върнете на него. Днес ще срещнете доста изкушения, внимавайте, защото вие обичате да им се поддавате. Днес ви трябва по-твърда воля от обикновено.\r\nАко Вие сте представител на някой от останалите зодиакални знаци, можете да намерите своя  на Jenite.bg\r\n", "date": "2017.05.28", "title": "Дневен хороскоп за 28 май 2017 г."}
{"url": "http://www.novinite.bg/articles/144401/Trima-zaginaha-pri-chelen-udar-kraj-Malinovo", "text": "Трима души са загинали, а четирима са били ранени, след като две коли са се ударили челно на пътя между Ловеч и Севлиево, в района на село Малиново, предаде NOVA. Инцидентът е станал малко преди 8,30 часа тази сутрин. Незабавно към мястото са насочени екипи на полицията и Бърза помощ. Според първоначалните данни, при маневра неправилно изпреварване, лек автомобил е ударил челно насрещно движещата се кола. Трима души са загинали, а четирима са били ранени.Пострадалите са откарани в болницата в Севлиево. Движението между Малиново и Петко Славейково е спряно, а колите се пренасочват по обходен маршрут  по стария път за Ловеч, през село Прелом. ", "date": "2017.05.28", "title": "Трима загинаха при челен удар край Малиново"}
{"url": "http://www.novinite.bg/articles/144386/Valejite-spirat-no-shte-e-oblachno", "text": "Днес облачността ще е значителна и на места все още ще има краткотрайни валежи. Привечер валежите ще спрат и облачността ще се разкъсва и намалява. Това съобщи за Агенция „Фокус” дежурният синоптик Георги Цеков от Националния институт по метеорология и хидрология (НИМХ) при Българската академия на науките (БАН). Ще духа до умерен североизточен вятър. Максималните температури ще са между 18 и 23°. Атмосферното налягане е по-високо от средното за месеца и ще продължи да се повишава.Над Черноморието облачността ще значителна и на места ще превалява дъжд. Ще духа слаб, след обяд – до умерен североизточен вятър. Максималната температура на въздуха ще е 18 - 19°, близка до тази на морската вода. Вълнението на морето ще е 2 – 3 бала.Над планините ще преобладава облачно и дъждовно време, в отделни райони е възможно и да прегърми. Над 2500 метра дъждът ще се примесва със сняг. Ще духа умерен, по високите и открити части – до силен североизточен вятър. Максималната температура на височина 1200 метра ще е около 12°, на 2000 метра – около 6°.", "date": "2017.05.28", "title": "Валежите спират, но ще е облачно"}
