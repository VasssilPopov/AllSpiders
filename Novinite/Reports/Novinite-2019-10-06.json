{"url": "https://www.novinite.bg/articles/180996/Dneven-horoskop-za-nedelya", "text": "Следвайте сърцето си днес. Отървете се от хора, които ви дърпат назад и пречат на развитието ви. Можете да си позволите да правите резки промени в пътя, по който сте тръгнали. Насочете вниманието си към околните. Близки, приятели, хора в нужда. Денят е много подходящ за благотворителност. Внесете малко радост в нечий живот. Чувствате се много неспокойни относно един аспект от живота ви. Опитайте да направите нещо ново и различно, може да помогне. Направете нещо забавно, споделено с любимите ви хора.  Вижте поече на:", "date": "2019.10.06", "title": "Дневен хороскоп за неделя"}
{"url": "https://www.novinite.bg/articles/181010/Zastrelyaha-narkodilar-dokato-dava-intervyu-za-National-Geographic", "text": "Предполагаем наркодилър бе застрелян снощи в Северно Мексико, докато дава интервю на американски журналист от \"Нешънъл джиографик\", предаде Франс прес. Агенцията се позовава на изявление от днес на местните власти.Американският журналист е бил ранен при нападението и е откаран в болница в щата Чиуауа, Северно Мексико.Прокуратурата описа ранения като \"чуждестранен\" репортер, който работел с още трима журналисти, но не посочи подробности за останалите. От изявлението на прокуратурата става ясно, че предполагаемият наркотрафикант е убит от въоръжени мъже.Мексико е най-опасната за журналистите страна в Западното полукълбо, отбелязва Асошиейтед прес, като през последната година са убити петима представители на медии.", "date": "2019.10.06", "title": "Застреляха наркодилър, докато дава интервю за National Geographic"}
{"url": "https://www.novinite.bg/articles/181006/Boris-Djonsan-Ostavat-25-dni-do-napuskaneto-na-ES", "text": "Британският премиер Борис Джонсън обявява в два неделни вестника, че Обединеното кралство излиза от ЕС след 25 дни без сделка, ако Брюксел не направи компромис. В същото време проучване на общественото мнение показва, че преднината на консерваторите през лейбъристите се увеличава.След като Европейската комисия отмени преговорите през уикенда, описвайки новите предложения на Джонсън като „недостатъчна основа за постигане на споразумение“, премиерът пише днес в „Сън“ и „Сънди експрес“, че „след десетилетия на кампания, три години на спорове и очевидно безкрайни месеци на безсмислено отлагане, сега остават точно 25 дни до приключване на членството на Обединеното кралство в ЕС“.„Ще си стегнем багажа и ще напуснем на 31 октомври. Единственият въпрос е дали Брюксел весело ще ни помаха със взаимноприемлива сделка или ще ни принудят сами да напуснем“, продължава Борис Джонсън.В същото време последното проучване на общественото мнение, след проведените партийни конференции, вдъхва оптимизъм на торите при евентуални общи избори. Консерваторите се радват на подкрепа на 38 процента от гласоподавателите, което е с 15 процента повече от следващите ги лейбъристи.В сравнение с предишни анкети торите са увеличили подкрепата си с 2 процента, лейбъристите са загубили един процент, а при либералдемократите се наблюдава отстъпление от 5 процента.", "date": "2019.10.06", "title": "Борис Джонсън: Остават 25 дни до напускането на ЕС"}
{"url": "https://www.novinite.bg/articles/181022/Turciya-privika-amerikanski-diplomat-zaradi-tuit", "text": "Турското министерство на външните работи привика временно управляващия американската дипломатическа мисия в страната, заради това че официалният акаунт на посолството е \"харесал\" пост в социалната мрежа \"Туитър\" на опозиционен журналист, живеещ в чужбина. Според турските власти Ергюн Бабахан има връзки с движението на проповедника Фетуллах Гюлен.Ергюн Бабахан е написал в профила си, че \"Турският народ трябва да се приготви за политически период без (лидера на Партията на националистическото действие Девлет) Бахчели\". 71-годишният Бахчели е ключов партньор на управляващата Партия на националистическото действие и миналата седмица постъпи за кратко в болница, след което беше изписан.Говорителят на турското външно ведомство Хами Аксой посочи, че е поискано \"ясно и конкретно изясняване\" на случая. Президентският директор по комуникациите Фахреттин Алтун определи \"харесването\" в петък като \"фройдистка грешка\" и беше категоричен, че не е работа на американското посолство да се намесва в турската вътрешна политика.Малко след случая на официалната страница на американското посолство в Анкара в \"Туитър\" беше публикувано извинение, в което се посочва, че \"лайкването\" е било по грешка. От посолството изразявт съжаление за нея и се извиняват за всякакво объркване по повода.По-рано днес американският държавен секретар Майк Помпео предупреди Турция заради сондажите в кипърската зона на Егейско море.От Атина, където е на посещение, Помпео заяви, че Вашингтон засилва военното си присъствие на гръцка територия", "date": "2019.10.06", "title": "Турция привика американски дипломат заради туит"}
{"url": "https://www.novinite.bg/articles/181000/Spipaha-predpolagaemiya-izvarshitel-za-bankoviya-obir-v-Sofiya", "text": "Задържаха мъж, за който се предполага, че е участвал в обира на банков клон в София, научи NOVA.Очаква се по-късно днес полицията да разкрие повече подробности относно случая.Припомняме, че в събота почти 200 000 лева изчезнаха от сейфа на банков клон в „Люлин\" в София. Касиерката за кратко напуснала офиса на банката, без да заключи парите, а когато се върнала, установила обира. Това твърди самата тя пред полицията.", "date": "2019.10.06", "title": "Спипаха предполагаемия извършител за банковия обир в София"}
{"url": "https://www.novinite.bg/articles/181020/Studentite-ot-ES-shte-badat-priemani-vav-Velikobritaniya-po-dosegashnite-pravila", "text": "\r\n„Правителството вече потвърди, че студентите, които започват академичното си обучение през септември 2020 г., ще бъдат приемани по досегашните правила. Запазват се таксите за обучение. Студентите ще могат да използват финансирането за целия период на обучение и да пребивават във Великобритания. Това решение беше официално обявено от правителството“, заяви Флориза Мартинес.\r\n\r\n\r\n\r\n\r\n\r\n\r\n\r\n\r\n", "date": "2019.10.06", "title": "Студентите от ЕС ще бъдат приемани във Великобритания по досегашните правила"}
{"url": "https://www.novinite.bg/articles/180995/Dnes-oblachnostta-shte-e-promenliva", "text": "Днес облачността ще е променлива, често намаляваща до слънчево. Ще духа до умерен, след обяд в Дунавската равнина и западната част на Горнотракийската низина и временно силен вятър от запад-северозапад. Максималните температури ще са между 14° и 19°, в крайните югозападни райони до 22-23°.В планините ще бъде ветровито, с умерен и силен вятър от запад-северозапад. Облачността ще е променлива, често намаляваща до слънчево. В Странджа ще превалява, но до обяд валежите ще спрат. Максимална температура на височина 1200 метра – около 11°, на 2000 метра – около 3°.Над Черноморието облачността ще бъде променлива, по-значителна в преди обяд и на места по южното крайбрежие ще превали. Ще духа до умерен северозападен вятър. Максимални температури на въздуха ще са между 16° и 19°. Температурата на морската вода е 20-21°. Вълнението на морето ще бъде 1-2 бала.", "date": "2019.10.06", "title": "Днес облачността ще е променлива"}
{"url": "https://www.novinite.bg/articles/180999/Prodaljava-razsledvaneto-na-bankoviya-obir-v-Sofiya", "text": "Продължава разследването на банковия обир в София. В събота почти 200 000 лева изчезнаха от сейфа на банков клон в „Люлин\". Касиерката за кратко напуснала офиса на банката, без да заключи парите, а когато се върнала, установила обира. Това твърди самата тя пред полицията.След огледа на място, криминалистите са свалили отпечатъци и записите на охранителните камери. Оперативно-издирвателните дейности продължават и до момента. ", "date": "2019.10.06", "title": "Продължава разследването на банковия обир в София"}
{"url": "https://www.novinite.bg/articles/181001/Uchiteli-ne-iskat-da-prepodavat-na-romcheta", "text": "\r\nВъпреки допълнителните финансови стимули няма нито един учител, който иска да преподава в ромски училища. Това показа първият етап на Националната програма на просветното министерство \"Мотивирани учители \". За преподаване в такива училища програмата предлага 300 лв. над заплатата, а от понеделник допълнителните пари ще са 500 лева над основната заплата.\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.10.06", "title": "Учители не искат да преподават на ромчета"}
{"url": "https://www.novinite.bg/articles/180998/Zimata-idva-Blizo-40-ot-balgarite-ne-mogat-da-si-pozvolyat-dostatachno-toplina-v-domovete", "text": "Близо половината от населението не може да се справи с отоплението през студените месеци. Такива са изводите на неправителствената организация „ЕнЕфект”. По данни на Европейския комитет на регионите, близо 40% от българите не могат да си позволят достатъчно топлина в домовете, а близо 50% не могат да си осигурят хлад през лятото. В европейски мащаб, 11% от жителите на Европейския съюз, т.е. около 54 милиона души, се водят енергийно бедни.За баба Снежана от село Покровник и баба Мария от Русе е трудно през зимата да отопляват целите жилища, в които живеят.„Да им е стоплено, но това иска пари, а няма откъде – пенсията е нищожна. Отоплявам само една стая, другите няма защо. Купувам си дърва”, казва Снежана.„Топло е, защото, помещението, което отоплявам се топли бързо и лесно”, коментира Мария.По-хубаво от топлината на дървата – нямало. Сгрявали хем стаичката, хем душата. Миналата година баба Мария купиха 4 тона дърва, а тази година - 3 тона. „Скъпо е, но в сравнение с другите видове отопление е най-евтино”, казваСнежана.По данни на неправителствената организация „ЕнЕфект” близо половината българи трудно отопляват домовете си. „Ние се опитваме да изчислим до каква степен разходите за енергиен комфорт в домовете си са съизмерими с доходите на домакинствата. Близо половината от нашите сънародници не могат да отопляват домовете си до комфортни равнища”, посочва Драгомир Цанев от „ЕнЕфект”.Месечната целева помощ за отопление за този сезон е 93,18 лева на месец. До края на септември подалите документи за повече топло вкъщи са 258 212, одобрените са 196 980, а тези, на които е отказана помощ са 30 279. Най-много от нуждаещите се са поискали да им се помогне за твърдо гориво, а най-малко - за топлоенергия и природен газ. „Не е тайна, че най-големият замърсител през зимния сезон са жилищата, които са обитавани предимно от хора с ниски доходи, които горят дърва и всякакви неща. Това има много сериозен ефект върху чистотата на въздуха и върху здравето на всички нас. Получава се така, че от една страна ние подпомагаме горенето на замърсяващи източници на отопление и на замърсяващи горива, а от друга, подпомагаме с националните политики борбата с мръсния въздух в градовете”, казва още ЦаневСпоред „ЕнЕфект” най-добрата мярка срещу енергийната бедност е санирането – хем не замърсява въздуха, хем било по-топло вкъщи.„Ако намалим нуждата от потребление и разходите за отопление ще паднат със сравнима стойност. Емисиите и от парникови газове също ще бъдат намалени значително”, посочи Цанев. По данни на регионалното ни министерство санираните многофамилни жилища са 1764 за 1 769 838 510, 41 лв.  Най-много са се възползвали в Бургас, Пловдив и Благоевград, а най- малко - в Монтана, Видин и Разград. По същата програма предстои да бъдат санирани последните 258 блока в страната.", "date": "2019.10.06", "title": "Зимата идва: Близо 40% от българите не могат да си позволят достатъчно топлина в домовете"}
{"url": "https://www.novinite.bg/articles/181003/Tridneven-traur-v-Shivachevo-sled-katastrofata-s-4-jertvi", "text": "\r\nТридневен траур в Шивачево и Твърдица в памет на семейството, което загина при тежката катастрофа преди ден в Прохода на Републиката. Днес е погребението на трагично загиналите четирима души, сред които и две деца.\r\n\r\n\r\n\r\n\r\n", "date": "2019.10.06", "title": "Тридневен траур в Шивачево след катастрофата с 4 жертви"}
{"url": "https://www.novinite.bg/articles/181012/Manolova-Ne-sa-namerili-pravilniya-chovek-kogoto-da-uplashat", "text": "Жалки хора. Не са намерили правилния човек, когото да уплашат.  Така кандидатът за кмет на София Мая Манолова коментира вандалския акт върху нейния предизборен щаб.В страницата си във Фейсбук тя написа още: \"Не искам и няма да разсъждавам дали е хулиганска проява или целенасочено действие. Избрах предизборния щаб да бъде в центъра на София, отворен и публичен, достъпен и приятелски настроен към вас, приятели. Така и ще бъде докрая на тази кампания, защото нищо и никой не може да ме спре да бъдем заедно, не може да попречи на непосредствения контакт и това е най-ценното, което имаме.\"", "date": "2019.10.06", "title": "Манолова: Не са намерили правилния човек, когото да уплашат"}
{"url": "https://www.novinite.bg/articles/181007/Signalizirame-za-nasilie-nad-jivotni-na-specialen-zootelefon", "text": "\r\nДа бъде създадена специализирана телефонна линия, на която да се подават само сигнали, свързани с проява на жестокост към животни. Около тази идея се обединиха участниците в първото обучение на зоополицаи в Пловдив.\r\n\r\n\r\n\r\n\r\n\r\n\r\n\r\n\r\n\r\n", "date": "2019.10.06", "title": "Сигнализираме за насилие над животни на специален зоотелефон"}
{"url": "https://www.novinite.bg/articles/181002/Parvata-snejna-pokrivka-za-sezona-e-fakt", "text": "Първа снежна покривка за сезона беше регистрирана по най-високите върхове у нас, показват уебкамери по тези места. Снегът е в незначителни количества, но показва драстичното захлаждане от последните дни.Температурата на връх Мусала в 9 ч. в неделя сутринта беше 5 градуса под нулата, по данни на НИМХ. На връх Ботев в Стара планина минус 4, на Черни връх във Витоша - минус 1.", "date": "2019.10.06", "title": "Първата снежна покривка за сезона е факт"}
{"url": "https://www.novinite.bg/articles/181008/Avtomobil-se-preobarna-po-tavan-v-Sofiya", "text": "При сблъсък на четири автомобила в София единият от тях е преобърнал по таван на улица „Черковна”. Две коли на Спешна помощ веднага са пристигнали на място. Двамата водачи са пострадали леко и са откарани в ИСУЛ и „Пирогов”.Очаква се по-късно през деня те да бъдат пуснати за домашно лечение.„Искам да ви покажа как се събудихме тази сутрин. Това нещо се случва редовно на кръстовището на ул. \"Черковна\" и ул. \"Калиманци\". Редовно по \"Черковна\" се кара с бясна скорост и се изпреварва забранено и това е резултатът. Има изкъртени колчета. Това е всяка седмица и случаите зачестяват. Създава се опасност и за пешеходците”, написа Божидар Матеев", "date": "2019.10.06", "title": "Автомобил се преобърна по таван в София"}
{"url": "https://www.novinite.bg/articles/181009/Devet-tejki-katastrofi-za-denonoshtieto", "text": "През изминалото денонощие на територията на страната са станали девет тежки катастрофи.Дванадесет души са ранени, информира МВР.В София са станали 19 леки катастрофи.", "date": "2019.10.06", "title": "Девет тежки катастрофи за денонощието"}
{"url": "https://www.novinite.bg/articles/181011/Edna-godina-bez-jurnalistkata-Viktoriya-Marinova", "text": "\r\nИзмина една година от убийството на телевизионната водеща от Русе Виктория Маринова. Роднини, колеги и приятели се поклониха днес пред паметника ѝ, изграден от скулптура Дилян Хубанов. Тежкото престъпление подтикна близки на жертви на убийства в цялата страна да поискат законови промени, за да не могат самопризнанията да намаляват присъдите.\r\n\r\n\r\n\r\n\r\n\r\n\r\n\r\n", "date": "2019.10.06", "title": "Една година без журналистката Виктория Маринова"}
{"url": "https://www.novinite.bg/articles/181013/Lov-na-djigiti-v-Parvomaj-Spipaha-nad-100-za-den", "text": "Множество нарушения на Закона за движение по пътищата са констатирани при осъществения пътен контрол на територията на РУ-Първомай. Акцията по безопасност на движението е проведена в събота, за времето от 8.00 ч. до 20.00 ч., от екипи на сектор Специализирани полицейски сили. Проверени са 141 души и 127 МПС. Установени са 123 нарушения на ЗДвП. Съставени са 56 акта и издадени 41 глоби с фиш. Преобладават случаите на неизползвани обезопасителни колани - 50. Един шофьор е бил под въздействие на алкохол над 1,2 промила, 18 - с неизправни пътни документи, 4 са ползвали мобилни телефони без необходимото устройство. От автомобилите 14 са били без годишен технически преглед и по 4 с технически неизправности и застраховка ГО. Засечени са и 5 МПС с неправомерно затъмнени стъкла.", "date": "2019.10.06", "title": "Лов на джигити в Първомай! Спипаха над 100 за ден"}
{"url": "https://www.novinite.bg/articles/181004/VMRO-organizira-protest-pred-Sadebnata-palata-sreshtu-osvobojdavaneto-na-Polfrijman", "text": "Утре, 07 октомври 2019 г.(понеделник), от 9.00 ч. пред сградата на Съдебната палата в София, ВМРО призовава всички български граждани, недоволни от предсрочното освобождаване на убиеца Джок Полфрийман, да се съберат, за да изразят своята гражданска позиция. Протестът е насрочен по време на заседанието на Върховния касационен съд.Припомняме, че за касационното дело съдът беше сезиран от главния прокурор Сотир Цацаров, след като състав на Софийския апелативен съд, в състав Калин Калпакчиев, Весислава Иванова и Виолета Магдалинчева, постанови условно предсрочното освобождаване на австралиеца, който от 2007 г. е в затвора с 20-годишна присъда за убийство.В същото време ВСС отговори на сигнала на Национален младежки комитет на ВМРО и сезира Етичната комисия по отношение безпристрастността и мотивите на съдебния състав, довели до Определението за освобождаване на Полфрийман. Евродепутатът и заместник-председател на ВМРО Ангел Джамбазки и депутатът и член на Националното ръководство на партията Александър Сиди, сезираха главния прокурор с искане за заличаването на БХК заради  извършвани системни нарушения на Конституцията и ЗЮЛНЦ. Подчертаваме, че именно тази неправителствена организация подаде искане за предсрочното освобождаване на убиеца на Андрей Монов, тя го номинира за човек на годината и тя нееднократно е номинирала и награждавала в различни категории и съдия Калпакчиев.Поради всички тези недопустими „съвпадения“ по делото на САС, както и поради категоричното становище на затворническата администрация и прокуратурата, че не са налице факти и обстоятелства, необходими Полфрийман да бъде освободен предсрочно, ние от ВМРО, призоваваме всички български граждани да изразят своята позиция за възстановяване на грубо погазената справедливост и да подкрепят новия съдебен състав за взимане на безпристрастно и съобразено с морала и законите на Република България решение.", "date": "2019.10.06", "title": "ВМРО организира протест пред Съдебната палата срещу освобождаването на Полфрийман"}
{"url": "https://www.novinite.bg/articles/181018/Borisov-se-sreshtna-s-prestolonaslednika-na-Abu-Dabi-shejh-Mohamed-bin-Zajed-Al-Nahayan", "text": "Министър-председателят Бойко Борисов се срещна с престолонаследника на емирство Абу Даби и заместник-върховен главнокомандващ въоръжените сили на ОАЕ шейх Мохамед бин Зайед Ал- Нахаян. В рамките на разговора премиерът Борисов изрази задоволство от активизирането на двустранните отношения в резултат от създаденото политическо доверие и общо желание за задълбочаване на сътрудничеството.„Нашите две страни играят важна роля в своите региони. Имаме сходни виждания и позиции по множество международни въпроси. Заинтересовани сме да развиваме сътрудничество в областите от взаимен интерес поради геополитическата важност и взаимосвързаност на нашите региони“, отбеляза премиерът Борисов. По думите му откриването взаимно на посолства в София и Абу Даби вече дава положителни резултати и създава условия за значително улесняване на двустранния диалог и търговско-икономическото сътрудничество. Според българския министър-председател има голям потенциал за емиратски инвестиции у нас в сектори, които биха предизвикали интереса на фирми от ОАЕ, например високи технологии, транспорт, земеделие, хранително-вкусова промишленост, енергетика, туризъм. „Очакваме конкретни стъпки от емиратска страна в сферата на икономическото сътрудничество и увеличаването на стокообмена“, заяви премиерът Борисов.По думите му отлична възможност за продължаване на добрите контакти и активизиране на сътрудничеството в икономическата сфера би било провеждане на първа сесия на Смесената икономическа комисия. Премиерът Борисов потвърди също така участието на България в Световното универсално изложение EXPO 2020 в Дубай. Българският министър-председател акцентира върху значението на секторното сътрудничество в сферата на вътрешните работи, борбата срещу организираната престъпност и тероризма. Според премиера Борисов двете страни могат да обменят ценен опит относно стабилността и сигурността. „След последните ни разговори през октомври 2018г. политическите развития в света и региона потвърждават значението на обмена на специализиран опит и информация за противодействие на всички рискове и заплахи, произтичащи от радикални и екстремистки организации и идеологии“, изтъкна българският премиер. В рамките на разговора министър-председателят Бойко Борисов поднови поканата към шейх Мохамед бин Зайед Ал-Нахаян да посети в България, като подчерта, че визитата ще издигне отношенията на нашите две страни на още по-високо ниво.", "date": "2019.10.06", "title": "Борисов се срещна с престолонаследника на Абу Даби шейх Мохамед бин Зайед Ал-Нахаян"}
{"url": "https://www.novinite.bg/articles/181019/Nanesoha-shteti-na-shatra-na-kandidat-kmet-v-Sofiya", "text": "Вандалски акт в центъра на София. В нощта срещу неделя неизвестни са нанесли щети на шатра, използвана като предизборен щаб от един от кандидатите за кмет на града. Според охранителите на обекта деянието е извършено около полунощ oт двама души, които видимо са употребили алкохол.След като охраната чува викове, излиза и установява пораженията, а двамата извършители, са избягали по алеята, захвърляйки бирени бутилки.На мястото е извършен оглед от органите на реда.", "date": "2019.10.06", "title": "Нанесоха щети на шатра на кандидат-кмет в София"}
{"url": "https://www.novinite.bg/articles/180994/VIDEO-Slavi-Trifonov-Ne-sam-alchen-za-vlast-a-za-spravedlivost-Jivotat-e-prekrasen", "text": "\"Аз не съм алчен за власт, а за справедливост.\" Това силно послание отправи Слави Трифонов при учредяването на новата си партия, която той предпочита да нарича политически продукт, с името \"Няма такава държава\".Краткото му обръщение към учредителите беше разпространено на видео във Фейсбук, тъй като събранието в събота беше закрито за медии.В центъра на речта на Трифонов беше референдумът и неговото непризнаване, което, както стана ясно, е основната причина за създаването на политическата формация.\"Който застане на пътя на справедливостта, ще си поеме всичките последствия.Суверенът създава историята, аз съм просто инструмент\", каза още новият партиен лидер.Той обясни, че се е отказал от писмено слово - решил да обясни нещата по-емоционално.\"В крайна сметка за това живеем, за емоции. Тази емоция, която предизвикаха с незачитането на референдума, е отвращение\", продължи Трифонов.Слави се фокусира върху възмущението си от непризнаването на референдума, който бил \"чудо за три дни\", \"избутан в ъгъла\".\"Чудото е нещо прекрасно, не може да бъде за три дни\", каза той.И добави, че като последователен човек смятал, че всеки трябва да върви към целта си. И когато нещо се прави, да се направи докрай.\"Това, което можем да направим, е да се създадем политически продукт. Не се измъквам от думата партия, но тя е отвратителна - такъв е законът, този политически продукт е за да се възстанови справедливостта. Аз не съм алчен за власт, а за справедливост. Кой нормален човек не иска справедливост\", аргументира новия си партиен проект доскорошният тв водещ.Той не можел да се справи с всички несправедливости, но \"този референдум трябва да бъде приложен в действие\".И завърши кратката си реч с думите:\"Животът е прекрасен!\"", "date": "2019.10.06", "title": "(ВИДЕО) Слави Трифонов: Не съм алчен за власт, а за справедливост! Животът е прекрасен"}
{"url": "https://www.novinite.bg/articles/181016/Jena-potroshi-chetiri-avtomobila-na-parking", "text": "Кюстендилка успя да потроши 4 коли на паркинг в квартал „Запад“ в града. Инцидентът става в неделя малко след 13 часа, когато скъпарско бмв, шофирано от млада водачка, при опит да изпревари друг автомобил на кръстовище на бул. „Сливница“ и ул. „Ракла“, се удря в него и излита в паркинга на бл. 67.\r\nПри сблъсъка лекият автомобил помита по пътя си 2 коли, а 3 премества в градинката пред болка. Със сериозни щети са и двата леки автомобила, които са бмв-та и са на кюстендилци.\r\n„Ако по това време в градинката играеха деца, те щяха да бъдат премазани. Това е просто ненормално. Чухме ужасен трясък и като слязохме се хванахме за главата. Тази жена с каква скорост е карала, че да ни потроши колите“, гневяха се живеещи в кв. „Запад“.\r\nПо чудо не е пострадал и другият водач на лекия автомобил, коментираха катаджии.\r\nПо случая е образувано досъдебно производство и по първоначална информация причината за инцидента е превишена скорости и изпреварване в кръстовище, което е абсолютно забранено.\r\n", "date": "2019.10.06", "title": "Жена потроши четири автомобила на паркинг"}
{"url": "https://www.novinite.bg/articles/181023/Borisov-pokani-prestolonaslednika-na-Abu-Dabi-v-Sofiya", "text": "Проведох среща с престолонаследника на емирство Абу Даби и заместник-върховен главнокомандващ въоръжените сили на ОАЕ шейх Мохамед бин Зайед Ал-Нахаян, пред когото изразих задоволство от активизирането на двустранните отношения в резултат от създаденото политическо доверие и общо желание за задълбочаване на сътрудничеството.\r\nТова написа във фейсбук министър-председателят Бойко Борисов, който е на двудневно работно посещение в Обединените арабски емирства (ОАЕ)\r\n\"Взаимното откриването на посолства в София и Абу Даби вече дава положителни резултати. Потвърдих участието на България в Световното универсално изложение EXPO 2020 в Дубай. За да издигнем отношенията на нашите две страни на още по-високо ниво, поканих Мохамед бин Зайед Ал-Нахаян да посети в България\", пише още той.\r\n", "date": "2019.10.06", "title": "Борисов покани престолонаследника на Абу Даби в София"}
{"url": "https://www.novinite.bg/articles/181017/Domatite-poskapvat-s-36-no-cenata-na-krastavicite-pada-s-16", "text": "Индексът на тържищните цени /ИТЦ/, който отразява цените на хранителните стоки на едро тази седмица остана без промяна на ниво 1.367 пункта, съобщава Държавната комисия по стоковите борси и тържищата /ДКСБТ/.Цената на оранжерийните домати се вдига тази седмица с 3.6 на сто, до 2,03 лева за килограм, а цената на оранжерийните краставици се понижава с 16,1 на сто, до 1,20 лева за килограм. Картофите поевтиняват с 6,1 на сто и се продават по 0,62 лева за килограм. Морковите поскъпват с 4,5 на сто и се търгуват по 0,70 лева за килограм. Зелето поскъпва с 8,3 на сто и се продава по 0,65 лева за килограм. Зелените чушки поскъпват със 7,7 на сто и се търгуват по 1,26 лв./кг. Червените чушки се продават по 1,40 лева за килограм.Ябълките поскъпват с 2,0 на сто, до 1,00 лв./кг. Лимоните поевтиняват с 1,6 процента и се продават по 2,42 лева за килограм. Гроздето поевтинява с 4,7 на сто, до 1,21 лева за килограм.Кравето сирене поскъпва с 0,5 на сто и се търгува по 6,25 лв./кг; кашкавалът, тип \"Витоша\", се купува по 10,66 лв./кг. Олиото се продава по 1,96 лева за литър. Каймата поскъпва с 1,4 на сто и се търгува по 5,09 лева за килограм. Пакетче краве масло от 125 грама се продава по 2,09 лева. Пилешкото замразено месо се търгува по 3,95 лева за килограм на едро в края на седмицата. Захарта се търгува по 1,27 лв./кг, а брашното, тип \"500\", - по 0,99 лева за килограм. Цената на ориза се повишава с 1,0 на сто, до 1,99 лева за килограм. Яйцата се продават средно по 0,20 лева за брой.", "date": "2019.10.06", "title": "Доматите поскъпват с 3,6%, но цената на краставиците пада с 16%"}
{"url": "https://www.novinite.bg/articles/181015/Mikrobus-padna-v-kanavkata-na-magistrala-Trakiya", "text": "Микробус падна в канавката на магистрала „Тракия”. Инцидентът е станал на 222 км.В 15-местния микробус са били само шофьорът и негов спътник. Единият е леко пострадал.Сигнал за инцидента е подаден към 13:30 часа.Все още не е ясно дали причината за инцидента е разсейване на шофьора или техническа.", "date": "2019.10.06", "title": "Микробус падна в канавката на магистрала „Тракия”"}
{"url": "https://www.novinite.bg/articles/181005/Google-si-napravi-grobishte-za-martvi-proekti", "text": "Kомпанията Google постоянно създава нови проекти, но също толкова често ги закрива.\r\nСред тях напримеер са Google Reader, Picasa, Google+ и т.н. Нещата са стигнали до там, че има дори специален сайт „Гробището на Google“, където са изброени „убитите“ проекти, както и тези, които ще бъдат затворени в скоро време.\r\nСега компанията е решила, че виртуалното гробище не е достатъчно и е създала съвсем реално такова по всички правила на гробищните паркове – с надгробни плочи. Предполага се, че идеята е свързана с подготовката за Хелоуин, но при всички случаи не съвсем ясно дали човек трябва да се смее или плаче. Гробището се намира в офиса на Google в Сиатъл, твърди The Verge.\r\n", "date": "2019.10.06", "title": "Google си направи гробище за мъртви проекти"}
{"url": "https://www.novinite.bg/articles/180997/Opredeliha-novata-liniya-na-bednost-za-dogodina", "text": "Правителството определи новата линия на бедност за догодина. Тя ще е 363 лева или с 15 лева повече от сегашната. Според нея се определят и помощите за социално слабите семейства. По данни на кабинета под прага от 363 лв. ще останат близо 1 700 000 семейства.С доход по-малък от 1 000 лева на месец се справя петчленното семейство на Анелия и Младен от монтанското село Крапчене. „Правим си икономии за много неща, за да ни стигат парите за необходимото. Съобразяваме се какви дрехи да купуваме, какви обувки, за да успяваме. Трябват и лишения, няма как“, казва Младен Пламенов.Младен работи в частна фирма, получава минималната заплата. За трите деца взимат детски. За да могат да вържат двата края, бащата помага при ремонта на всеки, който го извика, но и така не достигат линията на бедност, която в момента е 348 лева на човек.„Основно парите отиват първо за сметките и каквото остане за храна и евентуално за дрехи и обувки ако е необходимо”, допълва Анелия Илиева.Изчисляват, че ако вдигането на прага на бедност с 15 лева на член на домакинство означава реален приход от 75 лева за семейството им и мислят какво биха си купили. Този финансов рай обаче за тях към момента е неизпълним. Младен признава, че в месеца прави и невъзможното децата му да не заспиват гладни. Наскоро им спрели тока и с помощта на добри хора събрали парите и го платили. „Бориш се да си платиш сметките и да осигуриш прехраната за децата. Нищо повече, за бъдеще не можеш и да мислиш, нямам как, защото нямаш тази възможност“, споделя Младен.Въпреки всичко децата им  – Лео и близнаците Мартин и Антонио не спират да мечтаят. Най-големият да си купи видеокамера, а малките да не гледат морето само в книжките. „Другата година ако не се оправят нещата се махаме и това е“, обобщава ситуацията Младен Пламенов.Доколко важен инструмент е линията на бедността за подобряването на качеството на живот. Това коментира в студиото на „Събуди се” Петър Ганев от Института за пазарна икономика.„Тези 15 лв. няма да променят много, тъй като това е линия, спрямо която получаваш или не някои помощи. Когато тя се повиши, реално това се случва всяка година, повече семейства биха могли да получат социални помощи. Детските надбавки, например, не са обвързани с линията на бедността”, посочи икономистът.Според него малките общини в страната ще продължат да се обезлюдяват. „Най-вече тези в Северозападна България и близките до границата с Македония и Сърбия. Областните градове като Монтана, Враца и Видин имат своя потенциал, но той изисква рестарт на тези центрове”, допълни още Ганев.", "date": "2019.10.06", "title": "Определиха новата линия на бедност за догодина"}
{"url": "https://www.novinite.bg/articles/181021/Hvanaha-kradec-na-stoka-za-250-bona", "text": "Полицията хвана крадец на стока за 250 000 лв. С тази сума е олекнала производствената база в с.Радиново, от която били задигнати 16 000 алуминиеви матрици. Крупната кражба била извършена от двама души.Шмекерите били 36-годишен столичанин и 48-годишен пазарджиклия. Софиянецът е задържан за 72 часа с прокурорско постановление, а съучастникът му е обявен за издирване. Работата по случая продължава.", "date": "2019.10.06", "title": "Хванаха крадец на стока за 250 бона"}
{"url": "https://www.novinite.bg/articles/181014/Sofiya-stava-Evropejska-stolica-na-nevrohirurgiyata-prez-2022-g", "text": "София ще бъде европейска столица на неврохирургията през 2022 г. Новината за огромното признание към българската неврохирургия дойде от Дъблин. Там преди броени дни се проведе годишното отчетно-изборно събрание на Европейската асоциация на неврохирургичните дружества (EANS). Новината съобщи председателят на Българското дружество по неврохиругия проф. Николай Габровски, д.м.н. по време на годишната конференция на дружеството в Правец. XXVIII Национална конференция на Българското дружество по неврохирургия се проведе в периода 5-7 октомври 2019 г., съобщи Нова тв.След оспорвана битка, София беше избрана за домакин на конгреса на EANS през 2022 година. Престижното председателство печелим за първи път в историята на неврохирургията ни. Конкурентите, които успя да „надвие” българската неврохирургия са повече от сериозни. След тайно гласуване София успя получи доверието на общото събрание. Другите кандидати бяха  Барселона и Тел Авив. София 2022 е резултат от месеци на упорит труд и неуморните усилия на екип от неврохирурзи и ивент мениджъри, благодарение на които София 2022 ще затвърди мястото на страната ни като водещ фактор в областта на науката. Това показва високата оценка, която световно признатите неврохирурзи дават на колегите си от България.Очаква се, в рамките на ексклузивното научно медицинско събитие, което ще се проведе в София през есента на 2022 г да посрещнем най-изявените неврохирурзи от цяла от Европа и света. Те ще представят новостите и напредъка в опознаването на най-малко сложната и неразгадана част от човешкото тяло – нашия мозък.  „Бих искал да благодаря на всички, които работиха, за да може днес да съобщим новината на годината в сферата на неврохирургията - София ще бъде домакин на конгреса на EANS през 2022 г. Този успех е израз на доверие към българската неврохирургия. А, това, колеги и приятели, сме всички ние”, обърна се към делегатите на конгреса проф. д-р Николай Габровски, д.м.н.Всяка година една европейска столица бива определена за домакин на престижния форум. Така след тежка надпревара се обявява коя страна ще председателства форума след 3 години. През този период предстои сериозна и наситена с множество отговорности работа, а дейността му се следи зорко за спазване на високите стандарти на асоциацията.Европейската асоциация на неврохиругията (EANS) е сред най-престижните научна формации в света и е безспорно водеща в Европа. Освен ежегоден научен конгрес, EANS организира обучителни курсове, които завършват с изпит за Европейска диплома по неврохирургия. София беше домакин на такъв курс през 2016г. Отличните впечатления от града, организацията и нивото на обучение са били важна стъпка в доверието към София и българската неврохирургия.„Подобна новина е голям успех за усилията, за ръководствтото на БДНХ и за председателя му. Това е признание за нашата школа по неврохирургия”, коментира Борислав Китов – професор по неврохирургия в УМБАЛ \"Св. Георги\" – Пловдив„Определям го като голямо постижение и голямо признание за българската неврохирургия и медицинската общност в България като цяло. Целият елит на неврохирургията в световен мащаб ще пристигне в София. Това е много значимо за нас като специалисти и се случва в момент, когато авторитет на съсловието ни е подложен на натиск, а доверието към българските лекари е силно намалено. София 2022 – домакинството на EANS дава възможност това да се промени и да се затвърди високата оценка, която получаваме навсякъде по света”, посочи проф. Явор Енчев – Началник клиника по неврохирургия, УМБАЛ „Св. Марина” – Варна.„Решението на EANS да проведе годишния си конгрес в София през 2022 г. е израз на доверие и признание. Доверие към хората, стоящи зад проекта и към институциите, които трябва да ги подкрепят. Признание за това, че медицината в България, в частност неврохирургията, е на европейско ниво. България е на световната сцена!”, каза проф. Венелин Герганов – Клиника по неврохирургия, International Neuroscience Institute, Хановер, Германия и Клиника по неврохирургия, УМБАЛСМ \"Н. И. Пирогов\".„Мисля, че тази година можем да я отчетем като година с доста постигнати успехи на БДХН. Най-голям успех за мен е спечелването на кандидатурата на София за домакин на Европейския конгрес по неврохирургия през 2022 г. Неимоверни усилия от страна на дружеството, важното е, че всичко завършва с усех. Това издига престижа на българската неврохирургия. Да сме домакин на подобен форум е било мечта на всички, на поколения неврохирурзи”, посочи полк. проф. Тихомир Евтимов - Началник клиника по неврохирургия, ВМА.", "date": "2019.10.06", "title": "София става Европейска столица на неврохирургията през 2022 г."}
