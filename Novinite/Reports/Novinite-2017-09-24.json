{"url": "http://www.novinite.bg/articles/150422/Yajte-orehi-za-otslabvane-i-sreshtu-prejdevremenna-smart", "text": "Дълго време се смяташе, че хората, които искат са отслабнат, не трябва да ядат калорийните орехи. Изследвания показаха, че орехите са богати на полезни мазнини, белтъчини, витамини и фитохимически съединения. Сега учените установиха, че орехите помагат за отслабване и защитават от затлъстяване, пише БГНЕС.Хората, консумирали орехи, са били с по-малко тегло от онези, които не са яли. Освен това рискът от затлъстяване сред почитателите на орехите е по-малък с 5%. Орехите имат и други плюсове. Те са полезни за паметта. Достатъчно е да се консумират само 10 грама орехи или фъстъци дневно, за да се намали рискът от смърт поради рак, сърдечно-съдови заболявания и други широко разпространени причини. Фъстъченото масло обаче няма този ефект.", "date": "2017.09.24", "title": "Яжте орехи за отслабване и срещу преждевременна смърт"}
{"url": "http://www.novinite.bg/articles/150433/Bashta-zastrelya-sina-si-kraj-Plovdiv", "text": "Баща е застрелял сина си във вилна зона над Пловдив. По непотвърдена информация, смъртоностният инцидент е станал след скарване между двамата, предаде \"Дарик\". Бащата е бивш военен, задържан е за 24 часа. Стрелял е в главата на 40-годишния си син с притежаван от него пистолет. По случая е образувано е досъдебно производство.", "date": "2017.09.24", "title": "Баща застреля сина си край Пловдив"}
{"url": "http://www.novinite.bg/articles/150421/Sled-trusovete-v-Meksiko-izrigna-i-vulkan", "text": "След няколкото земетресение, в Мексико изригна и вулкан. Кратерът Попокатепетъл избълва облак пара и пепел на около два километра във въздуха, предаде Асошиейтед прес. Експертите смятат, че това не е свързано със земетресенията, разтърсили страната през последните дни. Междувременно стана ясно, че броят на жертвите на силния земен трус във вторник с магнитуд 7,1 в Централно Мексико нарасна на 305 души, предаде Нова ТВ. Продължават спасителните дейности, които вчера бяха прекъснати за няколко часа заради нов трус със сила 6,1 в щата Оахака.", "date": "2017.09.24", "title": "След трусовете в Мексико изригна и вулкан"}
{"url": "http://www.novinite.bg/articles/150420/Germancite-reshavat-shte-gi-upravlyava-li-Merkel-oshte-4-godini-2409--0944", "text": "Германците днес ще определят състава на новия си парламент. Над 61 милиона избиратели трябва да определят кой ще управлява Германия през следващите 4 години и дали ще остане Ангела Меркел на власт за още един, 4-ти мандат. Избирателните секции вече отвориха врати. Последните анкети дават около 36% от гласовете за консерваторите на Меркел, а второто място ще заемат социал-демократите на Мартин Шулц с разлика от над 10 на сто. Свободните демократи, зелените и радикалната левица също ще влязат в парламента, но сондажите прогнозират трето място за крайнодясната \"Алтернатива за Германия\". Все още не е ясно дали всички имащи право на глас ще се възползват от него. В последните дни имаше колебаещи, които бяха над 30%.", "date": "2017.09.24", "title": "Германците решават ще ги управлява ли Меркел още 4 години 24.09 | 09:44"}
{"url": "http://www.novinite.bg/articles/150419/Dneven-horoskop-za-24-septemvri", "text": "Овен Опитайте да устоите на изкушението да критикувате всички около вас, включително приятели, колеги и близки. Сведете критиките до минимум, защото накрая някой много сериозно ще се обиди. Опитайте дори да ги хвалите, поне малко. Телец Романтика или приятелство ще бъдат в съзнанието ви днес. Днес е наистина добър момент да направите добро впечатление пред някой непознат човек. Ако положите нужните усилия ще сключите добра сделка. Близнаци Вашият списък със задачи може да включва и малко любов, така че го проверете внимателно. В главата ви се въртят много неща, опитайте да ги запишете, може да се окажат гениални. Организацията е ключът към успеха днес. Представителите на останалите зодиакални знаци могат да намерят дневния си хороскоп ТУК", "date": "2017.09.24", "title": "Дневен хороскоп за 24 септември"}
{"url": "http://www.novinite.bg/articles/150423/Bojni-samoleti-na-SASht-preletyaha-kraj-bregovete-na-Severna-Koreya", "text": "Американските стратегическите бомбардировачи B-1B Lancer, съпроводени от изтребителите F-15, прелетяха край бреговете на КНДР, демонстрирайки военните възможности на САЩ, съобщи говорителят на Пентагона Дан Уайт.Бомбардировачите излетяха от американския тихоокеански остров Гуам, а изтребителите от военна база на японския остров Окинава. Те летяха в „международното въздушно пространство източно от Северна Корея\", се казва в съобщението на говорителя.Освен това самолетите са стигнали дълбоко на север от демилитаризираната зона, което досега не се случвало през този век, уточни говорителят. „Това подчертава сериозността, с която възприемаме безразсъдното поведение на КНДР. Тази мисия е демонстрация на решимостта на САЩ и е ясен сигнал, че президентът разполага с много военни варианти, за да разгроми всяка една заплаха“, казва се още в съобщението на говорителя на Пентагона.", "date": "2017.09.24", "title": "Бойни самолети на САЩ прелетяха край бреговете на Северна Корея"}
{"url": "http://www.novinite.bg/articles/150428/POJARAT-NA-HALKIDIKI-Balgari-byagali-ot-oganya-kam-moreto", "text": "Пожарът, който бушуваше на първия ръкав на Халкидики - Касандра, все още тлее. Остава и притеснението у хората, сред които има и много българи. Част от тях дори са били готови за евакуация, когато пламъците достигнали опасно близо до домовете им. Все още има тлеещи огнища и затова и пожарникарите остават на място. Остава и притеснението у хората. Пламъците са ги стреснали, защото огънят е стигнал много близо до домовете им. Хотелите с туристи също са наблизо.С маркуч и вода са били въоръжени повечето от хората, живеещи или почиващи в Мола Калива в нощта на пожара и в деня след него. Най-малко два имота са унищожени, има и частично засегнати от огъня къщи. На някои места той дори е прехвърлил асфалтираният път. Това обаче е началото на Мола Калива, където няма много имоти. Причините за пожара все още не са ясни. Това, което се говори, е, че пламъците тръгват от запалени клони.", "date": "2017.09.24", "title": "ПОЖАРЪТ НА ХАЛКИДИКИ: Българи бягали от огъня към морето"}
{"url": "http://www.novinite.bg/articles/150424/Shestima-postradaha-pri-napadenie-s-kiselina-v-London", "text": "Шестима души са пострадали, след като група мъже разпръскали токсично вещество при няколко нападения в район около голям търговски център в източната част на Лондон, предаде Ройтерс, позовавайки се на полицията.СВЯТ Шестима пострадаха при нападение с киселина в Лондон Лондон 24 септември 2017 08:29 4 Шестима души са пострадали, след като група мъже разпръскали токсично вещество при няколко нападения в район около голям търговски център в източната част на Лондон, предаде Ройтерс, позовавайки се на полицията. Случаят не се разглежда като свързан с тероризъм, уточни говорител на полицията. Six people believed injured in suspected #London acid #Attack https://t.co/NI17S5jqJF pic.twitter.com/RymX5eCCNZ — London Newz (@London_Newz) September 24, 2017 \"За известен брой хора бе съобщено, че са пострадали на различни места - смята се, че са шестима. Очакваме допълнителни подробности\", съобщи лондонската полиция, добавяйки, че един мъж е бил задържан за причиняване на тежка телесна повреда. Нападението е било извършено край търговския център Стратфорд около 20 ч. местно време. На публикувани в интернет снимки се вижда как полицаи са се навели около пострадал човек и му оказват помощ.", "date": "2017.09.24", "title": "Шестима пострадаха при нападение с киселина в Лондон"}
{"url": "http://www.novinite.bg/articles/150418/Denyat-zapochva-sas-slance-sledobed-nahluvat-i-oblaci", "text": "Днес до обяд ще е предимно слънчево. След пладне облачността ще се увеличи, но ще се задържи почти без валежи. Ще духа до умерен запад-северозападен вятър, който до вечерта ще отслабне. Максималните температури ще са между 21 и 26 градуса. Атмосферното налягане е малко по-високо от средното за месеца и през деня бавно ще се повишава. Над планините облачността ще е разкъсана, след обяд предимно значителна, по билата ще е мъгливо. Почти без валежи. Ще духа умерен, по билата и временно силен запад-северозападен вятър, който привечер ще отслабва и ще се ориентира от юг-югозапад. Максималната температура на височина 1200 метра ще е около 14 градуса, на 2000 метра – около 6. Над Черноморието ще бъде предимно слънчево. Максималните температури ще бъдат 22-25 градуса, близки до температурата на морската вода. Вълнението на морето ще бъде 1 - 2 бала.", "date": "2017.09.24", "title": "Денят започва със слънце, следобед нахлуват и облаци"}
{"url": "http://www.novinite.bg/articles/150430/Za-i-protiv-zabranata-na-telefoni-v-uchilishte", "text": "Франция е на път да забрани телефоните в училище. Според президента Еманюел Макрон мобилните апарати разсейват учениците и отключват киберагресия. У нас идеята получи подкрепата на родители и учители, но не и на самите ученици.През април миналата година десетокласници от гимназия в Стара Загора публикуваха в интернет скандално видео, на което се вижда как унижават учителката си по английски.По закон учениците у нас нямат право да използват телефона си по време на час, но имат право да го носят със себе си. Родители настояват и за тази забрана. Мисия невъзможна - твърдят директорите. Неуспешен опит за това вече са правили в столичното 51-во училище.", "date": "2017.09.24", "title": "\"За\" и \"против\" забраната на телефони в училище"}
{"url": "http://www.novinite.bg/articles/150425/Katastrofa-zatvori-tunel-Jeleznica-i-predizvika-zadrastvane", "text": "Катастрофа в тунел \"Железница\" затвори главния път Е-79 между Благоевград и Симитли. При инцидента няма пострадали.Около 10.35 ч. микробус с пернишка регистрация, движещ се от Симитли към Благоевград, е навлязъл в насрещната лента при изпреварване и се блъснал в лека кола. На местопроизшествието са пристигнали два екипа на Спешна помощ.Около 11.00 часа тунелът е затворен, за да се извърши оглед, а движението се извършва по обходен маршрут. Образувало се е задръстване.", "date": "2017.09.24", "title": "Катастрофа затвори тунел \"Железница\" и предизвика задръстване"}
{"url": "http://www.novinite.bg/articles/150426/Vijte-kade-nyama-da-ima-voda-v-stolicata-na-25-septemvri", "text": "24 септември 2017 11:23 На 25 септември 2017 г. (понеделник), във връзка с монтаж на спирателни кранове на ул. „Върба“, с. Мрамор, се налага спиране на водоподаването от 9:00 до 21:00 часа на клиентите на „Софийска вода”, живеещи в района на: с. Мрамор, с. Житен, с. Доброславци, ул. „Царско село“ и бивш стопански двор При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: с. Мрамор – на площада пред кметството; с. Житен – на площада пред кметството. На 25 септември 2017 г. (понеделник), във връзка с извършване на ремонтни дейности на ул. „Кукуряк“, жк. „Овча купел“ I, се налага спиране на водоподаването от 9:00 до 21:00 часа на клиентите на „Софийска вода”, живеещи в района на:", "date": "2017.09.24", "title": "Вижте къде няма да има вода в столицата на 25 септември"}
{"url": "http://www.novinite.bg/articles/150431/MVnR-predupredi-balgarite-da-izbyagvat-patuvane-v-Rio-de-Janejro", "text": "МВнР призовава българите да се въздържат от пътуване в Рио де Жанейро, Бразилия. Причина са тежките сблъсъци, които текат в момента там между организирани наркобанди и силите на реда.Ожесточени престрелки между бандите и полицията се водят в непосредствена близост до най-посещаваните от туристи райони в южната част на града. Гангстерската война е обхванала няколко гета в различни части на града. Въпреки включването на армията, засега силите за сигурност не са в състояние да овладеят ситуацията.", "date": "2017.09.24", "title": "МВнР предупреди българите да избягват пътуване в Рио де Жанейро"}
{"url": "http://www.novinite.bg/articles/150432/MVnR-predupredi-balgarite-da-izbyagvat-patuvane-v-Rio-de-Janejro", "text": "МВнР призовава българите да се въздържат от пътуване в Рио де Жанейро, Бразилия. Причина са тежките сблъсъци, които текат в момента там между организирани наркобанди и силите на реда.Ожесточени престрелки между бандите и полицията се водят в непосредствена близост до най-посещаваните от туристи райони в южната част на града. Гангстерската война е обхванала няколко гета в различни части на града. Въпреки включването на армията, засега силите за сигурност не са в състояние да овладеят ситуацията.", "date": "2017.09.24", "title": "МВнР предупреди българите да избягват пътуване в Рио де Жанейро"}
{"url": "http://www.novinite.bg/articles/150429/POJARAT-NA-HALKIDIKI-Balgari-byagali-ot-oganya-kam-moreto", "text": "Пожарът, който бушуваше на първия ръкав на Халкидики - Касандра, все още тлее. Остава и притеснението у хората, сред които има и много българи. Част от тях дори са били готови за евакуация, когато пламъците достигнали опасно близо до домовете им. Все още има тлеещи огнища и затова и пожарникарите остават на място. Остава и притеснението у хората. Пламъците са ги стреснали, защото огънят е стигнал много близо до домовете им. Хотелите с туристи също са наблизо.С маркуч и вода са били въоръжени повечето от хората, живеещи или почиващи в Мола Калива в нощта на пожара и в деня след него. Най-малко два имота са унищожени, има и частично засегнати от огъня къщи. На някои места той дори е прехвърлил асфалтираният път. Това обаче е началото на Мола Калива, където няма много имоти. Причините за пожара все още не са ясни. Това, което се говори, е, че пламъците тръгват от запалени клони.", "date": "2017.09.24", "title": "ПОЖАРЪТ НА ХАЛКИДИКИ: Българи бягали от огъня към морето"}
{"url": "http://www.novinite.bg/articles/150427/Posleden-den-predi-novite-tapi-na-Hemus", "text": "Днес за последно автомобилите ще преминават нормално през тунелите на Витиня. От утре, 25 септември, започва ремонтът на тръбата за София и на съоръжението преди самия тунел. Само преди дни беше отворена за движение ремонтираната през последните няколко месеца тръба в посока Варна. Така заради стартиращия от утре нов ремонт движението на леките коли и на превозните средства до 10 тона ще бъде прехвърлено двупосочно в обновената тръба за Варна, която бе пусната на 20 септември. Тежкотоварните МПС над 10 т ще продължат да преминават по задължителния обходен маршрут по път I-1 Ботевград - София. Целта е ремонтните дейности на \"Витиня\" да завършат до края на ноември и през зимата по магистрала \"Хемус\" да се пътува без ограничения от строителни дейности. Тежкотоварните превозни средства над 10 т ще преминават по следните маршрути: В посока Варна движението се отклонява от пътен възел \"Витинска река\" при 30-ти километър на автомагистралата по път I-1 София – Ботевград и път II-17 и трафикът за Варна се връща обратно на АМ \"Хемус\" при пътен възел \"Ботевград\" на 47-ми километър. В посока Видин се преминава по път I-1. За пътуващите към София движението се отклонява при 35-ти километър чрез временна връзка по път I-1 Ботевград – София. Трафикът се включва отново в автомагистралата при пътен възел \"Витинска река\" при 30-ти километър. Задължителният маршрут за МПС над 10 т, пътуващи по направлението Видин - София от областите Видин, Монтана и Враца до София е: път I-1 – път II-16 при с. Ребърково - Своге – София, а от Видин и Монтана за София - път II- 81 прохода Петрохан; Алтернативен маршрут за МПС над 10 т, пътуващи от областите Велико Търново и Русе до София е: път I-5 Бяла - Велико Търново - Котленски проход - АМ \"Тракия\" /или по Подбалканският път I-6/- София; Алтернативен маршрут за МПС над 10 т, пътуващи от областите Ловеч и Плевен до София е: път II-35 Ловеч - Плевен, II-13 Плевен - Кнежа - Борован, II-15 Борован - Враца, I-1 Враца - село Ребърково, II-16 село Ребърково - Своге – София. Ремонтните работи в тръбата за София на тунел \"Витиня\" предвиждат демонтаж на старите осветителни тела и на носещата конструкция, монтаж на нови конструкция и осветителни тела и захранващи кабели; изграждане на нова електроснабдителна система на осветлението, видеонаблюдение, пожароизвестителна и оповестителна система. Тунелната тръба ще бъде и с нова светофарна инсталация и променливи пътни знаци и т. н. Строителните дейности на тунел \"Витиня\" се изпълняват от \"Автомагистрали\" ЕАД по договора за текущо поддържане на автомагистралния участък.", "date": "2017.09.24", "title": "Последен ден преди новите тапи на „Хемус“"}
