{"url": "https://www.novinite.bg/articles/178085/Angelkova-poe-angajiment-za-subsidirane-na-poleti-za-da-jivne-v-badeshte-turizmat", "text": "Туристическият бранш е предложил на срещата си с министър Николина Ангелкова в Слънчев бряг няколко конкретни мерки, които ще гарантират устойчив ръст в следващите години, научи Флагман.бг.Дискусията на Николина Ангелкова с представители на бранша бе закрита за медии, продължила е няколко часа и участници в нея разкриха, че се е получил ползотворен дебат, съобщава сайтът Флагман.На първо място министърът на туризма е поел ангажимент за субсидиране на полетите от 2020 година.Ангелкова е уточнила, че до средата на август ще бъдат готови разчетите на консултантската компания \"Ърнст еднд Янг\", за да де установи кои потенциални пазари си заслужава да се финансират и какъв точно да бъде моделът.Първоначалните планове били за т.нар.\"испански модел\" – общините и държавата да създадат фонд, с който да стимулират авиопревозвачите да извършват полети до конкретния регион. Но не е изключено да се предложи и друго решение.Преди две години имаше подобна идея, която обаче така и не се реализира.Нискотарифният авиопрезовач \"Райънеър\" стъпи на летище Бургас, но съвсем краткотрайно, а плановете им бяха да поддържат целогодишно две дестинации – до Милано и Меминген и 9 сезонни.В края на 2018 година компанията спря полетите си, а това лято ги поднови само до Варшава и Братислава. Неофициално се коментира, че компанията е имала желание да поднови и други полети до Бургас, но е била насочена от собственика на терминала \"Фрапорт\" към Варна, за да се диверсифицира натовареността на двете летища, които консорциумът стопанисва.В следващите няколко месеца ще се уточни и сумата, с която да се съфинасира всеки полет. В Турция помощта била 6 хил.долара през сезона и 8 хил.долара извън сезона, подобни били и нивата в Испания, посочват експерти в сектора. Очаква се идентично предложение и за България.Хотелиери настояват да се предприемат мерки за удължаването на сезона с държавно дотиране за всички чужди туристи над 55 години, които идват в България преди 1 юли и след 1 септември.Не за пръв път на срещата се говорило и за създаването на мобилни пунктове за издаване на визи на летището, разказаха участници в срещата, които са останали обнадеждени, защото едва сега са чули, че все пак имало вариант това да се случи, а не оправданията, които се повтарят в последните 10-ина години.Според бранша, дори частично да се приложат част от мерките, следващото лято ще е силно и ще се навакса очаквания спад от тази година, който по всичко изглежда ще е между 6 и 8 % спрямо 2018 година.", "date": "2019.07.13", "title": "Ангелкова пое ангажимент за субсидиране на полети, за да живне в бъдеще туризмът"}
{"url": "https://www.novinite.bg/articles/178070/Oblachno-shte-e-vremeto-dnes", "text": "В събота с предимно умерен вятър от северозапад, в Източна България от североизток ще нахлува хладен въздух. Ще се развива мощна купесто-дъждовна облачност и на много места ще има валежи, временно интензивни с гръмотевична дейност. Очакват се и значителни количества. Температурите ще се понижат и преобладаващите максимални ще бъдат между 21° и 26°. През първите дни на следващата седмица ще духа умерен северозападен вятър. Облачността ще е променлива, на места ще има и краткотрайни превалявания, а на отделни места - и гръмотевици. Ще се задържи хладно за периода с преобладаващи максимални температури между 22° и 27°. В средата на седмицата вероятността за валежи намалява, температурите ще се повишават. В края на периода ще преобладава слънчево време, с временни увеличения на облачността, но само на отделни места в планинските райони ще превали краткотрайно. Вятърът ще се ориентира от юг и повишението на температурите ще продължи.", "date": "2019.07.13", "title": "Облачно ще е времето днес"}
{"url": "https://www.novinite.bg/articles/178075/KT-Podkrepa-zove-za-vavejdane-na-neoblagaem-minimum", "text": "Близо 400 хил. българи работят на минимална работна заплата и въвеждането на необлагаем минимум ще е само един от елементите за справяне с бедността, защото ще им позволи да разполагат с 56 лева допълнително на месец. Това коментира пред \"Дарик\" Ваня Григорова, икономически експерт на синдикалната организация КТ \"Подкрепа\".\"На тези хора директно в джобовете би оставало по 50 лева. Това не е пренебрежимо малка сума, за да махнем с ръка, че биха могли да минават без тези пари. Да, минават без тези пари, но се изнасят устремно от страната. Не можем да продължаваме по този начин - да пишем демографски стратегии, да правим ДНК кампании, които са изключително нелепи и не си дадем сметка, че докато не създадем социално-икономически условия българите да останат в страната, то те няма да го направят. Целта не е да вземем от богатите, а бедните да останат\", заяви Григорова.\"Единствената държава, която формално няма необлагаем минимум, е Унгария. Но и там, когато стане дума за семейство или двойка, тогава също има облекчения. Тоест, единствената страна, която реално няма необлагаем минимум, е България\", посочи тя.\"Миналата година в рамките на дебатите за Бюджет 2019 ние предложихме два различни модела от тези на КНСБ. Заложихме основно на два механизма - въвеждане на необлагаем минимум, а другото е нарастване на максималния осигурителен доход\", допълни Григорова.Проблемът с бедността не се решава по пътя на данъчното законодателство, а с промени в структурата на икономиката и заетостта, защото необлагаем минимум при ниска данъчна ставка като тази в България ще създаде предпоставки за укриване на труд и доходи. Това коментира зам.-председателят на БСК Димитър Бранков. Той смята, че не е момента за радикална данъчна реформа, каквато предлагат синдикатите – както заради предстоящите местни избори, така и заради предстоящото влизането на България в т. нар. \"чакалня\" за еврото - Валутно-курсовия механизъм ERM II.Установената към момента данъчна система е обвързана с фискални правила и Валутния борд. Отделно имаме структурни проблеми с данъчно задължени лица, които са специфични за България. Съвсем не съм на мнение, че сега е подходящият момент за предприемане на такива промени. Предстоящите местни избори и характерния уклон към популизма от страна на целия политически спектър не е най-добра среда за водене на такъв разговор\", аргументира Бранков.Той добави, че юли месец има ангажимент на страна на правителството и Българската народна банка (БНБ) да инициира процедура по влизането на България в механизма ERM II. \"Тоест, официалната позиция е за всички радикални промени в данъчната система, поне такива, каквито се предлагат, че дебатът трябва да се състои след тях\", коментира експертът.Относно въвеждането на т. нар. данък \"богатство\", по думите на Бранков, в случай че не се направи точен и адекватен анализ на структурата на собствеността, тази мярка може да удари формиращата се средна класа, тъй като може да се окаже санкционираща в натрупването на спестявания на отделните домакинства.", "date": "2019.07.13", "title": "КТ Подкрепа зове за въвеждане на необлагаем минимум"}
{"url": "https://www.novinite.bg/articles/178084/Slanchev-bryag-e-1-v-Evropa-za-alkoholen-turizam-prez-lyato-2019", "text": "Дестинацията, която трябва да изберат британците, търсещи алкохолна ваканция това лято, е българският курорт Слънчев бряг, пише британският таблоид \"Сън\" (The Sun), цитиран от Дневсник, като се позовава на статистика на британската държавна пощенска служба Post Office. Пиенето в България е най-евтино, пише авторката на статията Цин Се и съветва читателите да избягват Франция, където бирата струва над три пъти по-скъпо отколкото в България.Отбелязва се, че в Слънчев бряг не само са едни от най-ниските цени на бирата и виното сред европейските морски курорти, но и тази година е с близо 14 процента по-евтино в сравнение с миналото лято.За сравнение бирата е с 342 процента по-евтина в Слънчев бряг, отколкото в Ница, а виното - с около 238 процента. При това положение не е изненада, че Слънчев бряг се превърна в новия Магалуф, популярен курорт на испанския остров Майорка, за обичащите купона британци, пише Цин.Тя отбелязва също, че българският курорт е изгоден за семейни ваканции, а цените на храната по заведенията са едни от най-ниските.Изводите и са подкрепени със статистика за цените на напитките и храната в заведенията. От таблицата публикувана в изданието се вижда, че само няколко неща са по-евтини в други популярни за летуване страни отколкото в България. Сред примерите е, че кафето в Португалия е 0.64 паунда в Португалия, докато в България е 0.72 паунда, бутилка кола в България е 0.97 паунда, а в Турция 0.87 паунда.Според статистиката хранене в България за семейство включващо и кафе, кола, бира и вино излиза 32,12 британски паунда и това е най-евтино в Европа. Най-близо до България е Турция, където този пакет струва над 50 лири. На другата крайност е Италия, където ще трябва да платят за това 129.65 паунда.", "date": "2019.07.13", "title": "Слънчев бряг е №1 в Европа за алкохолен туризъм през лято 2019"}
{"url": "https://www.novinite.bg/articles/178068/Dneven-horoskop-za-sabota", "text": "Организирайте парти тази вечер. Дори да е напълно спонтанно. Можете просто да поканите двама-трима приятели на вечеря и това ще е напълно достатъчно, за да ви зареди с енергия.Денят е перфектен да се захванете с купчината документи и сметки, които ви чакат. Днес забелязвате дори и най-малките детайли, именно заради това денят е подходящ за това задължение.Не всички идеи, които ще чуете днес ще бъдат лоши. Изслушайте хората и приемете всичко, което казват. Обмислете нещата внимателно и ще осъзнаете, че има и много добри идеи. Вижте повече на: ", "date": "2019.07.13", "title": "Дневен хороскоп за събота"}
{"url": "https://www.novinite.bg/articles/178074/Batkov-zasipa-s-pohvali-Vasil-Bojkov-i-Hubchev", "text": "Бившият собственик на Левски Тодор Батков изрази радостта си от победата с 2:0 над Ружомберок. Адвокатът добави, че Васил Божков е възможно най-доброто решение за \"сините\". \"Голяма радост. Най-после светъл лъч. Пожелавам успех. Дай Боже скоро да се върне златното време на европейския поход на Левски. Васил Божков е възможно най-доброто решение за Левски. Първият поход при моето време приключи не много удачно с децата от Беверен. През следващата година стигнахме много напред, а след това играхме в Шампионската лига.Трябва вяра и подкрепа за футболистите и треньора. Хубчев е уникален треньор. Два пъти се опитах да го взема. Първият път ми отказа, бивайки лоялен към Берое. Вторият път ме умните глави около мен ме отказаха. Време е да свърши хегемонията на Лудогорец. Време е да възцари феърплей, да има обективно съдийство. Дано да има ефект срещата при премиера. Там беше и главният прокурор и вътрешният министър. Някои хора трябва да си правят сметка. Нека по-добрият да победи. Преди 4 години, когато напуснах Левски, Ганчев ми се обади и ме поздрави. Каза ми: \"С теб бе удоволствие да се конкурираме. Ти си мъжкар и джентълмен\", заяви Батков пред \"Канал 3\".", "date": "2019.07.13", "title": "Батков засипа с похвали Васил Божков и Хубчев"}
{"url": "https://www.novinite.bg/articles/178078/Varicela-varluva-v-Sofiya-i-Varna", "text": "Бум на варицела в София и Варна се отбелязва в началото на месец юли, съобщава БГНЕС. Според анализи на Националния център по обществено здраве и анализи за седмицата от първи до седми юли са регистрирани 110 случая на заразени с варицела в столицата, а във Варна случаите на заболели са 43. Това са двата града, в които болестта се разпространява най-бързо.За сравнение, в Ловеч и Ямбол няма нито един случай на заболял от болестта в началото на юли. В Кърджали, София област, Видин и Стара Загора случаите на заболели са по един за първата седмица на юли. Във Враца, Пловдив, Разград и Русе са регистрирани между 30 и 40 души за описания период на годината.В Силистра, Сливен, Смолян и Шумен случаите на заболели са сравнително малко – средно по петима души седмично.В Бургас, Търново, Габрово Монтана, Пазарджик и Перник децата, регистрирани като болни от варицела, са под десет за всеки град.След София със 110 случая на варицела, на второ място се нарежда Варна с 43 случая, а след това са Пловдив с 40 случая, и Враца с 30 регистрирани заболели.Експерти напомнят, че варицелата е едно от най-честите инфекциозни вирусни заболявания в детска възраст. В редица случаи ненавременното лечение води до много сериозни усложнения за здравето.", "date": "2019.07.13", "title": "Варицела върлува в София и Варна"}
{"url": "https://www.novinite.bg/articles/178076/Nalagat-rekordna-globa-ot-5-miliarda-dolara-na-Fejsbuk", "text": "Компанията Фейсбук (Facebook) ще бъде глобена с рекордните 5 милиарда долара от регулаторните органи в САЩ след разследване за неуспехите на най-голямата социална медия в света да защити личните данни на своите потребители, съобщи в. \"Уолстрийт джърнъл\", цитиран от ДПА.Американският ежедневник се позова на добре осведомени източници, че миналата седмица Федералната търговска комисия (ФТС) е взела съответното решение с 3 на 2 гласа. Не е ясно след колко време ще бъде обявена глобата.Разследването срещу Фейсбук започна миналата година, след като бе разкрито, че базираната в Лондон консултантска компания Кембридж Аналитика (Cambridge Analytica) е получила достъп до данните на до 87 милиона потребители. Кембридж Аналитика е работила за предизборната кампания на президента на САЩ Доналд Тръмп през 2016 г.Федералната търговска комисия и Фейсбук отказаха да потвърдят информацията на \"Уолстрийт джърнъл\".Министерството на правосъдието на САЩ сега прави преглед на споразумението, но обикновено не променя решения на ФТС, пише още изданието.Фейсбук е най-голямата социална медия в света с 2,7 милиарда активни потребители месечно, отбелязва Франс прес.Глобата не е особено голяма за компанията, която миналата година обяви печалба от 22 милиарда долара при оборот от 55 милиарда долара.В последно време обаче се надигнаха гласове за разделяне на гиганта, който е критикуван, че не се справя достатъчно добре при защитата на личните данни и в борбата срещу фалшивите новини.", "date": "2019.07.13", "title": "Налагат рекордна глоба от 5 милиарда долара на Фейсбук"}
{"url": "https://www.novinite.bg/articles/178077/Upravitelyat-na-NZOK-Tezi-koito-nabiha-komandosa-da-platyat-lechenieto-mu", "text": "С майките бе проведена среща в НЗОК. Напълно съм съгласен, че трябват законови промени за трудният достъп на отпадналите лекарства. Ангажирахме се да направим предложения за промени. Това каза управителят на НЗОК д-р Дечо Дечев по БТВ.\r\nИма и други проблеми и те касаят факти, които изнесоха майките.  Те касаят изпълнение на дейностите по това лечение, а не дали има или няма препарат.\r\nПо време на срещите те споделиха за проблеми при престоя в клиниките. Прави се опит да се отклонят нещата в посока само в трудния достъп на медикаменти, които не са регистрирани. Но има проблеми по време на терапията. Прехвърля се проблема на НЗОК. А той не е там. Огънят трябва да се разсее, разбирам го. Дали касата е платила или не, няма отношение към провеждането на терапията. А майките простират за проблеми, възникнали по време на терапията. Решенията на проблема на майките зависи най-малко от Здравната каса. Ако проблемът бе системен, би трябвало всички лечебни заведения да имат проблем. А това не е така.\r\nОт 17 години има законов текст НК за това да се предяви иск към граждани, причинили вреда на трети граждани. Това досега не е направено, заради липса на законов текст, който да задължи органите да ни информират за влезли в сила съдебни решения. Сега искаме да има ред за това. Ние искаме да спазваме текста, записан в закона.\r\nДечо Дечев даде пример: \"Преди няколко месеца двама младежи пребиха командос, който бе в кома. Тези двама младежи бяха привлечени под отговорност и има решение на съда, че те получават присъда. Това решение трябва да дойде в Касата. Тя проверява колко е платено за лечението на командоса и биячите трябва  да го заплатят. Няколко милиона би трябвало да влязат, ако този законов текст се спазва.\r\n", "date": "2019.07.13", "title": "Управителят на НЗОК: Тези, които набиха командоса - да платят лечението му"}
{"url": "https://www.novinite.bg/articles/178073/Turistkite-ot-ekshana-v-Slanchev-bryag-Narichaha-ni-izraelska-mafiya", "text": "Двете израелски туристки Гила Акав и Керен Хазаз разказаха пред bTV подробно за настаняването си в хотела в Слънчев бряг, както и за целия си престой в България. Техният клип със скандала им с българския хотелиер нашумя както в социалните мрежи, така и в израелските медии.„Чувствахме омраза към нас, защото сме израелки”, заявява Керен Хазас. „Там повече няма да се върнем”, допълва Гила Акав.„На пешеходната зона ни крещяха „стиснати израелки\". Наричаха ни „израелска мафия\", разказва Керен Хазас.Като пътувахме с такси ни взимаха по 25лв., не ни даваха квитанция. Не беше приятно да се чувстваш по този начин в държава, в която си дошъл да се забавляваш. Седмица преди екскурзията купих книга за детето, исках да научим повече за Бургас, за България. След това преживяване нямам много какво да кажа на детето си”, споделя Гила Акав.Керен Хазас казва, че „собственикът на хотела има снимка, когато е бил в Израел и се усмихва, а когато ние бяхме в България, плакахме”.„Не ни гледайте с омраза, все едно искате да ни пребиете, защото вярвам, че българите идват в Израел и получават добро отношение”, заяви Гила Акав.", "date": "2019.07.13", "title": "Туристките от екшъна в Слънчев бряг: Наричаха ни \"израелска мафия\""}
{"url": "https://www.novinite.bg/articles/178079/Zvezdna-razdyala-Andrea-oficialno-bi-shuta-na-Kubrat-Pulev-SNIMKA", "text": "Надарената певица Андреа в прав текст даде да се разбере, че е сложила край на дългогодишната си връзка с боксьора Кубрат Пулев. Това става ясно от публикация на сластната блондинка в „Инстаграм“. Макар че наскоро тя бе с Кобрата в САЩ и го подкрепяше във войната му с Кралицата на голото суши - Джени Суши, сега изпълнителката е оърнала палачинката„Твърде съм млада за сватба и съм твърде стара, за да участвам в детински игри. Наслаждавам се на необвързания живот“, написа Андреа на английски.Това веднага предизвика въпроси от нейните фенове. Още първият коментар гласи: „Значи с Кубрат сте разделени?“.Факт е, че на профила на фолкдивата са останали предимно нейни снимки и няма нито една, на която да е в компанията на Кобрата.„Време беше да покажеш, че цениш на първо място себе си! Изтърпя достатъчно унижения през годините. Доказа, че си силна и независима жена. Поздравления, Андреа!“, написа една от фенките на певицата.„Ще намериш някой друг, Андреа, който ще те обича много повече и ще създадете щастливо семейство!“, допълва друга последователка на Андреа. ", "date": "2019.07.13", "title": "Звездна раздяла! Андреа официално би шута на Кубрат Пулев (СНИМКА)"}
{"url": "https://www.novinite.bg/articles/178083/Nejmar-obratno-v-Kataluniya-sreshtu-130-miliona-evro-i-trima-igrachi-za-PSJ", "text": "Барселона вече осъществи мега трансфер, след като привлече за 120 милиона евро Антоан Гризман. За да рита в редиците им, каталунците се бръкнаха със сумата, която бе фиксирана като освобождаваща клауза в договора на френския голаджия и техничар.Щенията на блауграннас за нови играчи обаче изобщо не секват дотук. Те ще направят офанзива за завръщането на Неймар от ПСЖ. Според Bild, от \"Камп Ноу\" ще предложат 130 млн. евро за бразилеца, плюс трима футболисти измежду Филипе Коутиньо, Усман Дембеле, Нелсон Семеду и Самюел Юмтити.По-рано от ПСЖ заявиха, че няма да правят спънки на Неймар при изгодно предложение. Не е тайна, че неговото желание е отново да играе рамо до рамо с Лео Меси. Той напусна \"Камп Ноу\" през лятото на 2017 г. Тогава френските богаташи платиха рекордните 222 млн. евро.През миналия сезон Неймар вкара 23 гола и направи 13 асистенции в 28 мача за парижани, но честос е забъркваше в скандали в съблекалнята, а и извън терена, което изнерви богатите собственици на тима.", "date": "2019.07.13", "title": "Неймар обратно в Каталуния срещу 130 милиона евро и трима играчи за ПСЖ"}
{"url": "https://www.novinite.bg/articles/178080/Gugal-ni-podslushva-chrez-2-svoi-prilojeniya", "text": "Gооglе пpизнa, чe cлyжитeли нa ĸoмпaниятa cлyшaт зaпиcи нa лични paзгoвopи нa xopa, изпoлзвaщи cиcтeмaтa Gооglе Аѕѕіѕtаnt или дoмaшнитe ycтpoйcтвa нa Gооglе Ноmе, пpeдaдe AΠ.Инфopмaциятa дoйдe, cлeд ĸaтo вчepa cтaнa яcнo, чe ĸoмпaниятa paзcлeдвa изтичaнeтo нa 1 000 зaпиca, нaпpaвeни от ycтpoйcтвaтa нa ĸoмпaниятa в Бeлгия и Xoлaндия.Бeлгийcĸaтa тeлeвизия VRТ paзĸpи зaпиcитe, a oт Gооglе вeднaгa пocoчиxa, чe зaпиcитe идвaт oт cлyжитeл, ĸoйтo e aнгaжиpaн c тoвa дa пpecлyшвa paзгoвopи c цeл дa ce ycъвъpшeнcтвaт eзиĸoвитe cпocoбнocти нa yмнитe ycтpoйcтвa нa ĸoмпaниятa, съобщи ВВС.Πo дaнни нa тeлeвизиятa пoвeчeтo oт зaпиcитe ca ĸpaтĸи и ca нaпpaвeни в мoмeнт, ĸoгaтo xopaтa изпoлзвaт ycлyгитe нa Gооglе Аѕѕіѕtаnt и Gооglе Ноmе ycтpoйcтвaтa. Toвa cтaвa c дyмитe \"OК Gооglе\" или \"Неу Gооglе\", пише money.bg.Имaлo oбaчe и дpyги зaпиcи, нaпpaвeни, ĸoгaтo xopaтa нe ca изпoлзвaли ycлyгитe нa Gооglе - нe ca ĸaзaли двeтe вълшeбни дyмичĸи. Cтaвa въпpoc зa 153 зaпиca, cpeд ĸoитo: дoмaшни cĸaндaли; paзгoвopи в cпaлнятa мeждy пapтньopи; тeлeфoнни paзгoвopи, cъдъpжaщи личнa и ĸoнфидeнциaлнa инфopмaция; poдитeли, гoвopeщи c дeцaтa cи и дpyги.Oт ĸoмпaниятa ca ĸaтeгopични, чe зaпиcитe ca нaпpaвeни, зaщoтo acиcтeнтът, бaзиpaн нa изĸycтвeн интeлeĸт, e бил зaдeйcтвaн или c няĸoя oт двeтe фpaзи, или c нeщo, ĸoeтo звyчи мнoгo пoдoбнo нa тoвa.B oтгoвop ĸъм тeлeвизиятa oт Gооglе oбяcнявaт, чe пoдoбни зaпиcи ce пpaвят и cлeд тoвa ce пpeдocтaвят нa тexни cлyжитeли, ĸoитo дa изcлeдвaт paзличнитe aĸцeнти и гoвopни paзличия нa oпpeдeлeни eзици. Cлeд тoвa cъбpaнaтa инфopмaция ce изпoлзвa зa пoдoбpявaнeтo нa ycлyгитe нa фиpмaтa зa Gооglе Аѕѕіѕtаnt и Gооglе Ноmе.\"Toвa e мнoгo вaжнa чacт oт пpoцeca нa изгpaждaнe нa peчeвa тexнoлoгия\", дoпълвaт oт Gооglе.Texнoлoгичният гигaнт вeчe вoди paзcлeдвaнe зa тoвa ĸaĸ зaпиcитe ca cтигнaли дo тeлeвизиятa. Цялaтa cитyaция oбaчe пocтaвя зa пopeдeн път нa днeвeн peд въпpocи ĸaтo тoзи дaли тexнoлoгичнитe гигaнти вcъщнocт нe paзпoлaгaт и злoyпoтpeбявaт c личнитe дaнни нa пoтpeбитeлитe cи.", "date": "2019.07.13", "title": "Гугъл ни подслушва чрез 2 свои приложения"}
{"url": "https://www.novinite.bg/articles/178082/Turska-mediya-razkri-che-Katar-e-v-osnovata-Folksvagen-da-ne-pravi-nov-zavod-u-nas", "text": "Въпрос на време е германският автомобилен производител „Фолксваген“ да вземе окончателно решение, къде ще изгради новия си завод, се казва в статия на водещия турски вестник „Сабах“.В петък немското икономическо издание „Аутомобилвохе“ съобщи, че концернът планира да изгради завод за производство на няколко марки автомобили именно в Турция, което увеличи цената на акциите на турския дистрибутор на „Фолксваген“ Doğuş Otomotiv. Посочва се, че Катар, който притежава 17% от акциите на „Фолксваген“ настоява надзорният съвет да избере Турция за своя бъдеща дестинация.През ноември 2018 г. автомобилният гигант обяви намеренията си за изграждане на нова промишлена фабрика в Източна Европа, в която ще се произвеждат и моделите Шкода Карок и Сеат Атека.С течение на времето се появиха различни слухове за това, къде ще бъде построен новият завод. Първоначалният списък включваше пет държави, като впоследствие изборът се ограничи до България и Турция.Според публикации в специализирани издания, надзорният съвет е решил новият завод на „Фолксваген“ да бъде в град Измир в Турция. Говорител на надзорния съвет на автомобилния гигант заяви пред медиите, че плановете са потвърдени, но все още не е взето окончателно решение за мястото. Междувременно акциите на турския дистрибутор на „Фолксваген“ Doğuş Otomotiv скочиха в петък с 11.6%.През последните месеци представители на германския автомобилен производител посещават и провеждат разговори в двете страни-кандидатки.Главният изпълнителен директор на „Фолксваген“ Хербер Диес се срещна миналия месец с президента Реджеп Тайип Ердоган. Според експерти, срещата ще повлияе върху окончателното решение на дружеството. Посещението е част от поредица визити на Диес в Турция.От друга страна, ръководителят на президентския инвестиционен офис Арда Ермут също води преговори с „Фолксваген“. В посланията на Ермут се посочват предимствата на Турция, като подчерта важността на фабриката не само като инвестиция, но и символичното значение, което би имало подобно решение.Твърди се, че Турция има висок шанс да бъде избрана поради редица фактори като например квалифицирани човешки ресурси, капацитет на подизпълнители, логистични решения, общ размер на пазара и възможности за износ към съседни държави.Предвидената инвестиция е в размер на 1,3 милиарда евро до 2 милиарда евро за новия завод, който ще осигури заетост за около 5000 души. Очаква се фабриката да започне производство през 2022 г. и да се превърне в една от най-важните производствени мощности в региона.През ноември 2018 година „Фолксваген“ обяви, че ще направи инвестиция от 44 милиарда евро, като пренасочи компанията към производството на електрически превозни средства, автономни превозни средства и цифрови технологии. Гигантът се стреми да прехвърли производството на конвенционални двигатели (бензин / дизел) на някои от основните си модели в новия завод, който предстои да бъде построен. Във фабриките в Германия планира да остане производството само на електромобили поради ограниченията на емисиите в Европа.Германският концерн се споразумя с американския „Форд“ за съвместно производство на лекотоварни превозни средства в завода на „Форд“ в Турция. „Форд“ имат голям завод в Гьолджук в северозападната част на Турция, в който произвежда ван Транзит и персонализирани модели. „Фолксваген“ възнамерява да използва капацитета на завода за производство на своя модел ван.В последното съвместно производство на двата гиганта ще бъдат инвестирани 2,6 милиарда долара за изграждането на автономна автомобилна компания в Питсбърг, в която по-голям дял има „Форд“ и която ще произвежда електрически и самоходни автомобили.Двете компании ще станат равноправни собственици на фирма за роботизирани автомобили “Арго Ай”, която е мажоритарна собственост на „Форд“.Инвестицията на „Фолксваген“ е на стойност 1,6 милиард долара, а „Форд“ се е ангажирал да вложи 1 милиард долара. ", "date": "2019.07.13", "title": "Турска медия разкри, че Катар е в основата Фолксваген да не прави нов завод у нас"}
{"url": "https://www.novinite.bg/articles/178081/Direktorat-na-BABH-Afrikanskata-chuma-po-svinete-shte-se-otrazi-zle-i-na-turizma", "text": "За съжаление африканската чума по свинете ще продължи да се разраства и ще проявява агресивен характер, очакват се проблеми в индустрията и туризма. Това каза пред \"Фокус\" д-р Георги Чобанов – директор на Дирекция \"Здравеопазване и хуманно отношение към животните и контрол на фуражите\" в Българската агенция по безопасност на храните.\"За заболяването се алармира интензивно още от 2016 г.\", припомни той. \"Миналата година на 30 август беше първият случай в село Тутраканци. Тогава в рамките на 24 часа успяхме да умъртвим всички контактни свине в селото и да дезинфекцираме селището\", каза още Чобанов. \"С времето се оказа, че тези мерки са били изключително правилни, защото нямаше следващо огнище, където да се появи заразата. За съжаление още първия месец след като ликвидирахме това огнище започна да се тиражира въпросът, че ние всъщност приключихме с африканската чума. И сега, до преди две-три седмица, до преди първата поява на огнищата в плевенска област, коментарите пак бяха, че няма африканска чума при нас\", допълни директорът на БАБХ. Напротив, африканската чума вече е тук, имаме я в дивата популация, където много трудно се изкоренява, така че ще разчитаме до няколко години да бъде установена и изработена ваксина за животните и едва тогава можем да се надяваме за справяне с проблема\", обясни той. Д-р Георги Чобанов каза още, че съществува риск от възобновяване на заболяването в село Тутраканци, ако отново започне отглеждане на прасета.", "date": "2019.07.13", "title": "Директорът на БАБХ: Африканската чума по свинете ще се отрази зле и на туризма"}
