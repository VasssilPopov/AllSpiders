{"url": "https://www.novinite.bg/articles/178318/Afrikanskata-chuma-stigna-do-ogromen-svinekompleks-v-selo-Nikolovo", "text": "Ново огнище на Африканска чума по свинете констатираха в свинекомплекс, намиращ се в русенското село Николово.От Българската агенция по безопасност на храните (БАБХ) съобщиха, че взетите проби са потвърдени като положителни за вируса на АЧС от Националната референтна лаборатория към Националния диагностичен научноизследователски ветеринарномедицински институт в София.Засегнатият свинекомплекс е със затворен производствен цикъл, в който се отглеждат общо около 17 000 броя свине от различна възрастова категория.Обектът се намира на 9 км от границата с Румъния и попада в зона с регионализация на база риск, свързан с епизоотичната обстановка с АЧС (Част I), съгласно Приложение към Решение за изменение на Комисията (ЕС) 2014/709.Положителните за наличието на вируса на АЧС проби са получени в рамките на провеждан засилен лабораторен надзор на заболяването в свиневъдните обекти.Областната дирекция по безопасност на храните в Русе (ОДБХ-Русе) е издала веднага акт за възбрана за движение на свине към и от обекта. Проведено е епизоотично проучване за движението на свине, фураж, транспортни средства и хора от и към обекта. Извършени са и проверки на кланиците, в които са изпращани свине за клане. Месо и продукти, добити от свине от тази ферма, са възбранени и подлежат на унищожаване.БАБХ незабавно предприе мерки за профилактика, ограничаване и ликвидиране на болестта Африканска чума по свинете и за условията и реда за прилагането им и Плана за спешни действия при контрол на АЧС. Предстои принудителното умъртвяване по хуманен начин и обезвреждането на домашни свине в 3 км предпазна зона при спазване на изискванията на Наредба № 22 за намаляване до минимум страданията на животните по време на клане или умъртвяване.В 10 км надзорна зона се намира една индустриална ферма в село Юделник, община Сливо поле, както и обекти – тип \"лично стопанство\".Забранява се търговията, придвижването и транспортирането на живи свине в 10 км зона. ОДБХ-Русе ще извършва клинични прегледи на домашни свине в населени места, както и ще се вземат проби за вирусологично изследване с цел гарантиране откриването на заболяването Африканска чума по свинете.Ще се проверява и за нерегламентирани придвижвания и/или търговия на домашни свине. При установяване на такива, на превозвачите и/или на собствениците на животните ще бъдат съставени актове за установяване на административно нарушение, а транспортираните животни ще бъдат незабавно и хуманно умъртвени.", "date": "2019.07.20", "title": "Африканската чума стигна до огромен свинекомплекс в село Николово"}
{"url": "https://www.novinite.bg/articles/178313/Gastarbajteri-zatapiha-Kapitan-Andreevo", "text": "Опашки от автомобили се образуват на границата ни с Турция, на ГКПП \"Капитан Андреево”, заради прибиращите се гастарбайтери, предава БГНЕС.\"Заради интензивния трафик, са отворени всички автоматизирани места на \"Изход”. Преминаването на един автомобил отнема 30-40 минути”, обясни началникът на пункта Емил Гочев.Трафикът през ГКПП \"Капитан Андреево” е особено засилен през лятото, а от средата на юли и наближаващия месец август, прибиращите се от Западна Европа към Турция гастарбайтери стават все повече. Само в петък, 19 юли, през пункта са преминали 9 000 автомобила и близо 30 000 пътници, а днес се очаква те да бъдат още повече.Пунктът работи на пълен капацитет, но въпреки това се образуват опашки. ", "date": "2019.07.20", "title": "Гастарбайтери затапиха Капитан Андреево"}
{"url": "https://www.novinite.bg/articles/178314/Hakeri-podludiha-policiyata-v-London-i-Skotland-yard", "text": "Лондонската полиция е станала жертва на хакери, които са разбили официалния профил на институцията в социалната мрежа Туитър, публикувайки редица ексцентрични съобщения. Това съобщава \"Фокус\", цитирайки британския вестник Telegraph.Съобщенията са с антиполицейска насоченост и ., като някои от тях са съдържали нецензурни думи по адрес на полицаите.От Скотланд ярд потвърдиха, че официалната страница на полиция \"Метрополитън\" е била обект на \"неоторизиран достъп\". Според старши полицейския офицер Рой Смит екипът на полицията В изявлението си служителят призовава потребителите на Туитър да \"игнорират съобщенията от профила на полицията, докато не се възстанови контролът върху него\".Рано сутринта в събота обиждащите туитове\" бяха свалени. Официален говорител на \"Метрополитън\" отрече да е имало \"хакване\" на профила, като в момента се установяват подробностите по случая.", "date": "2019.07.20", "title": "Хакери подлудиха полицията в Лондон и Скотланд ярд"}
{"url": "https://www.novinite.bg/articles/178316/AM-Trakiya-shte-bade-zatvorena-i-v-dvete-platna-za-1-chas-dovechera", "text": "Причината е монтирането на рамка - част от електронната система за събиране на тол таксите Между 23:00 часа и полунощ ще бъде спряно движението в двете посоки от 40-ия до 44-ия километър на магистрала \"Тракия” в района на Ихтиман.Причината е монтирането на специална рамка, която ще е част от електронната система за събиране на тол таксите.Докато движението  спряно, шофьорите могат да пътуват през Ихтиман или да изчакат на магистралата.", "date": "2019.07.20", "title": "АМ Тракия ще бъде затворена и в двете платна за 1 час довечера"}
{"url": "https://www.novinite.bg/articles/178322/Borisov-udrya-ramo-na-Koveshi-za-evropejski-glaven-prokuror", "text": "Премиерът Бойко Борисов ще подкрепи кандидатурата на румънката Лаура Кьовеши за поста европейски главен прокурор, съобщава бТВ. Телевизията цитира свои източници от правителствената пресслужба.Новината тръгва от \"24 часа\", къто вътре се споменава, че министър-председателят е обещал подкрепата в телефонен разговор с Людовик Орбан - председател на румънската Национална либерална партия. НЛП членува в ЕНП и се води сестринска та ГЕРБ партия.Кьовеши е основният фаворит за поста и то въпреки волята на правителството в родната ѝ страна. Тя е бивш ръководител на румънската антикорупционна агенция, а в момента е подсъдима в страната си с обвинения за злоупотреба с власт.Конкурент на румънката за поста е французинът. Двамата кандидати не успяха да съберат категорично мнозинство от стария състав на Европейския парламент.Новите евродепутати и правителствени ръководители имат няколко месеца, за да направят окончателен избор.Европейската прокуратура трябва да заработи през 2020 година. Основната ѝ цел ще бъде да наказва злоупотребите с еврофондове и измами с ДДС.", "date": "2019.07.20", "title": "Борисов удря рамо на Кьовеши за европейски главен прокурор"}
{"url": "https://www.novinite.bg/articles/178312/Hakerat-Kristiyan-Tapi-obvineniya-sreshtu-chovek-kojto-patuva-s-gradskiya-transport", "text": " - Не. На този етап за жалост нищо не можем да коментираме.  - Ами интересни факти, но нека видим какво ще каже съдът. Интересни факти, които са малко, как да кажа... не бих използвал думата \"тъпи”, но нещо такова. Единственото обвинение, което видях са буквално едни четири реда, в които пише, че от някаква дата, аз съм бил извършил нещо. Нищо повече. - Това е едно потребителско име, което може да бъде всякакво. Но на този етап, нека не коментираме, моля ви се. - Напълно. Иначе нямаше да говоря с вас. Надявам се да излезе така, че това цялото нещо е натопено, защото наистина е така. - Няма да коментирам повече. Реално сега се пишат какви ли не глупости по медиите. Бил съм богат. Пуша цигари за 5 лв. и се движа с градски транспорт и ям дюнери от лавката.Изтичането на данни от НАП нажежи атмосферата и в парламента, припомни Нова тв. Корнелия Нинова поиска президентът да свика Консултативния съвет по национална сигурност. По думите й вече има злоупотреба с изтеклите данни на хората и има възможност да се теглят кредити от тяхно име. Към момента реакция от страна на президента няма, но всеки, който иска може да отвори сайта на НАП и да види какви точно данни са изтекли.", "date": "2019.07.20", "title": "Хакерът Кристиян: Тъпи обвинения срещу човек, който пътува с градския транспорт"}
{"url": "https://www.novinite.bg/articles/178319/30-000-kokoshki-izgoryaha-pri-pojar-v-Pazardjishko", "text": "Всички 30 000 кокошки носачки са изгорели живи при вчерашния опустошителен пожар в Пещера. Пламналата около 16:30 часа следобед ферма - една от най-големите в Пазарджишко, е напълно унищожена.\r\nОгънят е бушувал почти до полунощ. В гасенето са се включили три противопожарни автомобила с 15 огнеборци, съобщават от Областната дирекция на МВР. След немалко усилия огнеборците са успели да овладеят пожара и към 23 часа е напълно изгасен. В резултат на разразилия се огън, който е обхванал няколко производствени халета, са унищожени хиляди кокошки-носачки, готова продукция от яйца, около 800 кв. м покривна конструкция и оборудване.\r\nСпасени са други 5 сгради, намиращи се в непосредствена близост, както и два фуражни силоза. Размерът на щетите на собственика на птицефермата се изясняват. Разследват се и причините за пожара.\r\n", "date": "2019.07.20", "title": "30 000 кокошки изгоряха при пожар в Пазарджишко"}
{"url": "https://www.novinite.bg/articles/178320/Strahoten-uspeh-za-matematicite-ot-SMG-v-Honkong", "text": "Престижната надпревара се проведе между 14 и 19 юли в Хонконг. В отбора са шестокласниците Лазар Тодоров, Давид Йорданов, Кристина Стоянова и Стефан Спасов заедно с техните ръководители Надя Кръстева и Детелина Донева.В отборното състезание учениците получиха резултат 9 от 10 възможни точки. В индивидуална част на състезанието четирима от ученици завоюваха бронз.От България участие взеха и отборите на 125 СУ \"Боян Пенев” от София и ППМГ \"Академик Никола Обрешков” от Бургас. Учениците от ППМГ получиха същите отборни награди като СМГ, а в индивидуалното състезание спечелиха един златен и един бронзов медал.\"За поредна година се проведе състезанието и като всяка година България взима призови места. Основни конкуренти ни бяха Китай, Австралия, Южна Африка, САЩ, Тайван, Тайланд\", разказа Надя Кръстева. Подготовката за турнира е преминала с решаване на всички миналогодишни теми. Децата са приети след 4 клас и оттогава се готвят за такъв тип състезания.Другият ръководител Детелина Донева разказа, че макар и натовареното състезание децата са успели да разгледат и забележителностите на Хонконг.Успехът е заслужен, защото подготовката е изключително тежка. Децата бяха всеки ден в училището по 6 часа, трудиха се, решаваха както отборни задачи, така и индивидуални, разказа майката на Лазар – Мирослава Тодорова. Самата подготовка на сина ѝ е започнала от първи клас, за да може да се изгради математик.\"Математиката е колективна дисциплина, учи ги на организираност, научава ги да преценяват по трудност нещата\". За момента Лазар няма амбиции и не мечтае да ходи в чужбина. Очакванията на майката са и след 7 клас да остане в СМГ.Самият Лазар сподели, че е доволен от резултатите, но смята, че можело да се справи и по-добре. Неговият съотборник Давид определя като най-трудно индивидуалното състезание, защото сравнение с други години са дадени много по-трудни задачи. За Кристина най-напрегнатият момент е мисълта, че е в друга държава. За Стефан най-голямата конкуренция извън азиатските страни са американците.Благодарение на резултатите нашият отбор взе купа за Първи подгласник на купата Po Leung Kuk, която се връчва на участниците от неазиатски отбор. ", "date": "2019.07.20", "title": "Страхотен успех за математиците от СМГ в Хонконг"}
{"url": "https://www.novinite.bg/articles/178310/Aljir-e-shampion-na-Cherniya-kontinent-sled-boj-nad-Senegal", "text": "Алжир спечели за втори път в своята история Купата на африканските нации късно снощи. \"Пустинните лисици\" стигнаха до мечтания триумф, след кат надвиха с минималното 1:0 Сенегал. В герой за символичните гости се превърна нападателят Багдад Бунеджа, реализирал още във втората минута на финала в Кайро.Триумфът на северноафриканците отприщи дива радост както в родината на Риад Марез и компания, така и във Франция, където хиляди излязоха по улиците в Париж, Лион и Марсилия.Сенегал, макар и имаща в редиците си звезда от ранга на Садио Мане, загуби втори финал за континенталното отличие.Заветният двубой в египетската столица започна по мечтан начин за алжирците. Още във втората минута Багдад Бунеджа напредна и отправи авантюристичен шут. Топката се отби в крака на Салиф Сане и доби такава траектория, че влетя в мрежата на безпомощния в този мига Алфред Гомис.До почивката резултатът можеше да бъде изравнен, но Мбайе Нианг стреля малко над горната греда. Миг по-рано пък бившият футболист на Милан имаше претенции за дузпа, които не бяха уважени от главния съдия.През втората част реферите от Камерун попаднаха в епицентъра на събитията, след като в 60-ата минута първо отсъдиха дузпа за Сенегал след игра с ръка на Гедюра, но след използването на ВАР я отмениха.До края на срещата възпитаниците на Джамал Белмади се прибраха в по-задни позиции и разчитаха на своя вратар Райс М\"Боли. Добре познатият у нас бивш страж на ЦСКА и Славия трябваше да се намесва решително само веднъж, след като акробатично спаси удар на Сабали.Така 29 години по-късно, \"пустинните лисици\" отново се окичват с прозвището най-добрия национален отбор в Африка!0:1 Бунеджа (2\")СТАДИОН: \"Кайро Интернешенъл Стейдиъм\"СЪДИЯ: Н. Алиум (Камерун)СЕНЕГАЛ: Гомис, Куяте, Сане, Сабали, Гасама, Ндиайе, Гай, Мане, Сар, Сайве, Нианг (резерви: Диало, Менди, Сис, Сисе, Диане, Диата, Бейта, Конате, Н\"Диайе, Тиуб, Ваге)АЛЖИР: М\"Боли, Зефан, Бенсебайни, Бенламри, Манди, Марес, Фегули, Бенасер, Гуедиура, Белайли, Буенеджа (резерви: Оукиджа, Дука, Абеид, Атал, Боудауи, Берахими, Делор, Фарес, Халиш, Жан-Тара, Унас, Слимани) ", "date": "2019.07.20", "title": "Алжир е шампион на Черния континент след бой над Сенегал"}
{"url": "https://www.novinite.bg/articles/178321/Kubrat-Pulev-shte-razbere-sadbata-si-v-ponedelnik-v-Kaliforniya", "text": "Атлетическата комисия на Калифорния ще се събере в понеделник от 20:00 часа българско време, за да преразгледа отнетия лиценз на Кубрат Пулев. Бъдещето на Кобрата е първа и водеща точка от заседанието на организацията, сочат документите за дневния ред. Освен казуса на най-добрия ни боксьор в Сан Диего ще се обсъждат и проблемите при претеглянето на боксьорите, като ще изслушат доклади относно финансирането и бюджета на спорта, пише \"Тема спорт\". Кубрат Пулев бе наказан от комисията, след като на 23 март целуна Джени Суши по време на интервю. Санкцията на Кобрата е до 23 септември, което е шест месеца от датата на провинението му. Тя обаче се очаква да бъде намалена на 4, тъй като българинът изпълни всички изисквания на организацията, като посети няколко курса срещу сексуалното посегателство u мина обучение как трябва да се държи пред камера.От щаба на Пулев са категорични, че няма причина лицензът му да не бъде върнат още в понеделник и той да получи разрешение да се качи обратно на ринга и да боксира отново в САЩ. До вчера Кобрата тренираше в Майорка заедно със своя наставник Ули Вегнер. Българинът ще отпътува утре за САЩ, за да присъства на заседанието, и след като чуе решението, отново ще се върне към тренировъчен режим в очакване на следващия си съперник.При позитивен развой Пулев трябва да се качи обратно на ринга през септември в Лас Вегас.", "date": "2019.07.20", "title": "Кубрат Пулев ще разбере съдбата си в понеделник в Калифорния"}
{"url": "https://www.novinite.bg/articles/178305/Slancheva-sabota", "text": "Слънчева и гореща събота ни очаква с температури между 29 и 34 градуса. Небето над страната ще бъде предимно чисто с временни увеличения на облачността над Източна България, където на отделни места там се очаква да превали. Ще духа слаб до умерен северозападен вятър, показва прогнозата на Националния институт по хидрология и метеорология.По Черноморието днес ще е предимно слънчево, с временни увеличения на облачността с възможности за кратки превалявания. Преди обяд вятърът ще е слаб, от северозапад, а около и след пладне ще духа бриз. Максимална температура на въздуха - 28-31 градуса, температурата на морската вода е 25-27 градуса. Вълнението на морето ще е 2 бала.Над планините също се очаква да е слънчево. Около и след обяд над масивите от Източна България ще се развие купеста облачност. Вятърът ще е до умерен, от север-северозапад. Максималната температура на височина 1200 метра ще е около 24 градуса, на 2000 метра - около 16 градуса.Очаква се това да продължи и в неделя, когато температурите ще са дори по-високи - между 32 и 37 градуса. Над планинските райони се очаква незначителна купеста облачност. Ще духа слаб югозападен вятър. Температурите ще се повишат и преобладаващите максимални ще бъдат между 32 и 37 градуса.В началото на следващата седмица обаче бурите ще се върнат. Според синоптиците в първите дни от следващата седмица до обяд времето ще е предимно слънчево, но следобед на много места ще превали и прегърми.Вятърът ще се ориентира от северозапад, ще се усили и ще започне да нахлува малко по-хладен въздух. ", "date": "2019.07.20", "title": "Слънчева събота"}
{"url": "https://www.novinite.bg/articles/178311/Ilinden-e", "text": "Българската православна църква почита паметта на свети пророк Илия – един от най-великите измежду старозаветните праведници, могъщ изобличител на езичеството и предвестник на истинната вяра в единия Бог.Християнската църква го нарича още от древността \"Пророк и предсказател на великите Божи дела”, \"Ангел в плът” и \"Предтеча на Второто Христово Пришествие”.Старозаветният пророк Илия живял около 900 години преди Рождество Христово и бил родом от град Тесвия в Палестина. Когато се родил, баща му получил видение – внушителни мъже го поздравили, повили бебето с огнени пелени и го накърмили с пламък. Смутен, той разказал това на свещениците в Йерусалим, а те го успокоили с думите: \"Не бой се, твоят син ще живее в светлина и ще съди израилския народ с огън и меч”. Това обяснява и името на пророк Илия, което означава Сила Господня. Хората от всички времена са оказвали почит към неговата нравствена извисеност и духовна близост с Бога. И до днес стъпките му в Палестина се смятат за осветени от силата му.Денят на свети пророк Илия е сред най-почитаните от българския народ празници. Няма църква в страната, в която да не се отслужва тържествена света литургия. Много от православните храмове у нас, особено в Югозападна България, носят името на пророк Илия, украсяват се с неговата икона, а християните търсят небесното му покровителство. Вярващите почитат светеца, който е покровител на светкавиците и гръмотевиците и пази реколтата на стопаните от пожари.Свети Илия носи дъжд и влага и закриля живота. Заради силата, която притежавал, нашият народ го нарича Илия Гърмодолец, Гърмоломник, Гръмовник. В народните представи той препуска по небето със златна колесница, от която изпраща огнени стрели.В българския народен календар Илинден е най-обичаният летен празник по време на жътва и вършитба. На този ден възрастните разказват приказки и пеят песни за свети пророк Илия, който кара огнена колесница с шест коня по небето и измолва от Бога за тях здраве и благополучие, хубаво време и плодородие. Най-честити на празника са именниците и занаятчиите – кожухари, самарджии, фурнаджии, защото свети пророк Илия е техен патрон – покровител.На Илинден селските стопани у нас правят молебени за дъжд, а в отделни региони в България в деня срещу празника се извършва и обредното гонене на змей – символ на сушата.Този празник в България носи и друг знак, не по-малко огнен – Илинденско-Преображенското въстание от 1903 година. Това е една от най-пламенните и трагични истории в историята на страната ни по време на турското робство, тежка последица от решенията на Берлинския конгрес след Руско-турската освободителна война. По стар стил този ден е бил на 2 август, когато се е отбелязвал Илинден. Но независимо, че не е точната историческа дата денят на свети Илия е повод да сведем глава пред героизма и самопожертвувателността на въстаниците, които, уви, споменаваме веднъж в годината. ", "date": "2019.07.20", "title": "Илинден е!"}
{"url": "https://www.novinite.bg/articles/178315/Iran-zadarja-britanski-neften-tanker-v-Ormuzkiya-protok", "text": "Стана известно задържането в Ормузкия проток на британския нефтен танкер Stena Impero от ирански военни. На борда на кораба вероятно има трима руски моряци, съобщава ТАСС, цитиран от БГНЕС.Отряд на ислямската революционна гвардия (IRGC, елитните части на въоръжените сили на Иран) съобщи за задържането на британския нефтен танкер Stena Impero в Ормузкия проток.В тяхното изявление се каза, че корабът е бил задържан във връзка с нарушението на международните правила. Иранските военни съобщиха, че танкерът е ескортиран до брега, където ще бъдат извършени необходимите проверки.Иранската информационна агенция съобщи, че танкерът Stena Impero не е реагирал на предупрежденията на иранските военни, а също така е изключил приемника на автоматичната система за разпознаване.Американският президент Доналд Тръмп заяви, че Вашингтон разполага с информация за задържането на двата британски танкери от иранските военни. Според Ройтерс, като се позовава на службата за проследяване на Refinitiv, танкерът Месдар, който плава под флага на Либерия, се насочил рязко към Иран, след като пресекъл Ормузкия проток.Шведската товаротранспортна компания Stena Bulk, която притежава танкера, съобщи, че не може да установи връзка с екипажа. Според собственика, танкерът е заловен около 16:00 ч. Централноевропейско време. В Stena Bulk добавиха, че танкерът е плавал към саудитското пристанище Ал-Джубайл, спазвайки правилата на корабоплаването и международните стандарти.На борда на Stena Impero се намират 23-ма моряци, трима от които са руски граждани, съобщиха от компанията. Те също така посочиха, че екипажът, освен руски, включва и граждани на Индия, Латвия и Филипините. Руското посолство в Иран проверява тази информация.Говорител на компанията, Уил Маркс, каза пред ТАСС, че Stena Bulk и компанията за управление на корабите Northern Marine Management не са получили информация от кораба за пострадали по време на задържането.“Осигуряването на сигурността на моряците е основен приоритет както за собствениците, така и за операторите на кораба”, заявиха от компанията. Те също така подчертаха, че са в тесен контакт с британските власти във връзка с инцидента.На борда на плаващия под либерийски флаг танкер Месдар има 25 членен екипаж, заяви британският външен министър Джереми Хънт. Корабът е собственост на британската корабна компания Norbulk Shipping UK.Според Хънт танкерът е бил заобиколен от десет моторни лодки. Той отбеляза, че все още не е напълно ясно дали Месдар е променил курса си след задържането.От своя страна Norbulk Shipping UK съобщи, че Месдар е получил разрешение да продължи да плава, след като е бил заловен от „въоръжени хора“ след преминаването на Ормузкия пролив.Според агенция „Тасним“, на танкерът е било позволено да продължи своя курс след предупреждения, свързани с безопасността и замърсяването на водите.Доналд Тръмп посочи “тесния съюз” на Вашингтон и ЛондонКак реагираха други държави на ситуацията?Британският външен министър Джереми Хънт заяви, че Иран ще се изправи пред сериозни последици, ако не освободи танкерите.Той добави, че Лондон “не разглежда военни възможности” за решаване на проблема и се стреми да действа с дипломатически средства. Техеран “ще бъде главният губещ” в ситуация, в която свободата на корабоплаването в региона на Персийския залив ще бъде ограничена, каза министърът.Белият дом обвини иранските власти за ескалиращото насилие в района на Персийския залив. Американският президент Доналд Тръмп посочи “тесния съюз” на Вашингтон и Лондон.Ръководителят на Комисията по външни работи на Съвета на Федерацията Константин Косачев нарече информацията за задържането на британския танкер “пореден епизод в ескалацията на напрежението в района и в отношенията на Иран със Запада”. Сенаторът припомни също, че по-рано британските въоръжени сили са задържали край бреговете на Гибралтар танкерът „Грейс 1“, собственост на Иран.Парламентаристът изрази надежда, че британците няма да реагират незабавно със сила и добави, че Русия може да предложи услугите си за намаляване на напрежението.Косачев подчерта, че Москва трябва да настоява Техеран да спазва правата на руските граждани, ако се потвърди информацията за тяхното местонахождение на танкера Stena Impero. Сенаторът каза, че гражданите на Русия “не трябва да се превръщат в заложници на геополитическата конфронтация на западните страни с Иран”.", "date": "2019.07.20", "title": "Иран задържа британски нефтен танкер в Ормузкия проток"}
{"url": "https://www.novinite.bg/articles/178304/Dneven-horoskop-za-sabota-20-yuli-2019-g", "text": "Дори да имате огромно желание за уединение днес, ще се окажете в центъра на вниманието, което е страхотно! Ще получите социална енергия и това ще ви се отрази добре.Днес ще срещнете човек, който иска същите интереси като вас. Това може да се превърне в любовна връзка или в добро приятелство. И в двата случая, печелите.Днес трябва да обръщате специално внимание на малките детайли. Ще имате прекалено много работа и това може да доведе до много грешки, затова внимавайте. Вижте повече на: ", "date": "2019.07.20", "title": "Дневен хороскоп за събота, 20 юли 2019 г."}
