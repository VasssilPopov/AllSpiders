{"url": "http://www.novinite.bg/articles/151895/Ima-li-vinovni-za-navodneniyata-v-Burgasko", "text": "Над 1 милион лева са били похарчени за система за ранно предупреждение за наводнения в община Бургас. Защо тогава се стигна до бедствието в района? ПОСЛЕДИЦИТЕ ОТ ПОРОЯ: Щети за милиони и семейства без дом (ВИДЕО+СНИМКИ) „Информацията, която беше дадена за района беше за около 50-60 литра на квадратен метър. Това, което се изсипа там беше около 190 л/кв. м., което е около три пъти разлика. Вероятно при по-точна прогноза, можеше да има по-адекватни мерки. Но в крайна сметка грешки се допускат”, коментира министърът на околната среда и водите Нено Димов. Описват щетите от наводненията в Бургаско И заяви, че голямото количество дъжд, който е паднал в района, е една от причините за опустошителните наводнения в Бургаско. СЛЕД ТРАГЕДИЯТА В БУРГАСКО: Семейство остана без дом (ВИДЕО) „Аз съм изключително мотивиран да довършим системата за водите, която включва и системата за ранно предупреждение на национално ниво. Първият етап беше реализиран миналата година и оттогава е в съдебни производства, защото се обжалват производства”, каза още министър Нено Димов. БУРГАСКО: 1 млн. лева дадени за предупреждение за наводнения (ВИДЕО) По думите му системата за ранно предупреждение би помогнала на властите да осведомят навреме населението за идваща водна заплаха. А това ще доведе до навременна евакуация и предотвратяването на човешки жертви при евентуално природно бедствие. И заяви, че министерството на земеделието и храните е отговорно за извозването на труповете на животните след наводнението. Какви мерки ще вземе регионалното министерство след наводненията в Бургаско, гледайте във видеото.", "date": "2017.10.28", "title": "Има ли виновни за наводненията в Бургаско?"}
{"url": "http://www.novinite.bg/articles/151893/Mestim-chasovnicite-si-s-edin-chas-nazad", "text": "В 04:00 часа сутринта на 29 октомври връщаме часовниците си с час назад и се връщаме към астрономическото време. Астрономическото часово време ще продължи до последната неделя на март следващата година. ЕК обмисля отмяна на лятното часово време Лятното часово време е система, въведена за спестяване на разходи за осветление, чрез увеличаване на използването на дневна светлина, припомня БГНЕС. При нея официалното време се измества обикновено с един час по-напред от астрономическото време, като остава така за пролетните и летните месеци. С това се цели подсигуряване на по-добро съвпадане на часовете от светлата част на денонощието и активните часове за работа и училище. За пръв път сериозно то е предложено от Уилям Уилет в \"Пилеене на дневна светлина\", публикувана през 1907 г. Той не успява да убеди британския парламент да го приеме, въпреки наличието на значително лоби. Идеята за лятно часово време за пръв път се въвежда на практика от германското правителство по време на Първата световна война в периода 30 април - 1 октомври 1916 г. Скоро след това Великобритания последват примера, като в началото въвежда лятно време от 21 май до 1 октомври 1916 г. Какво печелим и какво губим от смяната на времето? Лятното часово време е въведено в България на 1 април 1979 година. От 1999 лятното часово време продължава до четири часа в последната неделя на октомври, когато часовникът се връща с един час назад. Преместването на стрелките с час назад, когато се връщаме към астрономическото време, намалява риска от инфаркт, а преминаването към лятното време го увеличава, твърдят шведски учени от Каролинския институт. Те са анализирали статистиката за инфарктите в Швеция по време на преминаването от лятно към зимно часово време и обратното от 1987 г. до днес. Резултатите показват, че рискът от инфаркт на миокарда се повишава средно с 5% през първата седмица от прехода към лятно време в сравнение с другите седмици от годината. Съвети за оцеляване при преминаването към лятно часово време Изследователите са убедени, че преминаването в края на октомври към астрономическото часово време се съпровожда с понижаване на риска от инфаркт на следващия ден – в понеделник.", "date": "2017.10.28", "title": "Местим часовниците си с един час назад"}
{"url": "http://www.novinite.bg/articles/151899/Otkriha-tyaloto-na-mlad-maj-v-dvor-v-Sofiya", "text": "Сигнал за открит във вътрешен двор на бул. „Васил Левски“ човек в безпомощно състояние е получен в събота сутринта на тел. 112. Пристигналият на място екип на Спешна помощ установил смъртта на мъжа, на видима възраст 25-30 години. Това съобщиха от пресцентъра на МВР. Предстои установяване на самоличността му. На мястото е извършен оглед, предприети са процесуално-следствени действия за изясняване на обстоятелствата, довели до смъртта на мъжа.", "date": "2017.10.28", "title": "Откриха тялото на млад мъж в двор в София"}
{"url": "http://www.novinite.bg/articles/151892/SASht-opovestiha-spisaka-na-sankcioniranite-ruski-voenni-kompanii", "text": "САЩ публикуваха списък от 39 компании, свързани с военни и разузнавателни структури на Русия, чиито клиенти ще са предмет на санкции, според нов закон, приет в Съединените американски щати, информира \"Франс прес\", цитирана от Агенция \"Фокус\". Twitter блокира реклами от акаунти руски медии Сред компаниите, посочени в списъка, са някои от стълбовете на руската военна индустрия, като „Рособоронекспорт“ и „Калашников“.", "date": "2017.10.28", "title": "САЩ оповестиха списъка на санкционираните руски военни компании"}
{"url": "http://www.novinite.bg/articles/151897/Ispanskiyat-vicepremier-stana-premier-na-Kataluniya", "text": "Испанският премиер Мариано Рахой назначи своя вицепремиер Сорая Саенс де Сантамария за лидер на Каталуния. Това се посочва в документ, публикуван днес в Държавен вестник, информира \"Франс прес\", цитирана от БГНЕС. ОФИЦИАЛНО: Испания пое управлението на Каталуния Новината идва, след като снощи Мадрид задейства член 155 от Конституцията, който позволява автономията на богатия регион да бъде прекратена. В документа се уточнява, че контролът върху различните министерства на регионалното правителство ще бъде прехвърлен на съответните министерства на Испания. В КАТАЛУНИЯ: Еуфория и контрапротести по улиците на Барселона В петък парламента на Каталуния одобри резолюция за обявяването на независима република. Веднага след това Рахой обяви, че е разпуснал каталунския парламент и е насрочил регионални избори на 21 декември, с които да възпре сепаратиското движение в Каталуния. Това е първата възможна дата, тъй като по закон изборите трябва да се проведат най-малко 54 дни след обявяването им в каталунския официален вестник. Испания отне автономията на Каталуния (ВИДЕО) На 1 октомври в региона се проведе референдум за излизане от състава на Испания. Участваха 2,28 млн. от 5,31 млн. каталунски избиратели, като 90,18% се обявиха за независимост. Мадрид смята допитването за незаконно и не признава резултатите му.", "date": "2017.10.28", "title": "Испанският вицепремиер стана премиер на Каталуния"}
{"url": "http://www.novinite.bg/articles/151898/71-godishen-maj-se-samoubi-v-stolichniya-kv-Goce-Delchev", "text": "71-годише мъж се самоуби с огнестрелно оръжие в столичния кв. „Гоце Делчев“, информира БГНЕС. НА КРАЧКА ОТ СМЪРТТА: Спасиха ученичка от самоубийство (ВИДЕО) Възрастният мъж се е прострелял около 8.00 ч. тази сутрин, съобщиха от МВР. На мястото на инцидента се извършват оперативни действия. Причините за самоубийството ще бъдат установявани.", "date": "2017.10.28", "title": "71-годишен мъж се самоуби в столичния кв. „Гоце Делчев“"}
{"url": "http://www.novinite.bg/articles/151896/Bezprecedentna-kriza-v-Ispaniya", "text": "Безпрецедентна криза в Испания. Трудна за управление, трудна за прогнозиране. Каталуния обяви независимост. Испания отне автономията на Каталуния (ВИДЕО) В отговор Мадрид уволни лидера Пучдемон, насрочи избори за 21-ви декември. МВнР: България подкрепя териториалната цялост на Испания А каталонският лидер вероятно ще бъде съден за метеж, грозят го до 30 години затвор. Рахой уволни каталунския премиер и неговото правителство Какво е бъдещето на Каталуния, гледайте във видеото.", "date": "2017.10.28", "title": "Безпрецедентна криза в Испания"}
{"url": "http://www.novinite.bg/articles/151891/Kakvo-shte-e-vremeto-dnes", "text": "Днес ще има значителна облачност с валежи от дъжд, главно в Централна и Източна България. Ще духа умерен, временно и силен вятър от северозапад. След обяд над северозападните райони облачността ще се разкъса. Максималните температури ще са между 10° и 15°, за София – около 10°. Атмосферното налягане ще се повишава, но ще остане малко по-ниско от средното за октомври. Над планините ще е облачно с валежи от дъжд, над 1700-1800 м – от сняг. Ще духа силен до бурен северозападен вятър. Максималната температура на височина 1200 метра ще е около 5°, на 2000 метра – около минус 1°. Над Черноморието ще бъде облачно, с валежи от дъжд, които след обяд от север ще спират. Ще духа умерен северозападен вятър. Максималните температури ще са 12-15°. Температурата на морската вода е 16-17°. Вълнението на морето ще е 2-3 бала.", "date": "2017.10.28", "title": "Какво ще е времето днес?"}
{"url": "http://www.novinite.bg/articles/151894/Fermeri-s-tejka-tehnika-sreshtu-dobiva-na-gaz", "text": "Жители на Генерал Тошево отново ще протестират срещу намерението за добив на природен газ в землищата на 18 села в района. РАЗСЛЕДВАНЕ НА NOVA: Роднински връзки и в земеделието? (ВИДЕО) Очаква се днес те да се съберат заедно със земеделската си техника пред местното кметство. Няма да има добив на шистов газ в Добруджа Хората се страхуват, че въздухът и водата в района ще бъдат замърсени, а основният поминък в региона - земеделието, унищожен.", "date": "2017.10.28", "title": "Фермери с тежка техника срещу добива на газ"}
