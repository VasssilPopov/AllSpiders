{"url": "https://www.novinite.bg/articles/185333/Hranite-prodaljavat-da-poskapvat", "text": "\r\nИндексът на тържищните цени (ИТЦ), който отразява цените на хранителните стоки на едро, скочи през последната седмица на януари с 0,5 на сто, до 1,605 пункта, съобщава Държавната комисия по стоковите борси и тържищата (ДКСБТ). От началото на годината ИТЦ се е повишил с 8,01 процента, предаде БНР\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2020.02.02", "title": "Храните продължават да поскъпват"}
{"url": "https://www.novinite.bg/articles/185316/Balgarkite-koito-se-evakuirat-ot-Kitaj-sa-izleteli-sas-zakasnenie", "text": "Двете наши сънароднички, които трябваше да бъдат евакуирани от Китай са излетели рано тази сутрин със закъснение. Очаква се те да кацнат във Франция, след което ще бъдат транспортирани с военния самолет \"Спартан\" към България, предаде БНТ.Правителството обяви четвърта от общо пет степени на опасност заради коронавируса след извънредно заседание на кабинета.От Външното ни министерство съветват българите да не пътуват до Китай. А всички, които се връщат от там, ще бъдат подложени на 14-дневна карантина.На летищата ще бъдат монтирани термокамери, които да проверяват състоянието, а при явни симптоми хората ще бъдат транспортирани до лечебните заведения, подготвени за прием на заразени пациенти.", "date": "2020.02.02", "title": "Българките, които се евакуират от Китай, са излетели със закъснение"}
{"url": "https://www.novinite.bg/articles/185317/Balgarin-s-razkaz-za-borbata-sas-smartonosniya-koronavirus", "text": "Разказ от първо лице на нашия сънародник Стоян Конев - на път от Китай за България, след като здравните власти на място са удостоверили, че е здрав и може да пътува с гражданската авиация. Стоян е напуснал Ухан преди поставянето на карантината. Прекарва близо две седмици в друга китайска провинция, на безопасно разстояние, за да направи и необходимите медицински прегледи. Ето какво сподели той за NOVA от летището в Пекин.„С помощта на китайските ми приятели, консула ни в Шанхай и туристическия ми агент предстои да се прибера в България. Чакането си заслужава. След като получих документ, че съм здрав по гари и по летища нямаше проблем. В големите градове мерките са засилени. По летищата има разположени термокамери и електронни термометри. Нещата са доста добре организирани”, сподели Стоян Конев.  Тази сутрин нашият сънародник е пристигнал благополучно в България и вече си е у дома, спокоен за здравето си. Той е преминал необходимите медицински прегледи и у нас. Сега трябва да спази 14-дневната карантина, каквото е изискването за всички.", "date": "2020.02.02", "title": "Българин с разказ за борбата със смъртоносния коронавирус"}
{"url": "https://www.novinite.bg/articles/185324/Kakvo-se-krie-zad-datata-2022020", "text": "\r\nКакво се крие зад датата 2.02.2020 г., в която са събрани толкова много еднакви числа? Много двойки избират дати като днешната, за да сключат брак.\r\n\r\n„Тази дата е изцяло женска и трябва да се изясняват отношенията с жени. Няма мъжки елемент в нея. Когато се натрупат много еднакви числа, избива по много от всичко – и от доброто, и от лошото на числото. В тази дата има само вода, което не е добре“, обясни нумерологът Ели Маринова пред бТВ. Дали тази дата ще донесе щастие на двойките, които са избрали да сключат брак именно на нея, зависело и от личните им числа.\r\n„Вярванията са, че годежите се правят в понеделник и четвъртък, а сватбите – в неделя. Събота не се прави сватба, защото е ден на Сатурн, а е и ден на мъртвите“, обясни още Ели Маринова. „Всеки човек си има щастливо число и то може да бъде изчислено за всеки индивидуално. Но човек може и сам да си избере такова число според собствените си усещания и нагласи“, поясни нумерологът.\r\n2020-а e и годината на плъха. По думите на нумеролога той е най-интелигентният знак в китайския зодиак. През тази година много строго е застъпена екологията и опазването на природата.\r\n", "date": "2020.02.02", "title": "Какво се крие зад датата 2.02.2020?"}
{"url": "https://www.novinite.bg/articles/185337/Okolo-500-kg-e-zadarjaniyat-kokain-impregniran-v-kashoni-s-citrusovi-plodove", "text": "Около 500 килограма е задържаният преди дни кокаин, импрегниран в кашони с цитрусови плодове, съобщи днес във Варна главният секретар на МВР Ивайло Иванов.По думите му кашоните са над 6700, а данните на МВР сочат, че от кашон би трябвало да се извлече между 80 и 100 грама наркотик. Пазарната цена е 22 милиона евро на едро, каза още Иванов. Той уточни, че според информацията, с която разполага МВР, наркотикът е с изключително висока чистота, и като бъде премесен и пуснат в дилърската мрежа стойността му става близо 100 милиона лева.Главният секретар каза, че кашоните са прибрани на сигурно място и се охраняват, а едва днес сутринта е приключило разтоварването на цитрусите от тях. За нас това е нов начин за пренасяне на наркотик и трябва да успеем да го извлечем от самата хартия, обясни той.Кокаинът е стигнал по море до Европа, а след това по суша до България. Най-вероятно дрогата е предназначена за българския пазар.", "date": "2020.02.02", "title": "Около 500 кг е задържаният кокаин, импрегниран в кашони с цитрусови плодове"}
{"url": "https://www.novinite.bg/articles/185320/Vlizat-v-sila-novite-vizovi-pravila-na-ES", "text": "Aктуaлизирaнитe прaвилa зa издaвaнe нa визи зa EC, кoитo трябвa дa oпрocтят пътувaнeтo дo държaвитe oт oбщнocттa и дa пoмoгнaт зa рeшaвaнeтo нa мигрaциoннaтa кризa, влязoхa в cилa днec. Тoвa cъoбщихa oт прeccлужбaтa нa Eврoпeйcкaтa кoмиcия (EК). „Нoвитe прaвилa нa EC зa крaткocрoчнитe визи ce прилaгaт пo цeлия cвят oт 2 фeвруaри 2020 г. Тe улecнявaт лeгaлнo пътувaщитe дa кaндидaтcтвaт зa визa зa влизaнe в Eврoпa, дoпринacят зa рaзвитиeтo нa туризмa, търгoвиятa и бизнeca, кaтo cъщeврeмeннo прeдocтaвят пoвeчe рecурcи зa прoтивoдeйcтвиe нa нeрeдoвнитe мигрaциoнни пoтoци и зaплaхитe зa вътрeшнaтa cигурнocт нa EC “, ce кaзвa в изявлeниeтo нa Кoмиcиятa. Рeшeниeтo зa прoмянa нa визoвитe рaзпoрeдби бeшe взeтo oт Cъвeтa нa EC минaлия юни. Кaктo oбяcни Cъвeтът, „нoвитe прaвилa щe ocигурят пo-лecни и бързи визoви прoцeдури зa лeгaлнo пътувaщитe. Тe пoзвoлявaт пoдaвaнeтo нa зaявлeния oт шecт мeceцa дo 15 дни прeди пътувaнeтo, прeдocтaвят възмoжнocт зa пoпълвaнe и пoдпиcвaнe нa фoрмулярa зa кaндидaтcтвaнe зa визи пo eлeктрoнeн път, издaвaнe нa визи зa пo-дълъг пeриoд нa прeбивaвaнe зa рeдoвнo пътувaщи”, ce кaзвa в рeшeниeтo нa Cъвeтa. В cъщoтo врeмe EC пoвишaвa кoнcулcкaтa тaкca oт 60 нa 80 eврo: „Зa дa мoгaт държaвитe-члeнки дa пoкрият пo-дoбрe рaзхoдитe зa кaндидaтcтвaнe зa визa, бeз дa cъздaвaт прeчки зa кaндидaтитe, тaкcaтa зa визa щe бъдe увeличeнa дo 80 eврo”.", "date": "2020.02.02", "title": "Влизат в сила новите визови правила на ЕС"}
{"url": "https://www.novinite.bg/articles/185327/Parvi-smarten-sluchaj-ot-koronavirusa-izvan-Kitaj", "text": "Първи смъртен случай от коронавируса извън Китай е регистриран във Филипините. Там е починал 44-годишен мъж от Ухан, съобщи филипинският клон на Световната здравна организация в Twitter. Уточнява се, че починалият е един от двамата пациенти на територията на Филипините, за който беше потвърдено, че е заразен. Смъртта му е настъпила късно на 1 февруари. На 31 декември 2019 г. китайските власти информираха Световната здравна организация за огнище на неизвестна пневмония в град Ухан, разположен в централната част на страната. Експертите установиха причинителя на заболяването - коронавирусът 2019-nCoV. СЗО квалифицира случващото се като глобална заплаха за общественото здраве с международно значение. Според последните данни общият брой на заразените в Китай достигна 14 370 души, 304 починаха, 328 бяха изписани от болници. Броят на заразените извън Китай надхвърли сто души. ", "date": "2020.02.02", "title": "Първи смъртен случай от коронавируса извън Китай"}
{"url": "https://www.novinite.bg/articles/185330/Kitaj-izprati-nad-1400-lekari-v-Uhan", "text": "Китайският президент Си Цзинпин одобри изпращането на 1,4 хиляди военни лекари в Ухан, които да работят за лечението на коронавирус в специализираната болница \"Хошеншан\". Новото лечебно заведение беше официално открито в неделя, съобщи китайското Министерство на отбраната, цитирано от РИА Новости. Китай построи ударно две огромни болници за лечение на заболели с коронавируса. В строителството бяха ангажирани над 1000 работници, а срокът за построяване беше една седмица. Двете специализирани болници в - Хошеншан и Лей Шаншан, започват да приемат пациенти съответно на 3 и 6 февруари.  \"Въоръжените сили изпратиха 1400 медицински персонал в Ухан, където от 3 февруари те ще изпълняват задачите си в специализираната болница\" Хошеншан \"за лечение на пневмонията, причинена от нов тип коронавирус\", се казва в съобщението. Според съобщението на Китайското министерство на отбраната военните медицински институти към сухопътните войски, към военновъздушните сили, към военноморските сили, и към комбинираните сили за подкрепа изпращат свои медицински специалисти, а 15 експерти от центъра за контрол и превенция на болестите и военномедицинския институт към академията за военни науки също отиват в Ухан. В болницата в Хошеншан ще бъдат приемани предимно пациенти, за които е доказано, че са се разболели. Тя разполага с отделение за интензивно лечение, общо медицинско отделение и отделение за тежко болни пациенти, отделение за контрол на инфекции, радиационна диагностика и други.", "date": "2020.02.02", "title": "Китай изпрати над 1400 лекари в Ухан"}
{"url": "https://www.novinite.bg/articles/185334/Ukrainskite-vlasti-otkriha-chetirima-afganistanci-skriti-v-hladilen-TIR", "text": "Украинските власти откриха четирима афганистанци, скрити в хладилен ТИР, превозващ ябълки. Инцидентът е станал в близост до Лвов, предава БГНЕС.Нелегалните пътници били заловени, след като шофьорът на ТИР-а чул тропане и помолил полицаи за проверка. Пристигналите на мястото на инцидента служители на реда не успели да установят вербален контакт с нелегалните мигранти, съобщават украинските власти.\"Полицаите са отворили вратите на тежкотоварния камион с реален риск за живота си. Открили са мигрантите седнали сред щайгите с ябълки. Лекарите, дошли на място, са ги прегледали и установили, че нямат нужда от хоспитализация\", съобщават властите.Трима от заловените мигранти са непълнолетни и ще бъдат съдени за незаконно влизане в Украйна.", "date": "2020.02.02", "title": "Украинските власти откриха четирима афганистанци, скрити в хладилен ТИР"}
{"url": "https://www.novinite.bg/articles/185314/Dneven-horoskop-za-nedelya-2-fevruari-2020-g", "text": "Днес през ума ви ще минат много интересни неща, но това не означава, че сте длъжни да ги споделяте с околните. Оставете днешния ден за размисъл, преди да започнете да действате.Ще трябва да се справите с финансов проблем, който може да се превърне в голяма пречка, ако не се справите с него. След като видите дълбочината му, ще разберете какво трябва да правите.Днес може да се сблъскате с непредвидено препятствие, но просто опитайте да преминете през него. Може да се наложи да преразгледате целите си и да се приспособите към ситуацията.Вижте повече на :", "date": "2020.02.02", "title": "Дневен хороскоп за неделя, 2 февруари 2020 г."}
{"url": "https://www.novinite.bg/articles/185342/Evakuaciya-vav-Veneciya-zaradi-bomba-ot-Vtorata-svetovna-vojna", "text": ", предадоха Франс прес и ДПА, цитирани от Нова телевизия.Евакуирани бяха и около .Движението на корабите, влаковете и автобусите беше временно спряно, а международното летище на Венеция спря за няколко часа всички пристигащи или заминаващи полети.След успешното обезвреждане ", "date": "2020.02.02", "title": "Евакуация във Венеция заради бомба от Втората световна война"}
{"url": "https://www.novinite.bg/articles/185313/Dnes-shte-bade-predimno-slanchevo", "text": "Днес над по-голямата част от страната ще преобладава слънчево време, но облачността от северозапад постепенно ще се увеличава. Само на изолирани места ще превали слаб дъжд. Вятърът ще се ориентира от запад-северозапад, ще се усили до умерен, в Северна България ще е и временно силен. Максималните температури ще са предимно между 15° и 20°.Над планините облачността ще е променлива, по-значителна в следобедните часове. Ще духа умерен, временно и силен вятър от запад-северозапад. Максимална температура на 1200 метра – около 10°, на 2000 метра – около 3°.По Черноморието ще преобладава слънчево време. Привечер от запад облачността ще се увеличи. Ще духа до умерен вятър от запад-югозапад. Максималните температури ще са между 13° и 18°. Температурата на морската вода е около 8°. Вълнението на морето ще бъде 1-2 бала.", "date": "2020.02.02", "title": "Днес ще бъде предимно слънчево"}
{"url": "https://www.novinite.bg/articles/185336/Nepobedimiyat-Djokovich-likuva-s-osma-titla-v-Melbarn-sled-petsetov-ekshan", "text": "Непобедимият в Мелбърн Новак Джокович е новият-стар победите в Откритото първенство на Австралия. На финала сърбинът се наложи с 3:2 сета над Доминик Тийм, в отделните части 6:4, 4:6, 2:6, 6:3, 6:4. За Джокович това е рекордна 8-ма титла от Мелбърн, както и 17-та от турнири от Големия шлем, където той изостава само от Роджър Федерер (20) и Рафаел Надал (19). Успехът днес имаше двойна стойност за Ноле, който от понеделник ще се върне на лидерската позиция в ранглистата.За Доминик Тийм това беше трета загуба във финал на турнир от Шлема, след като през последните два сезона отстъпи пред Рафаел Надал на „Ролан Гарос“.Джокович започна финала изпълнен със самочувствие и това веднага даде резултат. Сърбинът успя да пробие рано и поведе с 3:0 гейма. Постепенно Тийм успя да намери ритъма си и в седмия гейм върна пробива, след което изравни за 4:4. В самия край на сета обаче шампионът от миналата година отново натисна газта и с късен брейк поведе с резултата – 6:4.През втората част ролите на корта се размениха. Тийм първи поведе с пробив, след което Джокович изравни за 4:4, преди отново да загуби подаването си. Сервирайки за изравняване на резултата ръката на Тийм не трепна – 4:6, 6:4.Серията на австриеца от края на втората част се пренесе и в началото на третата. Той успя да поведе с 4:0, записвайки 6 последователни гейма на сметката си. Двата пробива бяха предостатъчни за Тийм за първи път да поведе в резултата, печелейки и сет номер три с 6:2.Началото на четвъртия сет се забави чувствително, тъй като Джокович посети съблекалнята и се забави там близо 5 минути. След завръщането си на корта сърбинът стабилизира чувствително играта си и върна интригата в срещата. Сетът се реши в самия му край, когато сервирайки в осмия гейм Тийм се пропука и Ноле проби за 5:3, след което сервирайки взе подаването си на 0 и вкара мача във финален пети сет.Подемът в играта на Ноле се забеляза чувствително и в началото на петия сет. Сърбинът проби рано за преднина 2:1, след което отрази две точки за връщане на брейка – 3:1. До края на мача нови пробиви нямаше и Джокович се поздрави с трофея за рекорден 8-ми път.", "date": "2020.02.02", "title": "Непобедимият Джокович ликува с осма титла в Мелбърн след петсетов екшън"}
{"url": "https://www.novinite.bg/articles/185343/Maj-napadna-minuvachi-v-Lodnon-teroristina-ataka-e-smyata-policiyata", "text": "В южната част на Лондон неизвестно лице нападна с нож минувачи, съобщи iNews, позовавайки се на туит на Скотланд Ярд.\"Мъж беше застрелян от въоръжени офицери в района на Стрийтъм. На този етап предполагаме, че няколко души са получили ранявания с нож. Обстоятелствата се изясняват”, информира в  лондонската полиция.Оттам смятат, че индцидентът е свързан с тероризма. Точният брой на пострадалите при атаката не се посочва, пише iNews", "date": "2020.02.02", "title": "Мъж нападна минувачи в Лоднон, терористина атака е, смята полицията"}
{"url": "https://www.novinite.bg/articles/185318/Pravoslavnata-carkva-chestva-Sretenie-Gospodne", "text": "\r\nНа 2 февруари Българската православна църква чества Сретение Господне – един от 12-те големи празници в годината, но и един от четирите празници, посветени на Божията майка. Сретение Господне е известен и като Зимна Богородица.\r\n\r\n\r\n\r\n\r\n\r\n", "date": "2020.02.02", "title": "Православната църква чества Сретение Господне"}
{"url": "https://www.novinite.bg/articles/185331/Glavniyat-prokuror-Arestat-na-Vasil-Bojkov-e-oficialno-potvarden-ot-OAE", "text": "Арестът на издирвания хазартен бос Васил Божков заедно с още две лица е официално потвърден, съобщи главният прокурор Иван Гешев пред журналисти във Варна.\"Има официално потвърждение от Обединени арабски емирства за ареста на Васил Божков и други две обвинени лица\", заяви той. Предстои изпращане на документи за екстрадиция, което ще се направи по процедурата, която е правена до момента и в други такива случаи, поясни той.\"Правили сме го досега и за Цветан Василев, и за Арабаджиеви, и за Баневи, и за Димитър Желязков. Действаме по същия начин и виждате резултатите\", коментира Гешев.По повод питането до КС и записите на президента и шефа на ВВС, главният прокурор уточни, че Румен Радев не се разследва в момента.\"Няма разследване около президента в момента. Главният прокурор беше сезиран от наблюдаващия прокурор, според който има нарушение на чл. 103 от конституцията, и аз питам Конституционния съд. Какво трябваше да направя аз с това дело - да го изтрия, да го унищожа? Постъпих по единствения възможен начин - да сезирам КС\", каза Гешев. \"Няма лично отношение и не водят се лични битки, а битката е за спазване на закона. Защитни тези може да има всякакви от хората, които евентуално са нарушили закона\", каза още Гешев.", "date": "2020.02.02", "title": "Главният прокурор: Арестът на Васил Божков е официално потвърден от ОАЕ"}
{"url": "https://www.novinite.bg/articles/185319/Zaharieva-Imame-palno-doverie-v-sposobnostta-na-Kitaj-da-kontrolira-virusa", "text": "\r\nВицепремиерът и министър на външните работи Екатерина Захариеваизпрати писмо до китайския си колега Ван И, в което изрази солидарност и съпричастност с Китайската народна република в борбата с новия коронавирус.\r\n\r\n\r\n\r\n\r\n\r\n\r\n\r\n\r\n\r\n", "date": "2020.02.02", "title": "Захариева: Имаме пълно доверие в способността на Китай да контролира вируса"}
{"url": "https://www.novinite.bg/articles/185339/I-glavniyat-akcioner-na-Levski-zadarjan-v-Dubaj-zaedno-s-Bojkov", "text": "Мажоритарният собственик на ФК Левски Георги Попов е един от задържаните в Обединените арабски емирства заедно с бизнесмена Васил Божков, съобщи БНР. Властите в емирствата са изпратили официално потвърждение до българските власти и за ареста на Попов.Георги Попов е притежател на близо 85% от акциите на ФК Левски и беше обявен за издирване.Във Варна главният прокурор Иван Гешев потвърди, че издирваният бизнесмен Васил Божков е задържан в ОАЕ и заяви, че се изготвят необходимите документи за екстрадицията.", "date": "2020.02.02", "title": "И главният акционер на Левски задържан в Дубай заедно с Божков"}
{"url": "https://www.novinite.bg/articles/185323/Otslujvat-moleben-za-dajd-v-Troyanskiya-manastir", "text": "В Троянската света обител днес се отслужва молебен за дъжд.Въпреки приятно топлите за февруари температури, местните жители на Орешак, Троян и района са притеснени от липсата сняг, което означава безводие напролет.Денят, в който се отправя молитвата за дъжд не е избран случайно. Днес църквата отбелязва празника Сретение Господне - един от четирите празника, посветени на Божията майка и един от дванадесетте велики през годината.", "date": "2020.02.02", "title": "Отслужват молебен за дъжд в Троянския манастир"}
{"url": "https://www.novinite.bg/articles/185326/Udaljavat-s-oshte-mesec-bedstvenoto-polojenie-v-Pernik", "text": "Бедственото положение в Перник се удължава с нови 30 дни, считано от неделя. Решението е на областния кризисен щаб. Градът е на воден режим от 18 ноември. В събота започна изграждането на водопровода, по който Перник ще получава вода от язовир „Белмекен”.Връзката е при Мало Бучино и трябва да бъде завършена за около 40 дни. Когато новият водопровод е готов, миньорският град ще спре да използва водата от „Студена”. Язовирът ще бъде почистен и ще се изчака да се напълни отново.", "date": "2020.02.02", "title": "Удължават с още месец бедственото положение в Перник"}
{"url": "https://www.novinite.bg/articles/185329/Rodopskata-tesnolinejka-v-Top-10-naj-dobri-patuvaniya-s-vlak-na-Gardian", "text": "Пътуването с теснолинейката по маршрута Септември-Добринище влезе в класацията за десетте най-добри пътувания с влак в Европа, направена от престижното британско издание The Guardian, съобщава trip.dir.bg. В статията се посочва как малкият железопътен град Септември, появил се при строежа на железопътния маршрут от Виена до Истанбул, е началната точка за пътуване с теснолинейка към вековните български хълмове. Линията към Добринище не е изградена за скоростно пътуване на влакове, се посочва в статията на британското издание. Като описва как големите наклони и завои възпрепятстват високата скорост на теснолинейката, но за сметка на това гледката носи своята красота и благословия.  По маршрута към Добринище могат да се открият невероятни пейзажи към трите планински вериги Родопите, Рила и Пирин, както и незабравими моменти от прекосяването на планинските хребети и спускането в долината на река Места. Изданието е посочило и стойността, на която цялото това удоволствие може да бъде достъпно - само 2.80 паунда струва еднопосочен билет за 4 часа пътуване и 78 мили планинска красота.  ", "date": "2020.02.02", "title": "Родопската теснолинейка в Топ 10 най-добри пътувания с влак на ”Гардиън”"}
{"url": "https://www.novinite.bg/articles/185322/Kobrata-Shte-pobedya-Djoshua", "text": "Къде и кога ще бъде зрелищната битка между Кубрат Пулев и Антъни Джошуа? И двамата боксьори очакват споразумението между техните мениджъри да стане факт. Преди три седмици Кобрата започна подготовка на Националната спортна база „Белмекен”. Най-успешният български професионален боксьор сподели любопитни моменти от настоящето и миналото си пред камерата на NOVA.„Най-важното е да взема световната титла. Имам много сила и енергия. Ще победя Джошуа\", категоричен е Пулев.Боксовите мениджъри на двамата бокьори имаха срок до 31 януари да се споразумеят къде да се проведе мачът. Международната боксова федерация удължи срока до 14 февруари. Преговорите са в разгара си, а едни от спряганите дестинации за провеждане на мача са Великобритания, Турция и Катар.Боксовият сблъсък между Кобрата и Джошуа би трябвало да се проведе в края на май или началото на юни.„5 месеца са напълно достатъчни, за да се подготвя. След последния ми мач прекъснах сериозните тренировки. Имах нужда от почивка. Влизам във форма много бързо. Трябва да изчистя грешките, които допусках”, каза Кобрата.През 2014 г. Кубрат Пулев загуби от Владимир Кличко в мач за световната титла, а през 2017 г. контузия го отказа от двубой именно срещу Джошуа", "date": "2020.02.02", "title": "Кобрата: Ще победя Джошуа"}
{"url": "https://www.novinite.bg/articles/185321/Dnes-e-pikat-na-gripnata-epidemiya-u-nas", "text": "\r\n\"При грипа е малко опасно да се правят прогнози, дори и близки, но всъщност до момента, което наблюдаваме, е че тази седмица, която приключва, всъщност днешният ден ще бъде пикът на грипната епидемия\". Това каза епидемиолог проф. Мира Кожухарова пред БНТ.\r\n\r\nПрез миналата седмица вече е имало висока заболеваемост у нас. Епидемия имаше на практика в цялата страна. Според нея настоящата седмица ще е върхът на грипната епидемия и ще започне да намалява броя на болните.\r\n\"След утихване на най-големия интензитет на грипната епидемия обикновено се появяват усложненията, които най-често са пневмонии\", каза проф. Кожухарова.\r\nКакто всяка година, сезонният грип има еднаква симптоматика. В момента по-особеното е, че са засегнати децата между 5 и 14 години, което не е съвсем обичайно. Проф. Кожухарова напомни, че антибиотик се взима само тогава, когато е предписан от лекар. Вирусите не се убиват с антибиотици. Те убиват бактерии. Антибиотиците са необходими при бактериални усложнения след грип.\r\n\"В огромния процент от хората грипът всъщност минава от само себе си в рамките на 5-6 дни\", обясни проф. Кожухарова. Тя определи като разумно обръщението да не се пътува към Китай заради коронавируса. \"Ако хванете коронавирус, най-вероятно е въобще да нямате никаква симптоматика. Ако случайно развиете заболяване, по-вероятно е да протече леко, отколкото тежко. Ако развиете тежко заболяване, тогава вече има риск на 100 болни да загинат двама\", обясни епидемиологът.\r\n", "date": "2020.02.02", "title": "Днес е пикът на грипната епидемия у нас"}
{"url": "https://www.novinite.bg/articles/185315/Dokoga-shte-prodalji-fevruarskata-prolet", "text": "Февруари започна с необичайно топло време. Температурите в събота на места достигнаха 22 градуса. В събота в Хасково и Пловдив отбелязаха и температурни рекорди. Очаква се в неделния ден термометрите да отбележат стойности до 21 градуса. В ефира на „Събуди се” синоптикът от НИМХ към БАН Красимир Стоев разказа какво време ни очаква до края на месеца.„Наистина изключително топло начало на февруари. В неделя от запад на изток обаче облачността ще се увеличи и на отделни места ще превали слаб дъжд. В началото на седмицата температурите ще се повишат още. Ще има температури и до 24 градуса. След това ни очаква захлаждане. Още около 5 февруари ще нахлуе доста студен въздух. Ще има и сняг. Възможно е в Северна България да натрупа по-сериозна снежна покривка”, каза Стоев. Той допълни, че най-ниските температури през месеца ще бъдат между -10 и -5 градуса.", "date": "2020.02.02", "title": "Докога ще продължи февруарската пролет?"}
{"url": "https://www.novinite.bg/articles/185338/Emil-Dimitrov-Zasega-nyama-opasnost-ot-bezvodie-vav-Varna", "text": "\r\nЗасега няма опасност от безводие във Варна. Това коментира при посещението си пристанище „Варна- Запад“ министърът на околната среда и водите Емил Димитров. По думите му, от язовир Камчия се взима вода и не стига, но успоредно с това се работи върху това туризмът да е целогодишен.\r\n\r\n\r\n\r\n\r\n\r\n\r\n\r\n\r\n\r\n", "date": "2020.02.02", "title": "Емил Димитров: Засега няма опасност от безводие във Варна"}
{"url": "https://www.novinite.bg/articles/185328/Geshev-Do-kraya-na-godinata-balgarite-shte-jiveyat-mnogo-po-spokojno-VIDEO", "text": "Главният прокурор Иван Гешев е във Варна, където се провежда поредната акция срещу битовата престъпност.\"Започва организирана дейност на държавата да борба с битовата престъпност\", заяви той пред репортери, цитиран от БНТ. \r\nИма драстичен спад на ало измамите, допълни главният прокурор и каза, че до края на годината българските граждани ще живеят много по-спокойно.По отношение на отпадъците от Италия, Гешев категорично заяви, че тази практика няма да продължи. \"Или ще спрат да тровят гражданите, или ще се срещнат със съда\", допълни главният прокурор.Във Варна беше и екоминистърът Емил Димитров. \"Ще бъдат затворени вносители на отпадъци, каза министърът на околната среда и водите. Всички отпадъци да се върнат в Италия за сметка на вносителите\", заяви Димитров. Той пожела квота от 50% горене на български отпадъци и после да се приемат чужди.\r\n\r\n\"Цялата държава са решени да решат проблема\", посочи още главният прокурор Иван Гешев.", "date": "2020.02.02", "title": "Гешев: До края на годината българите ще живеят много по-спокойно (ВИДЕО)"}
{"url": "https://www.novinite.bg/articles/185335/Novo-20-I-ptichi-grip-udari-Kitaj", "text": "В китaйcкaтa прoвинция Хунaн e избухнaлa eпидeмия oт cмъртoнocния птичи грип H5N1, cъoбщи \"Sоuth Сhinа Mоrning Pоst\".Зaрaзaтa e oбхвaнaлa фeрмa в грaд Шaoян, нaмирaщ нa южнaтa грaницa нa прoвинция Хубeй, oт кoятo тръгнa инфeкциятa c нoвия кoрoнaвируc.Във фeрмaтa в Хунaн ca ce oтглeждaли 7850 кoкoшки, 4500 oт кoитo ca измрeли oт грипa. Пo нaрeждaнe нa мecтнитe влacти ca били умъртвeни 17 828 птици.Cъoбщaвa ce, чe в прoвинция Хунaн нe e рeгиcтрирaнo зaрaзявaнe нa хoрa c вируca H5N1.Oщe прeз 2006 г. изcлeдoвaтeли oт лaбoрaтoриятa Мил Хил в Лoндoн прeдупрeдихa, чe H5N1 мoжe би мутирa и cтaвa пo-oпaceн зa чoвeкa. При изcлeдвaнeтo нa двa cмъртни cлучaя в Турция в cлeдcтвиe нa тoзи щaм учeнитe ca уcтaнoвили рaзличия във фoрмaтa нa вируca.Тe били пoдoбни нa рaзличиятa, нaблюдaвaни при други двaмa пoчинaли нocитeли нa H5N1 - eдиния в Хoнкoнг прeз 2003, другия във Виeтнaм прeз 2005.", "date": "2020.02.02", "title": "Ново 20: И птичи грип удари Китай"}
{"url": "https://www.novinite.bg/articles/185325/Nov-silen-trus-v-Turciya-magnitudat-46", "text": "Ново силно земетресение разлюля Турция тази нощ в 3:23 часа местно време. То е било с магнитуд 4,6 по Рихтер и е регистрирано в западния турски окръг Маниса.Трусът е локализиран в района на Акхисар в 3:23 ч. местно време, на дълбочина от шест километра.Няколко вторични труса са регистрирани след това, няма информация за пострадали хора.Преди малко повече от седмица - на 24 януари, бе регистрирано най-силното земетресение в южната ни съседка от началото на 2020 г. То бе с магнитуд 6,8 по Рихтер и отне живота на 41 души, а над 1600 бяха ранени.", "date": "2020.02.02", "title": "Нов силен трус в Турция, магнитудът - 4,6"}
{"url": "https://www.novinite.bg/articles/185341/Karakachanov-v-Bitolya-Nyama-podobna-glupost-da-kajesh-che-Goce-Delchev-se-e-deklariral-kato-balgarin-zaradi-balgarski-pasport", "text": "Да кажеш, че Гоце Делчев се е декларирал като българин, за да получи български пасош (паспорт) – няма подобна глупост. По онова време в България на никого не му е трябвало пасош (паспорт), ако идва от Македония. Така и Гоце Делчев идва в България и отива да учи в българското военно училище. Това заяви на среща в обществеността в Битоля вицепремиерът и министър на отбраната Красимир Каракачанов за споровете около националността на Гоце Делчев от страна на учени от Северна Македония в комисията за общата ни история. На въпрос на журналисти за споровете около личността на Гоце Делчев и работата на членовете на смесената комисия по историческите въпроси, министър Красимир Каракачанов заяви: \"Колкото повече се чете историята и се гледат фактите, толкова по-лесно ще се решават споровете. Не виждам смисъл в ХХI век да продължаваме да спорим на какъв език са говорили Гоце Делчев или братя Миладинови… Те самите са го написали\". По думите му една част от членовете на комисията по общата ни история от македонска страна са автори на много научни трудове, чиито тези отстояват. \"Документите са ясни, спорът е политически, не е научен. Историята е ясна. Който чете, разбира\", категоричен бе лидерът на ВМРО.  Дванадесет български генерали родом от Македония е имало в Българската армия през миналия век. Шест от тях са родом от Охрид. Много от личностите, свързани с общата ни история, са били отдадени на борбата за освобождение и обединение на българския народ. Това подчерта още в Битоля Красимир Каракачанов при представянето на няколко книги на военно-историческа тематика, които засягат събития и личности от общата ни история.  Представени бяха книги на няколко видни български автори, сред които историкът академик Георги Марков, Красимир Узунов, както и книгата на Красимир Каракачанов, посветена на лидера на ВМОРО Тодор Александров \"Дълг и чест. Тодор Александров\". \"Тодор Александров е може би най-голямата личност, която се е раждала тук. На тези, които го забраняваха, отдавна никой не им обръща внимание. Но Тодор Александров ще продължава да живее, защото целият му живот е посветен на Македония“, подчерта министърът на отбраната Красимир Каракачанов. \"Полковник Борис Дрангов е най-популярният български офицер в Балканската и Първата световна война. Роден е в Скопие и до ден-днешен се изучава в българската Военна академия. В Македония са се раждали много велики личности.  На срещата в Битоля бе представена част от дейността на бележити български военачалници и личности, свързани с общата ни история, борбата за освобождение и обединение на българските земи, борбата за църковна независимост, културно-просветната дейност на българи от Македония, неизменното присъствие на темата \"Македония\" в живота на българския военен, политически, духовен и културен елит през ХХ век.  Засегнати бяха и сравнително малко познати теми и въпроси, както и такива, доскоро смятани за \"неудобни\" като убийствата на политически и военни фигури, връзките на дейци на национално-освободителното движение с политически партии и общественици, различните течения в обществения и политически живот на България и Македония, свързани със средствата и действията за осъществяване на националната кауза. ", "date": "2020.02.02", "title": "Каракачанов в Битоля: Няма подобна глупост да кажеш, че Гоце Делчев се е декларирал като българин заради български паспорт"}
{"url": "https://www.novinite.bg/articles/185332/28-kontejnera-s-bokluk-poemat-obratno-kam-Italiya", "text": "Следващата седмица ще бъдат реекспортирани от България първите контейнери с открития на пристанище \"Варна запад\" боклук от Италия, заяви във Варна екоминистърът Емил Димитров.По думите му става въпрос за 28 контейнера. Реекспортът ще е за сметка на изпращача на товара.Главният прокурор Иван Гешев допълни, че се работи много сериозно в сегмента \"незаконен внос на боклук\".\"Ще направим всичко възможно да покажем, че има държава и да преустановим този процес\", каза Гешев.Той допълни, че боклукът на пристанището е предназначен за горене в топлоцентрала, чието име обаче не назова", "date": "2020.02.02", "title": "28 контейнера с боклук поемат обратно към Италия"}
{"url": "https://www.novinite.bg/articles/185340/Geshev-za-Radev-Tryabvashe-li-da-si-zatvorya-ochite", "text": "\"Какво трябваше да направя аз с това дело - да го изтрия, да го унищожа? Постъпих по единствения възможен начин - да сезирам КС. Това заяви главният прокурор Иван Гешев пред журналисти във Варна, където участва в спецакция на прокуратурата и МВР.\r\nТой даде да се разбере, че няма разследване около президента в момента.\r\nПо думите му главният прокурор бил сезиран от наблюдаващия прокурор, според който имало нарушение от конституцията. „И аз питам Конституционния съд“, добави Гешев. По думите му нямало лично отношение и не се водят лични битки. Той уточни, че битката била за спазване на закона и добави, че защитни тези може да има всякакви от хората, които евентуално са нарушили закона.\r\nГлавният прокурор отказа да каже за какво е разследването срещу началника на ВВС, защото няма разрешение от наблюдаващия прокурор за това.\r\n", "date": "2020.02.02", "title": "Гешев за Радев: Трябваше ли да си затворя очите?"}
