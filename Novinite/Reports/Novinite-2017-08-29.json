{"url": "http://www.novinite.bg/articles/149236/Ninova-sazrya-riskove-v-predlojeniya-opovesteni-ot-Makron-v-Balgariya", "text": "Смятаме, че предложенията, които идват от френска страна крият рискове, заяви лидерът на БСП Корнелия Нинова по повод посещението в България на президента на Франция Еманюел Макрон, информира ДАРИК.Нинова припомни позицията на БСП, че са против Европа да се развива на няколко скорости и са за това да се търсят всички възможности Европа да се обединява, да бъде силна и да стъпи на принципите и на ценностите, на които беше създаден ЕС, за да се развива по-нататък.„Смятаме, че предложенията, които идват от френска страна, крият рискове, застрашават тези основни принципи”, заяви Нинова. Според нея принципът за свободно движение на хора, стоки, капитали може да бъде застрашен с предложението да се ограничи във времето колко време може да стои един български работник на територията на европейски държави.„Едно от предложенията е на всеки 3 седмици когато е там, българският работник да се връща в страната на изпращане. Тоест това е вид ограничение на принципа, върху който стъпва ЕС\", каза Нинова. БСП се притесняват и от заплаха за друг основен принцип - за равните права на европейските граждани.", "date": "2017.08.29", "title": "Нинова съзря рискове в предложения, оповестени от Макрон в България"}
{"url": "http://www.novinite.bg/articles/149196/Chasti-ot-Sofiya-ostavat-bez-voda", "text": "\"Софийска вода\" временно ще прекъсне водоснабдяването в някои части на столицата днес, съобщиха от компанията, информира БНТ.\r\nНПЗ \"Искър\", кв. \"Христо Ботев\", каре от жк. \"Дружба\" 1 - бул. \"Христофор Колумб\", бул. \"Асен Йорданов\", ул. \"Кап. Димитър Списаревски\", бул. \"Проф. Цветан Лазаров\", промишлена зона \"Гара Искър\".\r\nПонижено ще бъде налягането в района на ул.\"Боян Магесник\", ж.п. линия, бул. \"Христофор Колумб\", бул.\"Асен Йорданов\", ул.\"Кап. Димитър Списаревски\", бул.\"Проф. Цветан Лазаров\", бул.\"Шипченски проход\", ул.\"Иван Димитров Куклата\", ул.\"Слатинска\", ул.\"Георги Аспарухов-Гунди\" и ул.\"Марко Бочар\". От компанията предупреждават, че след възстановяване на водоснабдяването е възможно временно повишаване мътността на та.\r\nЖивеещите в района между: ул. \"Синчец\", ул. \"Червено знаме\", ул. \"Явор\", ул. \"Липа\" и бул. \"Ломско шосе\" ще са без студена  от 9.30 до 14.30 часа, а от 10.00 до 18.00 часа - хората, които живеят в района на ул.\"Манастирска\" от ул.\"Трудолюбие\" до ул.\"Елисавета Багряна\" , ул.\"Благородна\" от ул.\"Христо Максимов\" до ул.\"Едисон\". Подобен проблем ще имат от 10.00 до 16.00 часа хората от района на ул. \"Тоне Крайчев\" от 1 до 28 и ул. \"Бяла река\", ул. \"Клен\", ул. \"Трилистник\" и ул. \"Полски бряст\"\r\n", "date": "2017.08.29", "title": "Части от София остават без вода"}
{"url": "http://www.novinite.bg/articles/149202/Bojidar-Dimitrov-iska-da-premesti-carkva-v-Nacionalniya-muzej", "text": "Директорът на Националния исторически музей Божидар Димитров иска да премести старинна църква-паметник на културата от пернишкото село Беренде в Националния исторически музей, защото според него в момента е недостъпна, съобщи Дневник, цитирано от ДАРИК. Той заяви, че този път \"нещата няма да попаднат в ръцете на полуграмотни същества\" и всичко ще бъде направено по буквата на закона.   \"Св. Петър и Павел\" е малък параклис на 1 км западно от с. Беренде. В него има ценни стенописи от XIII в., които изобразяват цар Иван Асен II и според Божидар Димитров са от световно, а не само национално значение, както са категоризирани в момента. Според сайта \"Свети места\" църквата е в много тежко състояние, разкопана е от иманяри, покривът й е нестабилен и се нуждае от спешна реставрация. Според Божидар Димитров обаче това би било много трудно на сегашното й местоположение и най-елегантното решение би било да се премести изцяло. Това е честа практика, обясни директорът на НИМ и направи паралел с храмовете Абу Симбел в Египет, преместени парче по парче от ЮНЕСКО заради построяването на Асуанския язовир. \"В Италия бяха преместени замъци, крепости. В България също имаме известен опит, съвсем наскоро, две римски гробници, намерени на улица \"Позитано\" от един италиански инвеститор, който не искаше да губи 400 кв. метра площ и предложи да плати пренасянето им. Те са в НИМ, елате ги вижте\", каза Димитров. Според закона за културното наследство, ако археологичеки обект бъде открит при строителни дейности, собственикът на терена е длъжен да предостави достъп на учените и широката публика до него.Божидар Димитров твърди, че преместването на тази църква няма да доведе до допълнително увреждане и стенописите ще се запазят много добре. Цялата операция по сметките му би струвала 40-50 хиляди лева.", "date": "2017.08.29", "title": "Божидар Димитров иска да премести църква в Националния музей"}
{"url": "http://www.novinite.bg/articles/149208/Bezrabotni-shte-badat-naeti-po-programa-Rabota", "text": "Общо 1066 безработни ще започнат работа по новата национална програма на Министерството на труда и социалната политика за повишаване на заетостта в общините с висока безработица. Броят им е с над 200 повече от предварително планирания брой. Това съобщиха от МТСП, цитирано от БНТ.\r\nПрограма \"Работа\" ще стартира пилотно от 1 септември в 14 общини в областите Видин, Враца и Монтана, и ще се реализира до края на годината.\r\nНай-много  ще бъдат наети в общините Ружинци - 150, Хайредин - 142, Вълчедръм - 140, Бойчиновци - 98, Димово - 81, Борован - 78 и Якимово - 75. В Криводол ще бъдат осигурени 67 работни места, в Чупрене - 56, в Брегово - 45, в Медковец - 42, в Чипровци - 38, в Макреш - 28, в Грамада - 26.\r\nЗа участие в програмата кандидатстваха 81 работодатели от частния сектор, които заявиха общо 141 места на пълен работен ден. Всички техни заявки са одобрени. Най-активно се включиха работодателите от Монтана, където са заявени 61 работни места от 34 частни предприятия. В област Враца са обявени 44 работни места от 27 фирми, а във Видин - 36 от 20 работодатели. Очакванията са част от наетите в частния сектор  да намерят трайна заетост и останат на работа след приключване на програмата.\r\nВ публичния сектор са одобрени 925 работни места. От тях 321 са за пълен работен ден. Близо половината от заявките от публичния сектор са за 6-часов работен ден, а 172 - за 4-часов работен ден. Длъжностите за непълно работно време са свързани с дейности, зависими от атмосферните условия, както и такива, насочени към услуги на населението или изискващи по-тежък физически труд.\r\nПодборът на те, които ще се включат в програмата, ще приключи на 30 август. Приоритетно ще се осигурява заетост на продължително ,  младежи, както и , които получават социални помощи или са с основно и по-ниско образование и без професионална квалификация.\r\nОдобрените от работодателите ще бъдат назначени от 1 септември след проведено от специалистите в бюрата по труда мотивиране за активно включване в трудова заетост.\r\nФинансирането на пилотния етап на  е 2 млн. лв., които бяха осигурени чрез оптимизация на бюджета на Министерството на труда и социалната политика.\r\n", "date": "2017.08.29", "title": "Безработни ще бъдат наети по програма \"Работа\""}
{"url": "http://www.novinite.bg/articles/149210/Pilotiti-zaplashiha-sas-stachka-prez-esenta", "text": "Пилотите на „Скандинавски авиолинии“ (SAS) заплашиха да организират стачка следващия месец, след като не успяха да постигнат споразумение относно тълкуването на правилата в колективното трудово договаряне, съобщава вестник The Local в шведската си редакция, информира НОВА.  Причината е свързана със спор относно тълкуването на правилата в колективното трудово споразумение, отнасящи се до условията и правилата на работа на пилотите. Според тях интерпретацията на превозвача е в техен ущърб.  Преговорите се водеха в продължение на цялото лято, но не бе постигнат конкретен резултат. Ако не бъде постигнат напредък, пилотите ще предприемат стачни действия от 11 септември – дата, която е в разгара на туристическия сезон в Скандинавия. ", "date": "2017.08.29", "title": "Пилотити заплашиха със стачка през есента"}
{"url": "http://www.novinite.bg/articles/149194/Ot-30-avgust-do-11-septemvri-bez-topla-voda-shte-ostane-chast-ot-Sofiya", "text": "ТЕЦ „София Изток“ ще бъде спрян в периода от 30 август до 11 септември 2017 г. /включително/ заради строително-монтажни работи по реконструкцията на авариралия през зимата магистрален топлопровод. Без топла вода в този период ще останат над 20 квартала на София, информира  БНТ. Спирането на ТЕЦ „София Изток“ трябваше да бъде спрян в периода 1.08 - 11.08.2017. Промяната в първоначално обявените срокове се дължи на забавяне на административни процедури и последващите от това промени в графиците за изпълнение на строително-монтажните работи по реконструкцията на авариралия през зимата магистрален топлопровод.С оглед минимизиране на неудобствата за потребителите, графикът за спиране на централата е съчетан с профилактиката на газоснабдяващите съоръжения.За времето на ремонтите на клиентите няма да бъдат начислявани сметки за топла вода и това ще бъде отразено в месечните съобщения. ", "date": "2017.08.29", "title": "От 30 август до 11 септември без топла вода ще остане част от София"}
{"url": "http://www.novinite.bg/articles/149190/Dneven-horoskop-za-vtornik-2908-2017-g", "text": "\r\n\r\nДнес вие трябва да поемате инициативата за всичко. Не си търсете оправдания, защото няма да подействат.\r\n \r\n\r\nДнес ще подлагате всичко под съмнение. Вероятно е да се усъмните, че половинката ви ви изневерява и това ще нажежи отношенията ви.\r\n \r\n\r\nДнес ще можете да решите важни семейни проблеми, които са били на дневен ред досега.\r\n \r\nАко сте представител на друга зодия, можете да видите хороскопа си \r\n", "date": "2017.08.29", "title": "Дневен хороскоп за вторник, 29.08, 2017 г."}
{"url": "http://www.novinite.bg/articles/149187/2-godini-uslovno-za-jena-napadnala-medik-v-Gorna-Oryahovica", "text": "Условна присъда от две години с три години изпитателен срок и пробация – това е наказанието, наложено на жената, която нападна с юмруци и ритници медицинска сестра в Горна Оряховица, информира НОВА.53-годишната Румяна Николова призна вината си и беше осъдена по бързата процедура.„Удовлетворена съм от присъдата! Благодаря на съда!”, каза пред камерата на „Здравей, България” потърпевшата медицинска сестра Петя Стоименова.Тя е категорична, че агресивното поведение на Николова не е било предизвикано от нея или колегите й.„Тя доведе при нас внучето си, след като то паднало на тротоар и ударило главата си. Случаят не беше спешен, но ние веднага се погрижихме за детето. Опитахме и да запазим добрия тон”, разказа Стоименова.Тя признава, че за първи път става жертва на физическо посегателство на работното си място, но обидите в Спешния център в Горна Оряховица били ежедневие. ", "date": "2017.08.29", "title": "2 години условно за жена, нападнала медик в Горна Оряховица"}
{"url": "http://www.novinite.bg/articles/149188/Kameri-v-Shejnovo-sled-napadenieto-nad-lekari", "text": "С нова система за видеонаблюдение ще се охранява столичната болница \"Шейново\". Почти два месеца след нападението над доктор Албена Гагова на най-критичните точки в лечебното заведение се монтират 21 нови камери, информира НОВА.Случаят шокира със своята бруталност. На първи юли учен генетик от София преби лекарката, изродила бебето му, защото отказала да му даде плацентата на новороденото. След побоя лекарката бе с комоцио, счупен нос и разкъсана устна.37-годишният Владимир Стоянов, по-късно станал известен покрай случая като Владо-Плацентата избяга и се опита да се укрие. Но бе задържан ден след инцидента.„След трагичните събития от 1 юли, направихме анализ какви причини могат да доведат до тези нападения и как можем да се предпазим от тях. Стигнахме до два основни извода. Първият – че трябва да подобрим нашата сигурност с видеонаблюдение. С помощта на експерти по сигурността, установихме 21 невралгични точки, където може да възникнат контакти между пациентите и лекарите. На тези места поставихме камери. Едно от тях е входът за реанимацията. Втората група пациенти са тези, които често влизат в болница. Третата група са близки на пациентите, на които трябва да съобщим лоша новина”, заяви за „Здравей, България” зам.-директорът на АГ болница „Шейново” Румен Велев.Записите от камерите ще се съхраняват и ще бъдат използвани за доказателства в съда при инциденти в болницата.  ", "date": "2017.08.29", "title": "Камери в „Шейново” след нападението над лекари"}
{"url": "http://www.novinite.bg/articles/149204/Romski-klan-napravi-mele-v-Haskovo", "text": "Роднинско сбиване е довело до задържането на двама души. Снощи  на тел. 112 в Районно управление Харманли е получено съобщение за улично сбиване между четирима мъже. От една страна – двама братя на 28  и 30 години и от друга – двама мъже на 31 и 49 години, информира ДАРИК. В сбиването са се включили още двайсетина души, роми, всички в роднински взаимоотношения. На място веднага са изпратени полицаи и жандармеристи за потушаването на конфликта.   При намесата на полицаите, от братята са отправени обидни реплики и заплахи, а по-големият е ударил полицай с юмрук в лицето и е скъсал униформената му тениска. Двамата братя са задържани до 24 часа. Съставени са им актове по Указа за борба с дребното хулиганство. Уведомена е прокуратурата в Харманли.", "date": "2017.08.29", "title": "Ромски клан направи меле в Хасково"}
{"url": "http://www.novinite.bg/articles/149183/Grisho-startira-uchastieto-si-na-US-Open", "text": "Най-добрият ни тенисист Григор Димитров започва във вторник участието си на турнира от Големия шлем \"US Open\", информира НОВА.Първият мач за хасковлията в Откритото първенство на САЩ е срещу чеха Вацлав Шафранек. Oчакванията са двубоят да започне около полунощ българско време.Димитров запазва 9-та си позиция в световната ранглиста, като според тенис анализатори той е сред скритите фаворити в турнира на „Флашинг Медоус”.  ", "date": "2017.08.29", "title": "Гришо стартира участието си на \"US Open\""}
{"url": "http://www.novinite.bg/articles/149192/Antani-Ivanov-s-treto-myasto", "text": "Антъни Иванов спечели исторически бронзов медал в дисциплината 200 метра бътерфлай на световното първенство по плуване за юноши и девойки в Индианаполис, САЩ, информира бТВ.Класиралият се на осмо място  в същата дисциплина преди месец стъпи на почетната стълбичка с време 1:57,54 минути, изоставайки с 0,49 секунди от втория Юя Сакамото от Япония и с 0,67 от златния медалист Кристоф Милак от Унгария. Преди това той спечели серията си и влезе в битката за разпределение на медалите с четвърто време - 1:58,74 мин. Това е трети медал от световни първенства в историята на българското плуване (без състезанията в открити води). Единствено Таня Богомилова е успявала да си проправи път към почетната стълбичка преди Иванов. През 1986 г. тя спечели сребро и бронз в Мадрид. 18-годишният Антъни работи с треньора Николай Вакареев. Иванов държи няколко национални рекорда във всички възрастови групи. С третото си място в Индианаполис той подобри и своето най-добро постижение на световни първенства за юноши и девойки. През 2015 г. в Сингапур завърши шести.", "date": "2017.08.29", "title": "Антъни Иванов с трето място"}
{"url": "http://www.novinite.bg/articles/149205/Sharapova-se-zavarna-na-Otkritoto-parvenstvo-na-SASht", "text": "\r\nМария , която играе с уайлдкард на откритото първенство по тенис на , победи с 6:4, 4:6, 6:3 поставената под номер 2 в схемата Симона Халеп в мач от първия кръг на турнира, информира бТВ.\r\nРускинята, която се завърна на корта през април след дълго отсъствие заради положителен тест за мелдоний по време на миналогодишното издание на откритото първенство на Австралия, подобри баланса си срещу една от фаворитките на турнира на 7:0. \r\nХалеп не се предаде без бой срещу Шарапова. Румънката губеше със сет и 1:4 във втория, когато влезе в серия и спечели следващите пет гейма, за да изравни мача.  обаче проби още в началото на третия сет и задържа преднината си до края, за да затвори късния мач на Артър Аш след близо два часа и 44 минути игра.\r\nСледващата съперничка на рускинята, което не игра цели 15 месеца заради наказание и серия от контузии, е унгарката Тимеа Бабош, която се наложи със 7:5, 5:7, 7:5 срещу швейцарката Виктория Голубич.\r\n", "date": "2017.08.29", "title": "Шарапова се завърна на Откритото първенство на САЩ"}
{"url": "http://www.novinite.bg/articles/149197/Ucheni-otkriha-kakvi-dozi-kafe-udaljavat-jivota", "text": "Испански учени посочиха какви дози кафе удължават живота, като 4 чашки дневно са най-полезни, пише в. \"Дейли телеграф\", цитирано от БНТ.\r\nПри подобна консумация рискът от ранна смърт намалява с 64 %. Ако пием по три чаши  дневно, снижаваме този риск с 30 %, а при две чаши дневно - с 22 %.\r\nИспанските специалисти са наблюдавали над 20 000 души 10 години.\r\nПричината за ефективността на ободряващата напитка при снижаването на риска от преждевременна смърт се дължи на съдържащите се в то антиоксиданти, в частност на полифенолите.\r\nПрез месец юли подобно изследване представиха и американски учени. Те изчислиха, че всекидневната употреба на 1 чаша  снижава с 12 % риска от смърт от всякакви причини, а три чаши - с 18 %.\r\n", "date": "2017.08.29", "title": "Учени откриха какви дози кафе удължават живота"}
{"url": "http://www.novinite.bg/articles/149218/Zadarjani-sa-52-kg-heroin", "text": "52 кг хероин, 1 кг злато и над 1 тон тютюн за наргиле са заловили митническите служители на граничния пункт Лесово пред последните 10 дни, информира БНТ.\r\nЗадържани са и двама иракски граждани, преминали границата, превързани с ремъци за осите на товарен автомобил. И при трите случая контрабандните стоки са влезли в страната от Турция.\r\nШофьорите на товарните автомобили също са задържани. Някой от тях са с постоянна мярка задържане под стража.\r\nСамо стойността на заловения наркотик е близо 4 млн. лева. Контрабандните стоки и товарните автомобили са отнети в полза на държавата. Данните бяха изнесени от директора на Агенция Митници Георги Костов и ръководителя на апелативната прокуратура в Бургас Любомир Петров.\r\n ", "date": "2017.08.29", "title": "Задържани са 52 кг хероин"}
{"url": "http://www.novinite.bg/articles/149206/Igra-na-tronove-postavi-rekord", "text": "Последният епизод от седмия сезон на хитовата поредица \"Игра на тронове\" на телевизия HBO постави рекорд по гледаемост, предадоха световните информационни агенции, информира БНТ.По данни на \"Нилсен мидия рисърч\" епизодът, озаглавен \"Драконът и вълкът\", е привлякъл пред малкия екран рекордните 12,1 милиона зрители - с 36 % повече от 8,9-те милиона, проследили финала на 6 сезон. Още около 4 милиона души са гледали епизода в стрийминг платформите.Първият епизод от 7 и предпоследен сезон беше проследен от 10,1 милиона телезрители през юли. 8-ят и последен сезон на \"Игра на тронове\" ще бъде излъчен догодина. ", "date": "2017.08.29", "title": "\"Игра на тронове\" постави рекорд"}
{"url": "http://www.novinite.bg/articles/149216/Minor-Pernik-Zastavame-zad-fenovete", "text": "Ръководството на \"Миньор\" Перник изрази безапелационната си подкрепа към феновете на отбора след грозните инциденти по време на срещата от Югозападната трета лига срещу \"Хебър\". Мачът беше спрян за 10-ина минути, след като ултраси на двата тима се сбиха по трибуните., информира бТВ.От пернишка страна обвиниха недобрата организация на ръководството на \"Хебър\" за охраната на мача. \"Чуковете\" твърдят, че домакините са знаели за наличие на гостуваща агитка и въпреки това не са предприели мерки за опазване на реда.\"Ръководството на ФК Миньор застава зад своите привърженици и осъжда опитите за прехвърляне на вината от болната на здравата глава, относно инцидентите в началото на мача между Хебър и Миньор.По време на футболната среща грубо бе нарушена Наредбата за първенствата и турнирите в системата на БФС сезон 2017/2018 г и бяха застрашени здравето и живота на привържениците на ФК Миньор (Перник).Заради небрежност от страна на клуба домакин ФК Хебър (Пазарджик) и делегата на БФС г-н Валентин Борисов се стигна до ексцесии в сектора за гости, които по чудо не завършиха със смърт.В дните преди двубоя ФК Миньор (Перник) се постара да изпълни разпоредбите на нормативните документи и предприе всички мерки, за да се избегнат подобни инциденти, а именно:1. ФК Хебър, в лицето на г-н Борис Димитров бе информиран, че привърженици от Перник ще пътуват за мача.2. Чрез ОДМВР – Перник полицията в Пазарджик също бе уведомена.3. Бе обявен приблизителен брой зрители, начин на придвижване и час на тръгване. Необяснимо защо усилията ни се оказаха напразни.Напрежението нарастна минути преди първия съдийски сигнал на Волен Чинков и то бе породено от различната цена на билетите за домакини (3 лв) и гости (5 лв), с което бе нарушен чл. 33, т. 6 от Наредбата, за което дежурният делегат бе уведомен своевременно. Категорията място в клетката за гости в никакъв случай не може да се сравни с останалите сектори на ст. „Георги Бенковски“, където цената за вход бе 3 лева.В същото време привържениците на ФК Миньор (Перник) бяха атакувани физически от около 50 човека местни запалянковци, които пробягаха около 200 метра от срещуположната трибуна без никакво усилие от страна на охранителната фирма да ги спре. Феновете на ФК Хебър нахлуха в клетката и се стигна до сбиване с гостите, сред които имаше и деца. Закъснялата реакция на дежурния делегат на БФС за помощ от страна на полицията, която бе извън стадиона, до голяма степен допринесе за грозните сцени, ранените зрители и спирането на мача за около 5 минути.Още преди началото на футболната среща бе ясно, че не е спазен чл. 32 от Наредбата на БФС, въпреки взетите мерки от страна на ФК Миньор (Перник).Според чл. 33 на Наредбата ФК Хебър (Пазарджик) като домакин, освен задълженията си по чл. 28 носи и особена отговорност за осигуряване на ред и сигурност в спортната зона преди, по време и след провеждането на срещата.От клуба домакин не бяха изпълнили чл. 13. (1) „В спортните обекти следва да се предвиждат спасителни аварийни изходи с врати, отварящи се към игралното поле, с дистанционно и ръчно или само с ръчно управление“ и чл. 17 (4) „В секторите за зрители околността и подът да бъдат оформени така, че да не могат да се извадят, счупят или да се отстранят по друг начин камъни, плочи или други предмети“ от Наредбата за сигурността на спортните обекти и ЗООРПСМ, както и Наредба № 8121з-647 от 2014 г. за правилата и нормите за пожарна безопасност при експлоатация на обектите.Според ръководството на ФК Миньор (Перник) лошата организация при гостуванията на отбора ни от страна на клубовете-домакини се превръща в опасен рецидив през последните години, а нашия клуб е несправедливо наказван, заради чужда немарливост. Подобни бяха случаите в Ботевград и Самоков през миналото първенство.ФК Миньор е клуб с близо вековна история и за разлика от много други отбори се радва от подкрепата на своите фенове навсякъде из България. Ние, като ръководство на този славен клуб ще продължим да настояваме за спазване на нормативните документи свързани с реда и сигурност по стадионите, защото здравето и живота на всеки един наш привърженик е по-важно от всичко!\"", "date": "2017.08.29", "title": "\"Миньор\" Перник: Заставаме зад феновете!"}
{"url": "http://www.novinite.bg/articles/149207/Koutino-uj-e-kontuzen-no-shte-igrae-za-Braziliya", "text": "\r\nФилипе  пропусна първите три мача на Ливърпул от началото на сезона заради контузия в гърба, но изненадващо бе повикан в състава на  за предстоящите световни квалификации. Звездата на мърсисайдци вчера тренира със \"Селесао\" и изглеждаше абсолютно здрав. Това потвърждава версията, че травмата на  е донякъде измислица, която е повод за мениджъра Юрген Клоп да накаже бразилеца. Той иска да се махне от Ливърпул и да премине в Барселона, като дори пусна молба за трансфер, но бе спрян от ръководството, информира \r\nЛекарят от щаба на бразилците каза, че болките на Филипе са били от стрес. Той потвърди, че атакуващият халф се чувства в добро състояние и ще играе срещу Еквадор тази седмица. \" има проблеми с гърба?\", учуди се медикът. \"Сега той е добре. Проблемът му е предизвикан от стрес, от емоции. Несигурността за бъдещето му е предизвикала тези проблеми\", заяви той.\r\nЛивърпул отказа грандиозна оферта от 114 милиона паунда за своята перла и бъдещето на бразилеца не е никак ясно. Барса има още три дни да атакува с нова оферта, а ако не сполучи, то Филипе ще продължи да носи екипа на мърсисайдци.\r\n", "date": "2017.08.29", "title": "Коутиньо уж е контузен, но ще играе за Бразилия"}
{"url": "http://www.novinite.bg/articles/149179/Poredna-raketa-ot-Severna-Koreya-preletya-nad-Yaponiya", "text": "Поредната изстреляна от Северна Корея ракета е прелетяла над северната част на Япония. Тя изминала разстояние от около 2 700 км, а траекторията на полета й достигнала 550 км, информира НОВА.Пентагонът потвърди информацията и увери, че опасност за Северна Америка няма. Говорителят на американското военно ведомство полк. Роб Манинг съобщи, че в момента се правят анализи на полета на ракетата.По този повод правителството в Сеул проведе извънредно съвещание на Съвета за национална сигурност и поиска свикване и на Съвета за сигурност на ООН.Премиерът Шинзо Абе заяви, че Токио ще вземе всички необходими мерки, за да бъде населението в безопасност.Преди два дни Пхенян изстреля няколко други балистични ракети с малък обсег. ", "date": "2017.08.29", "title": "Поредна ракета от Северна Корея, прелетя над Япония"}
{"url": "http://www.novinite.bg/articles/149199/Vzriv-v-banka-v-Kabul", "text": "Най-малко един човек е загинал при взрив в кабулска банка, близо до силно охранявания комплекс на американското посолство, съобщиха афганистанските власти, цитирани от Ройтерс. Говорителят на министерството на вътрешните работи Наджиб Даниш каза, че взривът е избухнал при входа на филиал на \"Кабул банк\", информира ДАРИК.Министерството на общественото здравеопазване заяви, че един човек е загинал, а осем са ранени.Засега никой не е поел отговорност за експлозията. ", "date": "2017.08.29", "title": "Взрив в банка в Кабул"}
{"url": "http://www.novinite.bg/articles/149195/Makron-prizova-za-uvelichavane-na-pomoshtta-na-Evropa-za-afrikanskite-strani", "text": "Лидерите на Франция и Германия се обявиха за по-строги и ясни мерки срещу незаконната имиграция от Африка към Европа. В Париж се проведе среща с участието на лидерите на Франция, Германия, Италия и Испания и колегите им от Чад, Нигерия и Либия, информира БНТ.За нова \"пътна карта\" срещу трафика на мигранти се обявиха четирите големи европейски сили и три африкански държави по време на срещата си във френската столица.Еманюел Макрон, президент на Франция: Трябва да действаме заедно - от страните, от които мигрантите тръгват, през транзитните държави, особено Либия, трябва да бъдем ефективни. Това е предизвикателство както за Европа, така и за Африканския съюз. С такава нагласа проведохме тази среща.Германският канцлер Ангела Меркел заяви, че Европа има \"хуманитарна отговорност\" да води битка с нелегалната миграция и с трафикантите, които трупат печалби от отчаянието на мигрантите. Европейските и африканските лидери обсъдиха заселването на мигрантите от Африка, които отговарят на критериите за получаване на убежище в Европа. Канцлерът Меркел подчерта, че европейските страни трябва ясно да определят кой бяга от войни и насилие и кой от бедност.Файез ал Сарай, министър-председател на Либия: Надявам се, че тази подкрепа, която чакаме от дълго време, ще дойде. Ние потвърдихме нашето желание, като либийци, да се борим срещу това зло.Домакинът на срещата Еманюел Макрон призова за увеличаване на помощта на Европа за африканските страни, за да могат да подобрят икономиките си и да спрат трафика на мигранти. Той предложи още на териториите на Нигер и Чад да бъде определяно кой има право на убежище. ", "date": "2017.08.29", "title": "Макрон призова за увеличаване на помощта на Европа за африканските страни"}
{"url": "http://www.novinite.bg/articles/149203/Germaniya-spira-vrashtaneto-na-migranti-v-Ungariya", "text": "В разрез с Дъблинския регламент, федералното правителство в Берлин преустановява връщането на търсещи убежище в Унгария поради лошите условия за тях в страната, съобщава изданието \"Der Spiegel\", цитирано от Агенция \"Фокус\", цитирано от НОВА.Виктор Орбан провежда строг курс в областта на убежището, основан на убеждението му, че миграцията е „троянски кон на тероризма\". Условията, при които живеят бежанците в Унгария, се считат за несигурни от страна на германското правителство. По тази причина Берлин вече няма да изпраща обратно в Унгария лица, кандидатстващи за политически статут на закрила. Търсещите убежище биват депортирани в държавите от Югоизточна Европа от началото на април, след като властите в страните от региона успяха да гарантират стандартите на Европейския съюз за настаняване при всеки един отделен случай. Унгария издигна ограда по границите си, за да спре мигрантите. Освен това, всички бежанци са затворени в обособени контейнерни селища в близост до границата със Сърбия, където остават до приключване на процедурата по предоставяне на убежище. По този начин мигрантите губят всякаква свобода на движение.Решението на Берлин за спиране на връщането на мигранти в Унгария противоречи на Дъблинския регламент. Той предвижда търсещите убежище да кандидатстват за закрила в първата страна от ЕС, която достигнат. Също така документът гарантира, че искането за убежище ще бъде разгледано само веднъж в рамките на страните от Общността.  ", "date": "2017.08.29", "title": "Германия спира връщането на мигранти в Унгария"}
{"url": "http://www.novinite.bg/articles/149214/Klimatichnite-promeni-sa-prichinata-za-svlachishteto-v-Shvejcariya", "text": "Свлачището, което помете швейцарско село, донякъде се дължи и на климатичните промени, смята директорът на Службата за околна среда на Швейцария Марк Шардонан, информира БНТ.\r\nОсем души изчезнаха, след като кална маса покри село Бондо миналата седмица.\r\nШардонан съобщи, че средната температура в конфедерацията се е повишила с два градуса от 1864- та година. Това е два пъти повече в сравнение със средното увеличение за света от 0.9 градуса. Ефектът от затоплянето включва обособяването на горещи зони в швейцарските градове и нестабилност по планинските склонове.\r\n", "date": "2017.08.29", "title": "Климатичните промени са причината за свлачището в Швейцария"}
{"url": "http://www.novinite.bg/articles/149215/Donald-Tramp-otmeni-ogranicheniya-nalojeni-ot-Obama", "text": "Доналд Тръмп отмени ограничения, наложени от предишния президент Обама за въоръжението на полицията. Тръмп връща на силите на реда бронирания шлем и бронираните автомобили. Целта е да се повиши обществената сигурност, информира БНТ.Обама наложи ограниченията след размириците в град Фъргюсън през 2014 г., предизвикани от убийството на невъоръжен чернокож от полицай. Тогавшният президент заяви, че градската полиция не трябва да бъде възприемана като окупатор, а като част от обществото. ", "date": "2017.08.29", "title": "Доналд Тръмп отмени ограничения, наложени от Обама"}
{"url": "http://www.novinite.bg/articles/149200/Savetat-za-sigurnost-na-OON-se-sabira-speshno-zaradi-Severna-Koreya", "text": "Съветът за сигурност на ООН ще се събере на спешно заседание за Северна Корея по искане на Токио и Вашингтон, след като КНДР изстреля ракета, която прелетя над Япония. Това съобщиха дипломатически източници, цитирани от Франс прес, цитирано от ДАРИК. По-рано лидерите на САЩ и на Япония се разбраха \"да увеличат натиска върху Северна Корея\", отбелязва АФП, като цитира японския премиер Шиндзо Абе.След изстрелването на ракетата държавният секретар на САЩ Рекс Тилърсън и южнокорейската външна министърка Кан Кьон-хва се споразумяха да обмислят по-строги санкции срещу Северна Корея, предаде Ройтерс, като се позова на съобщение от Сеул.Японското министерство на отбраната смята, че ракети като изстреляната днес от КНДР могат да стигнат територията на тихоокеансикя остров Гуам, където има военни обекти на САЩ. Това заяви пред журналисти министърът на отбраната Ицунори Онодера, цитиран от ТАСС. \"Максималният обсег на ракетата може да е около 5000 км. Естествено е възможно тя да стигне до Гуам\", каза той. Според японските власти изстреляната от Пхенян ракета е прелетяла близо 2700 км на височина до 550 км и е паднала в Тихия океан. Японското министерство на отбраната смята, че става дума за ракета със среден обсег, вероятно \"Хвасон-12\".Говорител на южнокорейската президентска администрация, цитиран от Ройтерс, съобщи, че след изстрелването на ракетата от КНДР бойни самолети на Сеул са извършили учение с хвърляне на бомби на армейски полигон. Агенция Йонхап цитира неназован източник от администрацията на южнокорейския президент, според който Пентагонът обмисля възможността да разположи стратегически сили на Корейския полуостров. Според дипломатически източници Съветът за сигурност на ООН разполага с възможности да наложи нови санкции на Пхенян. Петролният сектор например бе изключен от обсега на последните санкции, наложени в началото на август, отбелязва АФП.Под въпрос обаче остава прилагането на санкции, които целят да тласнат Северна Корея към масата за преговори по нейните оръжейни програми. Според експерти на ООН в тази сфера, чийто доклад ще бъде публикуван до седмици, Пхенян продължава да заобикаля по различни начини мерките на световната организация, възпрепятстващи износа от КНДР на желязо, желязна руда и въглища.  ", "date": "2017.08.29", "title": "Съветът за сигурност на ООН се събира спешно заради Северна Корея"}
{"url": "http://www.novinite.bg/articles/149225/Litovcite-naciyata-koyato-konsumira-naj-mnogo-alkohol", "text": "Литовците консумират най-много алкохол в света – еквивалента на 18,2 литра чист спирт на човек от населението годишно, изпреварвайки беларуси (17,5), молдовци (16,8) и руснаци (15,1), сочат обобщени данни на Световната здравна организация (СЗО) за 2014 г., цитирани от Франс прес, цитирано от бТВ.За сравнение французите изпиват по 11,7 литра, германците – 11,4 литра, а британците – 12,3 л.В България средната консумация за периода 2008 – 2010 г. е била 11,4 л., с 0,2 л по-малко от предишния изследван период (2003 – 2005 г.).Мъжете у нас консумират много повече алкохол от жените – средно 17,9 л алкохол на година, а жените – 5,3.Консумацията на алкохол у нас сериозно е намалява между 1990 и 2000 г., след което почти възвръща нивата си. Според статистиката след 2000 г. рязко спада консумацията на вино, но се увеличава тази на дестилати и бира.Изтъкваните причини за алкохолизма са лошото психическо здраве и проблемите в междуличностните отношения.Според СЗО през 2014 г. 16,7% от мъжете в Литва са злоупотребявали с алкохол или са били зависими. Най-предпочитана е бирата, следвана от водката.Според психолога Висвалдас Легкаускас от университета „Витаутас Велики” в град Каунас основен виновник за редовното прибягване на литовците до чашката е „литовският песимизъм”.„Ние не живеем зле, но имаме тази черта в характера си и се опитваме да удавим проблемите си в алкохол или се самоубиваме”, казва той.За 15 години населението на Литва е намаляло с 600 хил. души до 2,9 млн. жители, основно заради масовата емиграция в чужбина в търсенето на по-добро заплащане.Изправени пред ширещия се алкохолизъм, наскоро властите взеха мерки за ограничаването му. На 1 юни парламентът прие с голямо мнозинство нови разпоредби: повишаване на законово регламентираната минимална възраст за консумация на алкохол от 18 на 20 години, забрана за продажба на алкохол между 20 и 10 ч. и пълна забрана на рекламите на алкохол от 1 януари 2018 г.Парламентът одобри също повишаване на акциза върху алкохола.", "date": "2017.08.29", "title": "Литовците – нацията, която консумира най-много алкохол"}
{"url": "http://www.novinite.bg/articles/149185/Uraganat-Harvi-vzima-oshte-jertvi", "text": "Расте броят на жертвите от урагана \"Харви\", който връхлетя САЩ. Борбата с наводненята продължава, информира НОВА.Останалите без дом вече са над 30 000 души.Четвъртият по големина град в САЩ - Хюстън, е парализиран от незапомнените валежи и последвалите катастрофални наводнения. Не се очаква положението да се подобри в близките два дни, тъй като водите продължават да се покачват.  ", "date": "2017.08.29", "title": "Ураганът \"Харви\"  взима още жертви"}
{"url": "http://www.novinite.bg/articles/149227/Turciya-se-otdalechava-s-gigantski-krachki-ot-Evropa", "text": "\r\nПредседателят на Европейската комисия Жан-Клод Юнкер заяви днес, че Турция, която поражда силни безпокойства във връзка с правата на човека и правовата държава, се отдалечава \"с гигантски крачки\" от ЕС, съобщава АФП, цитирано от бТВ.\r\nТурция се отдалечава с гигантски крачки от Европа, посочи Юнкер в реч пред посланиците от ЕС.\r\nЮнкер подчерта, че поддържа \"добри отношения\" с турския президент Реджеп Тайип Ердоган, но заяви, че го \"подозира\", че той желае да накара Европа \"да каже, че иска да сложи край на преговорите, за да може да натовари с отговорността единствено ЕС, а не Турция\".\r\nПреговорите за присъединяване на Турция към ЕС, които започнаха през 2005 г., се намират сега в мъртва точка, но мнозинството от страните от ЕС не искат засега да направят крачката към официално прекратяване на преговорите, опасявайки се, че това ще предизвика окончателен разрив с един ключов партньор по въпросите за миграцията и борбата с тероризма, отбелязва АФП.\r\nВъпросът е дали трябва да сложим край на преговорите с Турция. Това е чисто теоретичен въпрос, защото във всеки случай за момента няма преговори, посочи Юнкер.\r\nАз бих искал ние да се държим така, че турците да забележат, че те са тези, тоест \"системата Ердоган\", която прави невъзможно присъединяването на Турция към ЕС, вместо да падаме в капана, добави той.\r\nЦялата отговорност е на турската страна, подчерта той.\r\nДипломатическите отношения между Анкара и Брюксел силно се влошиха след опита за преврат в Турция през юли 2016 г. Те се обтегнаха допълнително след референдума през април, който засили пълномощията на президента Ердоган.\r\nТурция предприе безпрецедентни по мащаб чистки срещу предполагаеми привърженици на движението на ислямския проповедник Фетхуллах Гюлен, обвиняван за организирането на опита за преврат, отбелязва АФП, като припомня, че над 50 000 души бяха арестувани, а над 100 000 бяха уволнени.\r\n", "date": "2017.08.29", "title": "Турция се отдалечава с гигантски крачки от Европа"}
{"url": "http://www.novinite.bg/articles/149231/Germanskiyat-kancler-Priemat-na-bejanci-beshe-humanitarno-izklyuchenie", "text": "Германският канцлер Ангела Меркел заяви днес, че решението ѝ преди две години да допусне в страната стотици хиляди мигранти е било хуманитарно изключение, а не основа на дългосрочна стратегия, предаде Ройтерс. На голямата си лятна конференция Меркел също така добави, че европейските санкции срещу Русия могат да бъдат отменени, само когато Киев си върне контрола над Донбас, информира БНТ.На ежегодната си лятна пресконференция по-малко от четири седмици преди парламентарните избори Меркел каза, че след решението да се приемат множество бежанци в страната са били предприети мерки подобен бежански наплив да не се повтори.Ангела Меркел, канцлер на Германия: Санкциите ще бъдат отменени, когато бъдат премахнати причините: икономическите санкции бяха въведени заради ситуацията в Източна Украйна, в регионите на Донецк и Луганск, където Киев няма суверенитет над собствената си територия.Меркел увери, че работи заедно с френския президент Еманюел Макрон и със САЩ за намиране на решения на украинската криза в рамките на \"нормандската четворка\" (Франция, Германия, Русия и Украйна).", "date": "2017.08.29", "title": "Германският канцлер: Приемът на бежанци беше хуманитарно изключение"}
{"url": "http://www.novinite.bg/articles/149209/Yaponiya-iska-po-golyam-natisk-sreshtu-Phenyan", "text": "Японският премиер Шиндзо Абе нарече изстреляната от Северна Корея ракета \"безпрецедентна\" заплаха. Смята се, че за първи път балистична ракета минава над японска територия. Ракетата прелетя над северната част на Япония, над остров Хокайдо, разпадна се на три части и падан в Тихия океан. Токио не съобщава за щети. Япония обаче иска по-голям натиск срещу Пхенян, информира БНТ.Шиндзо Абе, премиер на Япония: Япония и Съединените щати се договориха да увеличат и засилят натиска над Северна Корея.Ракетата беше изстреляна в момент, когато японските военновъздушни сили участват в обучение, свързано със системата за антибалистични ракети ПАК 3. То се провежда в американската база Йокота в японската столица. Съвместни учения има на остров Хокайдо. Южна Корея също реагира остро.Рох Дже Чеун втори, генерален щаб на Южна Корея: Предупреждаваме Северна Корея да спре с провокациите, в противен случай ще получи силен отговор от нашите военни.Според спeциалисти, ракетата е прелетяла на 550 метра височина, по-ниско отколкото повечето от предишните.Японската ПВО не е направила опит да а я свали. Жителите на Хокайдо са отишли в убежища. Японското министерство на отбраната смята, че ракета като днешната може да стигне до америкаския остров Гуам.", "date": "2017.08.29", "title": "Япония иска по-голям натиск срещу Пхенян"}
{"url": "http://www.novinite.bg/articles/149235/Rumaniya-vse-oshte-ne-e-reshena-da-vavede-evroto", "text": "Високопоставен румънски политик отрече спекулации, че страната планира да въведе еврото като своя валута до 2022 г., като заяви, че е необходима допълнителна оценка преди да бъде взето каквото и да било решение, предаде АП, цитирано от БНТ.Ливиу Драгня, председател на управляващата Социалдемократическа партия, заяви във вторник, че правителството не е направило сериозен анализ за смяната на леята с евро - валутата на 19 страни от Европейския съюз.Неговият коментар идва след изявление по-рано тази седмица на външния министър Теодор Мелешкану, че Румъния би могла да започне да използва единната европейска валута до 2022 г. Драгня заяви, че е необходимо да бъде направено проучване, включващо централната банка, правителството и парламента, преди да бъде взето решение.", "date": "2017.08.29", "title": "Румъния все още не е решена да въведе еврото"}
{"url": "http://www.novinite.bg/articles/149213/Talibanite-poeha-otgovornost-za-vzriva-v-Kabul", "text": "Бойци от радикалното движение „Талибан” поеха отговорност за тазсутрешния взрив в афганистанската столица, в който по последни данни са загинали петима души, а 8 са ранени, съобщи телевизия „Толо нюз” като се позова на вътрешното министерство, информиира БНТ.\r\nСред загиналите е и охранител на банковия клон, до който беше извършен атентатът. Околните сгради са силно пострадали.\r\nВзривът избухна на оживена улица, водеща към паметника на Ахмад Шах Масуд, в района на силно укрепеното американско посолство в Кабул.\r\nВзривът е избухнал около 10 ч. до клон на Kabul Bank, откъдето много членове на силите за сигурност трябвало да получат заплатите си преди предстоящия тази седмица мюсюлмански празник.\r\nНа същата улица са разположени много банкови клонове и магазини.\r\n", "date": "2017.08.29", "title": "Талибаните поеха отговорност за взрива в Кабул"}
{"url": "http://www.novinite.bg/articles/149239/Makron-Borbata-sreshtu-terorizma-e-prioritet-na-frenskata-diplomaciya", "text": "Борбата срещу тероризма трябва да е първи приоритет на френската дипломация, обяви президентът на Франция Еманюел Макрон. Той очерта насоките на външната политика на Париж на среща с френските посланици в Елисейския дворец, информира БНТ.\r\nТрябва да защитаваме нашия модел на цивилизация, каза Макрон. В основата на вижданията му е връщането на дипломацията към ежедневието на обикновения граждани.\r\n говори и за \"икономическа дипломация\", която да привлече инвестиции и да подобри имиджа на Франция. Президентът посочи важното място на туризма и обяви за главна цел в сектора привличането на 100 милиона туристи във Франция до 2020 година.\r\n призова да се работи и за големи културни прояви с домакин Франция като Салона на книгата във Франкфурт. Отмяната на извънредното положение ще увеличи нашата ефикасност, смята Макрон.\r\n", "date": "2017.08.29", "title": "Макрон: Борбата срещу тероризма е приоритет на френската дипломация"}
{"url": "http://www.novinite.bg/articles/149234/Shinzo-Abe-Izstrelvaneto-na-severnokorejskata-raketa-e-bezprecedentna-zaplaha", "text": "Съветът за сигурност на ООН се събира на спешно заседание тази вечер заради изстреляната от Северна Корея ракета. Заседанието е по искане на Япония и Съединените щати. Двете страни настояват за по-тежки санкции срещу Пхенян. Севернокорейската ракета прелетя над Япония и падна във водите на Тихия океан. Русия заяви, че е обезпокоена, а Китай призова към сдържаност, информира БНТ.\r\nЯпонският премиер Шиндзо Абе нарече изстреляната от Северна Корея ракета „безпрецедентна“ заплаха.\r\nСмята се, че за първи път балистична ракета минава над японска територия. Ракетата прелетя над северната част на Япония над остров Хокайдо, разпадна се на три части и падна в Тихия океан. Токио не съобщава за щети. Япония обаче иска по-голям натиск срещу Пхенян.\r\nШиндзо Абе, премиер на Япония: Япония и Съединените щати се договориха да увеличат и засилят натиска над Северна Корея.\r\nРакетата беше изстреляна в момент, когато японските военновъздушни сили участват в обучение, свързано със системата за антибалистични ракети ПАК 3. То се провежда в американската база Йокота в японската столица. Съвместни учения има на остров Хокайдо.\r\nЮжна Корея също реагира остро.\r\nРох Дже Чеун II, генерален щаб на Южна Корея: Предупреждаваме Северна Корея да спре с провокациите, в противен случай ще получи силен отговор от нашите военни.\r\nСпоред спeциалисти ракетата е прелетяла на 550 метра височина - по-ниско отколкото повечето от предишните. Японската противовъздушна отбрана не е направила опит да а я свали. Жителите на Хокайдо са отишли в убежища. Японското министерство на отбраната смята, че ракета като днешната може да стигне до американския остров Гуам.\r\n", "date": "2017.08.29", "title": "Шинзо Абе: Изстрелването на севернокорейската ракета е „безпрецедентна“ заплаха"}
{"url": "http://www.novinite.bg/articles/149219/Zemetresenie-sabudi-Halkidiki", "text": "Земетресение с магнитуд от 3,6 по скалата на Рихтер е регистрирано в Гърция в 6.16 часа във вторник. Данните са на Европейския средиземноморски сеизмологичен център, информира НОВА.Епицентърът на труса е бил на 45 км източно от Солун и на 23 км северно от Полигирос, с дълбочина от седем километра под земната кора. Няма данни за щети. ", "date": "2017.08.29", "title": "Земетресение събуди Халкидики"}
{"url": "http://www.novinite.bg/articles/149181/SMG-prodaljava-da-protestira-sega-v-podkrepa-na-direktora", "text": "Продължава сагата със Софийската математическа гимназия. Във вторник преподаватели, ученици и родители излизат на демонстрация в защита на директора Антони Стоянов, информира НОВА.Още през юли започнаха демонстрации с искане на оставката му. Причината – не подновил договорите на редица преподаватели с опит и авторитет. Последната демонстрация срещу Стоянов се състоя миналата седмица. ", "date": "2017.08.29", "title": "СМГ продължава да протестира, сега в подкрепа на директора"}
{"url": "http://www.novinite.bg/articles/149198/4800-mladeji-se-yavyavat-na-popravka-na-vtorata-matura", "text": "Над 4 800 младежи ще положат днес втория задължителен държавен зрелостен изпит по предмет по избор, съобщиха от Министерството на образованието. На сесията през август се явяват зрелостници, които не са успели да вземат успешно изпитите си през май, но също и през минали години, информира ДАРИК. За втория задължителен държавен зрелостен изпит учениците избират един от тринайсет предмета, изучавани в училище. Най-много са желаещите да държат изпит по биология и здравно образование – близо 2000, География и икономика са избрали около 1 900 младежи, а най-малко са предпочели предметите химия и опазване на околната среда – 4-ма, както и испански език – едва 3-ма. Изпитът е с продължителност 4 астрономически часа, а за учениците със специални образователни потребности са добавени още 2. Само 11 са заявилите, че ще положат трети държавен зрелостен изпит, съобщиха още от министерството на образованието. Той е по желание и ще се проведе утре.", "date": "2017.08.29", "title": "4800 младежи се явяват на поправка на втората матура"}
{"url": "http://www.novinite.bg/articles/149238/Bolesti-debnat-sled-navodneniyata-v-SASht", "text": "Освен непосредствената заплаха за хората, хванати в капан от причинените от бурята \"Харви\" наводнения, водите са замърсени от отходните канали, което поражда сериозна опасност за здравето на засегнатото население, понякога за години напред, пише Кери Шеридан от Франс прес, цитирано от бТВ.Ако сегашните усилия са съсредоточени върху евакуацията, за да няма удавени, ударени от ток или получили хипотермия хора, в дългосрочен план картината може да е по-трагична заради огромните количества замърсени води, залели улици, къщи и офиси в цели квартали, подчертават експертите.Когато толкова населен град като Хюстън (четвърти в САЩ с 2,3 милиона жители) бива наводнен, замърсяването става част от опасността, обясняват те.\"Има отходни води, какви ли не пестициди, отпадъци, хербициди, отрови с неизвестен за нас произход и всичко това се смесва\", обяснява Ранит Мишори, общопрактикуващ лекар и преподавател в медицинския факултет на Джорджтаунския университет. \"Тези води може да бъдат заразени със стотици видове бактерии и различни вируси\", отбелязва той. Хората може да се разболеят дори само минавайки през наводнените райони, ако имат рана или драскотина.\"Главният риск е изливането на отходни води и бактериалните инфекции\", подчертава Хауард Селинджър, преподавател по обща медицина в медицинския факултет на университета Куинипиак.Възможно е също замърсените води да попаднат в мрежата за снабдяване с питейна вода, увеличавайки риска от заразяване и от холера.Тази болест, характеризираща се с остра диария, засяга между 3 и 5 милиона души и причинява смъртта на около 100 000 души по света годишно.Въпреки че промишлено развити страни като САЩ са относително пощадени, по данни на Американските центрове за контрол върху болестите (Centers for Disease Control) от 10 години болестта е в настъпление.\"Разпространяването на холерата е една от най-големите опасности след всяко природно бедствие, още повече след ураган\", казва Робърт Глатър, лекар в спешното отделение на нюйоркската болница \"Ленъкс хил\".\"Холерата е силно заразна и може да се предаде от човек на човек чрез заразени фекалии, след поглъщане на замърсени води или чрез храна, заразена с бактерията вибрио холера (vibrio cholerae)\", пояснява той.Изследвания, извършени след множество наводнения по света, са показали също пикове на лептоспироза - болест, която се предава чрез урината на гризачи, прасета и коне и може да бъде смъртоносна. Бактерията може да проникне в тялото през кожата, лигавиците или да бъде погълната при пиене на вода.Симптомите може да се проявят само след два дни или след четири седмици и първоначално приличат на грип, с треска, тръпки и повръщане. Впоследствие при някои болни състоянието се влошава, засегнати биват черния дроб или бъбреците, развива се менингит.\"Най-уязвими са възрастните хора и децата, те са първите жертви\", подчертава д-р Мишори. Болестите се предават и при миене със заразена вода.\"След наводнение е изключително важно водата за хигиенни нужди, за миене на зъбите или за пиене изцяло да се преварява. В такива ситуации бутилираната вода е най-сигурна\", отбелязва д-р Глатър.Към тези болести се добавя потенциалният травматизъм след принудителна евакуация, пребиваване във временни убежища и загуба на цялото имущество, като той може да продължи години след бедствието.Отровен мухълКапацитетът на болниците често бързо се запълва, което затруднява достъпа до основна медицинска помощ.През седмиците и месеците след бедствието в подгизналите сгради се развива мухъл, който може да бъде отровен и да причини всякакви здравословни проблеми.\"Една от последиците от урагана \"Катрина\", опустошил Ню Орлиънс през 2005 г., беше мухълът, който остана много, много време в училищата и другите сгради\", казва Мишори.Заразни болести, като зика и западнонилската треска, също може да се разпространят през следващите седмици с увеличаването на комарите, привлечени от придошлите води за размножаването си.Според многобройни изследвания за дългосрочните последици за здравето на този род бедствия с оттеглянето на водите битката едва започва.\"Повечето от тях показват, че година по-късно равнището на смъртност в пострадалите градове е много по-високо, както и това на инфарктите и инсултите, отбелязва д-р Мишори.", "date": "2017.08.29", "title": "Болести дебнат след наводненията в САЩ"}
{"url": "http://www.novinite.bg/articles/149184/Pojarat-kraj-selo-Vlahi-e-ovladyan", "text": "Напълно овладян е пожарът край село Влахи. Отменяме принудителната евакуация. Хората вече могат да се върнат по домовете си. Нощта беше тежка, защото възникнаха две много тежки огнища между село Сенокос и Ощава”, заяви шефът на Пожарната гл. комисар Николай Николов, информира НОВА.Припомняме, че огнената стихия край Кресна продължава вече шести ден. Стигна се и до евакуиране на жителите на няколко села. Над 500 души са включени в операцията по гасенето на пламъците. „На първо място включваме още един хеликоптер на частна фирма, с което летателните машини стават три. Направихме няколко нови просеки по стари горски пътища, с което да се прекъсне разпространението на пожара към националния парк „Пирин”, добави гл. комисар Николай Николов. ", "date": "2017.08.29", "title": "Пожарът край село Влахи е овладян"}
{"url": "http://www.novinite.bg/articles/149191/Chetiri-sela-tarsyat-lekar", "text": "Четири села търсят лекар, дават му апартамент! Хора от няколко населени места в Шуменско са оставени на грижата един за друг, защото от началото на годината са без джи пи. Какви други облаги предлага кметът само и само да намери лекар за хората си? Пред сградата на здравната служба, в която има обзаведен лекарски и зъболекарски кабинет, информира НОВА.„Нямам лекар. Ходя до Варна и давам по 40 лева такса за преглед и 10 лева за кардиограма. Ако пресметна и превоза до Варна, разходите ми скачат на до 60-70 лева”, оплака се възрастна жена от село Пет могили. Апартаментът, който ще приюти така желания лекар, се намира на втория етаж в здравната служба в село Пет могили. Докторът ще може да се настани в тристаен апартамент с топла връзка с кабинета си.  ", "date": "2017.08.29", "title": "Четири села търсят лекар"}
{"url": "http://www.novinite.bg/articles/149178/Shte-bade-oblachno-sledobed-na-mesta-v-Yujna-Balgariya-shte-prevali-i-pregarmi", "text": "Атмосферното налягане сутринта ще бъде близко до средното за месеца. През деня ще се повишава. Днес облачността ще е значителна. Ще има валежи, в следобедните часове на места в Южна България, придружени с гръмотевици. Ще продължи да духа североизточен вятър, предимно слаб, в Източна България – умерен. Дневните температури ще се понижат значително и максималните ще са предимно между 20° и 25°, в София около 20°. Вечерта от северозапад ще започне намаление на облачността. Такава е прогнозата за времето на Националния институт по метеорология и хидрология (НИМХ) при БАН дежурният синоптик Христо Христов.  Над Черноморието също ще има значителна облачност и валежи. Ще духа умерен север-североизточен вятър. Максималните температури ще бъдат 21°-23°. Температурата на морската вода е 25°-26°. Вълнението на морето ще бъде около 3 бала. В планините ще бъде облачно, по високите части мъгливо. Ще има валежи, на места с гръмотевици. Ще духа предимно умерен северен, по-късно през деня североизточен вятър. Максималната температура на височина 1200 метра ще бъде около 17°, на 2000 метра – около 10°.", "date": "2017.08.29", "title": "Ще бъде облачно, следобед на места в Южна България ще превали и прегърми"}
{"url": "http://www.novinite.bg/articles/149193/Zabranyavane-na-invitro-sled-smartta-na-partnor-ne-e-izcyalo-bezsmislena", "text": "„Наредбата, според която ембрионите, подготвени за инвитро процедура, трябва да бъдат унищожени след смъртта на единия партньор, не е изцяло безполезна”, заяви адвокат Стоян Ставру в студиото на „Тази сутрин”.Вчера в bTV Новините ви разказахме за необичайния казус, при който една вдовица на практика е обречена да няма деца, тъй като съпругът й е починал по време на процедура инвитро, информира бТВ.„Битката ни за дете започна преди около две години. Започнах лечение, изписаха ми хапчета, а юни месец трябваше да направим самото ин витро, но заради здравословен проблем трябваше да отложим самото инвитро”, пояснява Ася Йорданова.Съпругът й умира на 13 юли при трудова злополука и тогава лекарят в клиниката за инвитро отказва да довърши започнатото и се позовава на „Наредба 28”.Според наредбата след смъртта на някой от партньорите, генетичният материал трябва да бъде унищожен, дори когато приживе е дадено съгласие за извършване на подобна процедура.„Става въпрос, че един човек не може да участва в репродуктивен акт след собствената си смърт. Но медицината вече позволява това”, пояснява Ставру.По думите му подобни наредби има в повечето европейски държави заради медицински прецеденти в миналото.\r\n„Технологиите вече позволяват да съхраняваме клетки в продължение на много години. Във Франция имаше такива казуси с т.нар. „деца сувенири” – деца, създадени да приличат на починал човек”, допълва Ставру.\r\nАдвокатът пояснява, че смъртта на единия партньор на практика обезсилва неговото съгласие приживе.\r\n„Ако имаше ембриотрансфер, нямаше да има проблем. Решението излиза извън контрола на бащата в момента, в който имаме вкарване на генетичен материал в тялото на жената”, допълва Ставру.\r\nВ момента Ася се опитва да изтегли замразените си ембриони от клиниката, за да ги прехвърли на друго място, докато проблемът бъде разрешен.\r\n„Мечтата на моя мъж беше да си имаме детенце, ние сме се обичали, държала съм много на него, беше добър човек и искам да си му родя дете”, категорична е тя.\r\n ", "date": "2017.08.29", "title": "Забраняване на инвитро след смъртта на партньор, не е изцяло безсмислена"}
{"url": "http://www.novinite.bg/articles/149189/Naj-skapite-cigari-sa-v-Nyu-Jork", "text": "Властите в Ню Йорк засилват борбата срещу тютюнопушенето. Градът става населеното място в САЩ с най-скъпите цигари, информира НОВА.Кметът Бил де Блазио подписа закон, с който минималната цена за кутия цигари става 13 долара. Досега тя беше 10,50 долара.Наполовина се намалява и броят на търговците на дребно, които ще имат право да продават тютюневи изделия.Пушачите в Ню Йорк са около 900 000. ", "date": "2017.08.29", "title": "Най-скъпите цигари са в Ню Йорк"}
{"url": "http://www.novinite.bg/articles/149211/NAP-proveryava-firmi", "text": "\r\nНационална агенция за приходите () започва проверки на  и нестопански организации, които в своите счетоводни баланси са посочили, че имат голяма сума пари в брой. Данъчните ще проверяват дали тези дружества не са извършили скрито разпределение на печалба. Според данните, които сами са подали в , 1 289 от те имат в касите си по над 1 милион лева в брой, информира бТВ.\r\nСъмненията на ревизорите са, че като декларират голяма сума пари в кеш, те избягват плащането на корпоративни данъци и дивиденти. В най-масовия случай става въпрос за чисто счетоводно изписване на средства от касата в полза на съдружници и свързани с тях лица за разходи, които не са свързани с дейността на дружеството – например, скъпи командировки до екзотични държави, ползване на чужди активи за лични нужди на акционерите и т. н.\r\nПодозренията на данъчните се засилват и от факта, че в момента съществува забрана за разплащания в брой над 10 000 лв.\r\nАко при проверките бъдат открити данъчни и осигурителни нарушения, ще започнат ревизии, за да бъдат установени неплатените данъци и осигурителни вноски за последните пет години, предупреждават от НАП. \r\n", "date": "2017.08.29", "title": "НАП проверява фирми"}
{"url": "http://www.novinite.bg/articles/149212/Livarpul-napravi-naj-skapiya-si-transfer-idva-dogodina", "text": "\r\nЛивърпул официално обяви осъществяването на най-скъпия трансфер в своята история - този на Наби Кейта от РБ (Лайпциг). Мърсисайдци постигнаха договорка с вицешампиона на Бундеслигата за 55 милиона паунда, което е рекорд за входящ трансфер на \"Анфийлд\". Интересното обаче е, че 22-годишният халф ще се присъедини към новия си отбор чак на 1 юли 2018 година, като ще изиграе още един сезон с екипа на немския тим. Иначе сумата, която плаща Ливърпул е 48 милиона паунда, а останалите 7 са под формата на различни бонуси, информира\r\nНационалът на Гвинея подсили РБ (Лайпциг) през 2016 година. Миналия сезон той отбеляза 8 гола в 31 мача в първенството, за да помогне на отбора да направи сензацията и да се класира в групите на Шампионската лига, което е нетипично за новак. Той веднага хвана окото на мърсисайдските шефове и след поредица от оферти и разговори те най-накрая се докопаха до мечтания трансфер.\r\n\"Моята отдаденост към Лайпциг остава непокътната до края на кариерата ми тук. Давам всичко всеки път, когато облека фланелката. Точно така ще бъде и до последния сигнал, до последния ми мач\", заяви гордо Кейта.\r\n\"Докато не се присъединя към новия си клуб, аз ще бъда негов верен фен от разстояние. Доволен съм от споразумението, което сключихме с Ливърпул за следващото лято, когато ще стана част от вълнуващия им проект\", доволен е халфът на Лайпциг.\r\n", "date": "2017.08.29", "title": "Ливърпул направи най-скъпия си трансфер, идва догодина"}
{"url": "http://www.novinite.bg/articles/149221/Udariha-feldsherka-otnovo", "text": "Поредно посегателство над медик - побойник удари плесница на фелдшерка в Центъра за спешна помощ в Провадия. 30-годишният мъж ще отговаря за причиняване на телесна повреда на медицински специалист при изпълнение на службата му, информира ДАРИК.   Инцидентът е станал вчера около 23 ч., когато в Центъра за спешна помощ помощ потърсили мъжът и негов приятел, който бил пострадал при сбиване в Житница. Установено е, че двамата пристигнали в селото, за да се саморазправят с други хора.   Когато обича влезли в имота били посрещнати от стопаните с арматурно желязо, като единият мъж е ударен в главата.   След сбиването двамата отишли в спешния център. Когато медицинският екип започнал да помага на ранения, аверът му нападнал медицинската фелдшерка, като й ударил плесница. Била повикана полиция и срещу него започнало бързо досъдебно производство.  ", "date": "2017.08.29", "title": "Удариха фелдшерка отново"}
{"url": "http://www.novinite.bg/articles/149220/37-na-sto-ot-balgarite-sa-bili-na-pochivka-prez-lyatoto", "text": "Българското Черноморие остава предпочитана дестинация за лятна почивка за гражданите на страната и през това лято. Това показват данните от експресен телефонен сондаж на „Галъп интернешънъл“ във времето за равносметка на лятото, проведен сред 800 пълнолетни българи, информира НОВА.37% заявяват, че са били на лятна почивка – това означава около 2 милиона души. А 68% от тях твърдят, че са избрали Българското Черноморие, което е над милион и триста хиляди. Ако в сметката се прибавят и децата, то това означава, че близо половината от населението на страната ни е било или ще бъде на нашето Черноморие през този сезон. С най-голям дял са младите до 30-годишна възраст и жителите на София.Спрямо очаквания брой туристи през летния сезон, повече от половината са наши сънародници. В България българският турист остава доминиращ, отбелязват от социологическата агенция.В чужбина през това лято към настоящия момент са почивали около 350 000 българи. Още близо толкова тепърва ще отидат на почивка извън страната.Други 700 000 пълнолетни българи са почивали или им предстои да почиват на други места в страната извън Черноморието.Като цяло над 60% от българите са почивали или ще почиват извън мястото, където живеят, през това лято. Числото се получава от сумирането на дяловете на онези, които вече са почивали и онези, които твърдят, че ще почиват.Дейността на Министерството на туризма се одобрява от малко над 50% от пълноленитне граждани, а близо една трета са по-скоро критично настроени. Същевременно контролът по плажовете от страна на министерството среща подкрепата на над 80% от интервюираните.В огромното си мнозинство българските граждани искат спазване на правилата по Черноморието и в курортите и поддържане на реда от страна на държавните и общинските органи, сочат данните на „Галъп”.Изключение до известна степен в това отношение са младите хора до 30-годишна възраст, но дори и сред тази възрастова група като цяло преобладава подкрепата за повече ред в туризма у нас. ", "date": "2017.08.29", "title": "37 на сто от българите са били на почивка през лятото"}
{"url": "http://www.novinite.bg/articles/149222/Momche-prostrelya-drugo-s-vazdushna-pushka-v-Yambolsko", "text": "\r\nНепълнолетно момче простреля свой връстник с въздушна  в село Маломир. Сигналът е подаден на 28 август около 13:30 ч, информират от полицията в Ямбол, предаде Дарик.Установено е, че около 01:30 часа между пострадалото момче и друг непълнолетен от компанията е възникнал конфликт. Впоследствие вторият младеж е стрелял три пъти в краката на опонента си с носената от него въздушна пушка. \r\nПри извършения медицински преглед и освидетелстване от съдебен лекар е установено, че сачми са попаднали в областта на дясно бедро и лява колянна става на младежа.Пострадалият е настанен за лечение, без опасност за живота. \r\nВъздушната  е предадена на разследващите. За случая е уведомен дежурен прокурор от Районна прокуратура – Ямбол. Работата продължава в рамките на образуваното бързо производство.\r\n", "date": "2017.08.29", "title": "Момче простреля друго с въздушна пушка в Ямболско"}
{"url": "http://www.novinite.bg/articles/149186/Ochakva-ni-topla-esen", "text": "„Очаква ни топла есен”. Това каза в ефира на „Здравей, България” климатологът Георги Рачев, информира НОВА.Той увери, че студеният фронт, който преминава над нашата страна, ще донесе захлаждане, но само във вторник. От сряда топлото време се завръща. Температурите през идния уикенд ще скочат до 35-36 градуса.„Целият септември ще бъде топъл и сравнително сух”, увери Рачев. И допълни, че живакът в термометрите през следващите седмици ще достига 1-2 градуса над обичайните за сезона.Рачев коментира и бедствието, връхлетяло САЩ през последните дни. Ураганът „Харви”, който взе жертви и буквално потопи Хюстън под вода, щял да вилнее още 2-3 дни. За изминалите около 50 часа е паднал толкова дъжд, колкото обикновено вали за цяла година.За сравнение валежите в Хюстън се равнявали на два пъти годишните валежи за София. ", "date": "2017.08.29", "title": "Очаква ни топла есен"}
{"url": "http://www.novinite.bg/articles/149226/Otkriha-nov-proces-kojto-unishtojava-rakovite-kletki", "text": "В търсене на лек за злокачествените заболявания шотландски учени са открили нов процес, който предизвиква смъртта на раковите клетки и може да се окаже по-ефикасен от настоящите методи, пише в. \"Дейли експрес\", позовавайки се на публикация в сп. \"Нейчър сел байолъджи\", информира ДАРИК. Процесът, идентифициран от специалисти от университета на Глазгоу, Шотландия, е наречен каспаза-независима клетъчна смърт (Caspase Independent Cell Death - CICD). В направените изпитания с експериментални модели методът е довел до пълно унищожаване на туморите.Шотландските учени смятат, че революционният метод има потенциал да промени коренно борбата с рака. \"В търсене на алтернативни начини за унищожаване на туморите идентифицирахме процес, наречен каспаза-независима клетъчна смърт. Методът изглежда е по-ефикасен от настоящите. Откритието е изключително вълнуващо\", казва ръководителят на изследователския екип д-р Стивън Тейт. Използваните понастоящем противоракови терапии - химиотерапия, лъчетерапия и имунотерапия, действат като унищожават раковите клетки чрез процес, известен като апоптоза (програмирана клетъчна смърт). При него се активират протеини, наречени каспази, които играят съществена роля в клетъчната смърт. Терапиите, използващи апоптоза, обаче невинаги успяват да унищожат всички ракови клетки, което води до повторна поява на болестта. Те дават и редица опасни странични ефекти. За разлика от апоптозата, която представлява \"тиха\" форма на клетъчна смърт, каспаза-независимата клетъчна смърт \"алармира\" имунната система чрез отделяне на предизвикващи възпаления протеини. В резултат на това \"известената\" имунна система атакува туморните клетки, успели да се изплъзнат при първоначалната терапия.", "date": "2017.08.29", "title": "Откриха нов процес, който унищожава раковите клетки"}
{"url": "http://www.novinite.bg/articles/149229/Vsichki-ognishta-v-Pirin-sa-ogranicheni-i-lokalizirani", "text": "Всички огнища на пожара в Пирин са ограничени и локализирани, хората могат да се завърнат по домовете си. Това обяви вътрешният министър Валентин Радев на последния брифинг на кризисния щаб.В момента нито едно огнище не гори с открит огън. На единични места има тлеещи части, но те не са опасни, информира бТВ.Електроподаването е възстановено навсякъде, включително и в тунела на път за Гърция. Движението в района е нормализирано, като властите призоваха шофьорите да пропускат специализираната техника, ако видят такава.Няма жертви и пострадали нито сред местните хора, нито сред участниците в гасителните действия.Пожарникари, доброволци и военни се бориха с пожара шест дни. „До днес средно по 500 души участваха дневно в действията по овладяване на стихията”, поясни Радев.Те ще останат на място и в следващите дни, като постепенно ще бъдат редуцирани хората и техниката.", "date": "2017.08.29", "title": "Всички огнища в Пирин са ограничени и локализирани"}
{"url": "http://www.novinite.bg/articles/149228/Niskotarifna-aviokompaniya-shte-izvarshva-celogodishni-poleti-do-Burgas", "text": "Нискотарифна авиокомпания ще извършва целогодишно по два полета седмично от и до летище Бургас, съобщи председателят на общинската комисия по туризъм Живко Табаков. Линията ще функционира от април 2018 г., като се предвижда авиопревозвачът да свързва целогодишно Бургас с две европейски летища. От тях пасажерите ще могат да правят и прикачвания, стана ясно днес по време на сесията на общинския съвет, информира ДАРИК. Табаков предложи на колегите си от местния парламент община Бургас да се включи в осигуряването на бюджета от 100 000 евро за един бъдещ фонд, който да стимулира различни авиокомпании да разкриват нови линии, които включват и летището в морския град. И призова бизнесът също да подкрепи инициативата.Подробности за авиокомпанията не бяха разкрити, но пък темата разпали общинския съветник от Национален фронт за спасение на България Георги Дражев.  „Какво се ослушват българските хотелиери?! Имали два месеца сезон! Голям рев! Много са им два месеца. Не може гражданите на Бургас да отделят средства, а хората, за които това е основна дейност да се ослушват. Те трябва да участват с двойно повече пари”, заяви той.  „Г-н Дражев, единият тръгна да затваря дискотеки, вие тръгнахте да затваряте хотели. Ако продължавате в този дух, аз ви гарантирам, че Вие следващия мандат няма да сте в тази зала”, контрира колегата му Ангел Божидаров, също от Национален фронт за спасение на България.", "date": "2017.08.29", "title": "Нискотарифна авиокомпания ще извършва целогодишни полети до Бургас"}
{"url": "http://www.novinite.bg/articles/149182/Parva-kopka-na-depoto-za-radioaktivni-otpadaci-u-nas", "text": "В България ще бъде изградено ново депо за радиоактивни отпадъци. След дългогодишна сага на обжалване и протести, във вторник ще бъде даден символичния старт на бъдещото хранилище, съобщава НОВА.То ще е разположено на територията на АЕЦ „Козлодуй” и ще съхранява радиоактивни отпадъци от седми реактор, както и евентуално от бъдещата АЕЦ „Белене”.Мащабният проект е на стойност 72 млн. лева, които се осигуряват от Европейската банка за развитие.Предвижда се депото да заработи през 2021 г. и да се запълва постепенно през следващите 60 години.   ", "date": "2017.08.29", "title": "Първа копка на депото за радиоактивни отпадъци у нас"}
{"url": "http://www.novinite.bg/articles/149232/Bum-na-hepatit-A-v-Lukovit", "text": "Над 100 души са вече заразените при взрива от хепатит А в ромския квартал \"Изток\" в Луковит. През последната седмица са регистрирани още 20 случая на заболели, предимно деца. Всички са хоспитализиране в Ловеч и Плевен, съобщи д-р Ивелина Русева, директор на Регионалната здравна инспекция, информи9ра ДАРИК. Заболяването обаче се разпространява и извън квартала. На 30 август предстои среща с ръководството на Община Луковит, за да се набележат по нататъшните действия за справяне със заразата. Имунизацията против вирусен хепатит тип А не е задължителна. От РЗИ са препоръчали да бъде направена на деца извън квартала, които посещават детски градини и училища и не са имали контакт с болни, или той е бил кратък. Заместник-кметът на община Луковит Цветенка Хаджиева каза, че детска градина \"Слънце\", която посещават повечето деца от ромския квартал, ще е затворена поне до 15 септември. Детската градина \"Шарено петле\" ще отвори врати на 4 септември, а \"Звънче\" вече работи.Приемът на деца обаче става само срещу документ от личния лекар, че не са болни и не са имали контакти с вече заразени. Училищата в града също ще приемат срещу документ от личния лекар, че детето не е болно от хепатит. \"Всички сме в ужас и не знаем какво да правим\", заяви още Хаджиева. По думите й, когато децата тръгнат на училище, вероятността заболелите да се увеличат е голяма, но не могат да се затворят учебните заведения. Нов случай на хепатит А е регистриран и в Ловеч, като заболелите в града вече са 18, но са предимно възрастни.", "date": "2017.08.29", "title": "Бум на хепатит А в Луковит"}
{"url": "http://www.novinite.bg/articles/149233/Loshoto-vreme-si-otiva", "text": "През нощта облачността ще се разкъсва и намалява, но на места в Южна България все още ще превалява. Вятърът в повечето райони временно ще стихне. Утре ще бъде предимно слънчево с временни увеличения на облачността, почти без валежи. Ще духа слаб североизточен вятър. Ще се затопли, максималните температури ще са между 23° и 28°, информира ДАРИК. Атмосферното налягане е малко по-високо от средното за месеца и няма да се променя съществено. Над планините ще преобладава слънчево време, с по-значителна облачност и мъгли в сутрешните часове. Ще духа слаб изток-североизточен вятър. Максималната температура на височина 1200 метра ще бъде около 18°, на 2000 метра – около 11°. Над Черноморието ще преобладава слънчево време, с увеличения на облачността главно в сутрешните часове. Ще духа до умерен североизточен вятър. Максималните температури ще са 21-25°, температурата на морската вода е 24-25°. Вълнението на морето ще е 2-3 бала.", "date": "2017.08.29", "title": "Лошото време си отива"}
{"url": "http://www.novinite.bg/articles/149224/Tri-mejdunarodni-kompanii-iskat-da-investirat-v-AEC-Belene", "text": "Три международни компании искат да инвестират в АЕЦ \"Белене\". Това каза Теменужка Петкова, която днес даде началото на изграждане на Националното хранилище за ниско- и средноактивни радиоактивни отпадъци в АЕЦ \"Козлодуй\", информира БНТ.\r\nМинистър Петкова заедно с шефа на Държавното предприятие \"Радиоактивни отпадъци\" Дилян Петров направиха символична първа копка на хранилището.\r\nПроектът се реализира със средства от Международен фонд \"Козлодуй\" чрез Европейската банка за възстановяване и развитие.\r\nСимволичният старт на строителството бе даден на площадка \"Радиана в зоната на АЕЦ \"Козлодуй\".\r\n \r\n", "date": "2017.08.29", "title": "Три международни компании искат да инвестират в АЕЦ \"Белене\""}
{"url": "http://www.novinite.bg/articles/149223/Maksim-Behar-shte-rakovodi-Svetoven-centar-za-mir-i-diplomaciya", "text": "Виктория, Сейшели –Българският бизнесмен Максим Бехар бе избран за председател на Борда на Световния център за мир и дипломация „Сър Джеймс Манчам“.             Официалното откриване на Центъра бе в столицата на Република Сейшели Виктория в присъствието на много политици от сейшелското правителство, дипломати и професори от местния университет, който е официалният партньор на Центъра, семейството на Сър Джеймс.„Това бе една от последните мечти на моя голям приятел и ментор Сър Джеймс и съм изключително щастлив, че имаме възможност да я осъществим – каза Бехар по време на откриването на Центъра. – Идеята ни е постоянно да правим международни срещи и конференции както във Виктория, така и по света, за да дискутираме колко е важно в този размирен свят на тероризъм и бежанци да бъдем толерантни и да поставяме мира над всичко.“Сър Джеймс Манчам е първият президент на току-що получилите независимост Сейшели през 1976 година, месеци по-късно е свален с преврат от премиера на страната Албер Рене и когато в началото на 90-те години се завръща в страната, започва активна международна дейност, която води до последния си ден в началото на януари тази година.Президент на Световния център за мир и дипломация ще бъде синът на Сър Джеймс – Александър, а Организационният комитет ще се ръководи от професор Денис Харди, заместник-ректор на Сейшелския университет.В Борда на Центъра влизат известни политици и научни дейци като бившата австралийска министърка Лейди Карла Дейвис, Марк Донфрайд – директор на Института за културна дипломация в Берлин, професор Негослав Остоич – директор на Европейския център за мир в Белград, професор Гордън Андерсън – главен редактор на международния Месечник за световен мир, бившият български външен министър Соломон Паси, както и бившият сейшелски външен министър и сегашен министър на здравеопазването Жан Пол Адам.Сър Джеймс Манчам ще бъде запомнен и като голям приятел на България, която той посещаваше често, и поддържаше приятелски отношения с много политици, сред които и цар Симеон. Максим Бехар е и Почетен Генерален консул на Република Сейшели в България. ", "date": "2017.08.29", "title": "Максим Бехар ще ръководи ''Световен център за мир и дипломация\""}
{"url": "http://www.novinite.bg/articles/149230/Kasite-za-vinetni-stikeri-za-parkirane-v-Sofiya-shte-sa-s-udaljeno-rabotno-vreme", "text": "Касите за винетни стикери за паркиране в София ще са с удължено работно време от 1 септември, информират от Центъра за градска мобилност, информира бТВ.През октомври 2017 година изтича валидността на около 4000 винетни стикера, издадени на граждани живеещи в зоните за платено паркиране.От 1 октомври, съгласно решение на Столичния общински съвет, се разширява зелена зона посока район \"Средец\" и район \"Лозенец\". В двата района ще бъдат обособени около 4700 паркоместа.Гражданите от новите подзони трябва да подадат заявления, за ползване на услугата локално платено паркиране. За улеснение на гражданите Центърът за градска мобилност приема документи за издаване на винетни стикери за платено паркиране още в началото на август. Най-бързо и удобно е подаването на заявления он лайн.След като подаде документите, всеки ще бъде уведомен за датата, в която може да отиде да си получи стикера и да плати цената, която за \"зелена\" зона е 100 лева за година, a за синя 150 лева и съответно 10 лева за 1 месец за \"зелена\" и 15 лева за 1 месец за \"синя зона\".", "date": "2017.08.29", "title": "Касите за винетни стикери за паркиране в София ще са с удължено работно време"}
{"url": "http://www.novinite.bg/articles/149217/Zakriva-se-krizisniyat-shtab-v-Kresna", "text": "Закрива се кризисният щаб в Кресна, където вече няколко дни горяха пожари. Те вече са овладени, каза вътрешният министър Валентин Радев, информира БНТ.\r\nНяма опасност за хората, все пак пожарникари обхождат и следят местата, където положението е било най-критично. Министърът отправи призив към шофьорите да не се хвърлят цигари през прозорците на колите си и по принцип да се внимава да не се предизвика пожар отново.\r\nЗагубите са огромни, тепърва ще се уточняват.\r\n", "date": "2017.08.29", "title": "Закрива се кризисният щаб в Кресна"}
{"url": "http://www.novinite.bg/articles/149180/Izbirat-sadiyata-kojto-shte-gleda-deloto-sreshtu-Dyankov-i-Trajkov", "text": "В открито заседание във вторник ще бъде избран съдията, който ще гледа делото срещу бившия вицепремиер Симеон Дянков и екс министъра на икономиката Трайчо Трайков, информира НОВА.Те ще отговарят пред Темида заради приватизацията на енергодружествата у нас.В съучастие са обвинени и издателят Иво Прокопиев, както и изпълнителният директор на инвестиционния посредник \"Булброкърс\" Радослав Рачев. Той ще отговаря и за злоупотреба с доверие. ", "date": "2017.08.29", "title": "Избират съдията, който ще гледа делото срещу Дянков и Трайков"}
{"url": "http://www.novinite.bg/articles/149237/Vtora-partida-opasen-yajchen-prah-zasechena-v-Balgariya", "text": "Българската агенция по безопасност на храните откри при проверка нова партида яйчен жълтък на прах, доставена от Германия.  След направен лабораторен анализ беше установено наличие на фипронил над допустимите нива, съобщиха от агенцията, информира ДАРИК. От новата засегната партида в България са доставени общо 500 кг яйчен жълтък на прах. Почти цялото количество - 407 кг е налично и възбранено в склада получател. То е насочено за унищожаване. Вложени в преработка са около 93 кг яйчен жълтък на прах и е произведен около 12 500 кг сладолед. Той също е възбранен и е изтеглен от пазара. Същевременно с цел недопускане на българския пазар на замърсени с фипронил яйца и яйчни продукти, в момента се извършват проверки на фермите за добив на яйца, на складовете за търговия с яйца и яйчни продукти, на предприятията за производство и преработка на яйчни продукти в страната. Всяка постъпваща в България пратка яйца и яйчни продукти с произход ЕС, за която няма предоставени доказателства от лабораторно изпитване за отсъствие на замърсяване с фипронил ще бъде подложена на лабораторен анализ. Аналогични мерки се прилагат и към производителите на яйца и яйчни продукти с български произход. Вече е наличен първият резултат от анализ на яйца с произход Полша, който е отрицателен.", "date": "2017.08.29", "title": "Втора партида опасен яйчен прах засечена в България"}
{"url": "http://www.novinite.bg/articles/149201/Mogerini-Balkanite-sa-edin-ot-prioritetite-na-ES", "text": "Върховният представител на ЕС по външните работи и сигурността Федерика Могерини заяви, че Балканите са един от приоритетите на общността и изтъкна, че през последната година напрежението в района тревожно е нараснало, информира НОВА.\"През изминалата година бяхме свидетели как напрежението на Балканите тревожно се покачи, в различни моменти, в различни държави. Имаше моменти на кризи, остри кризи, но в края на краищата нашите партньори на Балканите винаги успяваха да потвърдят желанието и капацитета си да продължават по европейския път, по своя път към ЕС\", каза Могерини.Могерини направи изявлението преди началото на насрочена среща на външните министри от ЕС в Брюксел. Представителката на ЕС каза, че заслугата за постигнато е на самите балкански държави, в които младите хора желаят напредък по посока на евроинтеграцията и политическите лидери го знаят. Могерини каза още, че Балканите не са заден двор на Европа, а самата Европа и посочи, че винаги се ядосва, когато на „приятелите от Балканите” им се казва, че са „по пътя към Европа”.  ", "date": "2017.08.29", "title": "Могерини: Балканите са един от приоритетите на ЕС"}
