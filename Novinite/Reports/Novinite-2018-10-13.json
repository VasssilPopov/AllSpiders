{"url": "https://www.novinite.bg/articles/165874/Po-visoki-danaci-za-kamioni-i-stari-motori", "text": "По-високи данъци ще се плащат за всички камиони и за старите мотоциклети от началото на 2019 г. Това предвиждат промени в данъчните закони, които са внесени от Министерски съвет в парламента. В момента за мотопеди и мотоциклети с мощност на двигателя до 74 kW (до 100 конски сили) и съответстващи на екологични категории “Евро 3” и “Евро 4” данъкът се плаща с 50% намаление. С промените отстъпката за моторите с категория “Евро 3” отпада, а за тези с “Евро 4” отстъпката става само 20%.При камионите увеличението на данъка идва по две направление. В момента данъкът за товарните автомобили с технически допустима максимална маса между 3,5 тона и 12 тона се определя от общинските съвети в размер от 10 лв. до 30 лв. за всеки започнат тон товароносимост. С промените от 2019 г. данъкът ще се определя за всеки започнати 750 кг. Например в София данъкът в момента е 13 лв. за всеки започнат тон товароносимост. Така за камион от 10 тона налогът е 130 лв. Догодина за същия камион данъкът ще бъде 182 лв.ОЩЕ ПО ТЕМАТАТристранката реши: Поскъпват данъците за коли над 15 години с 30%Държавата секва данъчната далавера \"луксозна кола - фалшив камион\"Моторите с двигатели до 74 kW и съответстващи на екологичните категории “Евро 3” и “Евро 4” ще бъдат с по-високи данъци от 2019 г. Моторите с двигатели до 74 kW и съответстващи на екологичните категории “Евро 3” и “Евро 4” ще бъдат с по-високи данъци от 2019 г., пише \"Труд\".Допълнително увеличение на данъка ще има за старите камиони и автобуси. В момента за автобусите, товарните автомобили, влекачите за ремарке и седловите влекачи с екологични категории “Евро 3” и “Евро 4”, данъкът се плаща с 40% намаление. От началото на 2019 г. за автобусите, камионите с максимална маса над 3,5 т, и влекачите с екологична категория “Евро 3” отстъпка няма да има, а за тези с “Евро 4” данъкът ще се плаща с намаление от 20%. Така в горния пример, ако камионът от 10 тона е с “Евро 3” след ползване на отстъпката данъкът сега е 78 лв. Догодина отстъпка за него няма да има и ще трябва да се плати пълният размер на налога от 182 лв. Това представлява увеличение на данъка със 133%.По отношение на камионите над 3,5 тона и автобусите с “Евро 5” и “Евро 6” няма промяна в отстъпката като данъкът ще продължи да се плаща с 50% намаление. При мотоциклетите с двигатели до 74 kW и с категории “Евро 5” и “Евро 6” отстъпката на данъка също остава без промяна в размер на 60%. По отношение на най-старите камиони, автобуси и мотоциклети с категории “Евро 1” и “Евро 2”, както и досега отстъпки няма да се ползват.Промените се правят с мотива, че старите коли, камиони и автобуси замърсяват околната среда. Реалният ефект от промените обаче ще бъде сериозно нарастване на приходите на общините.От 2019 г. значително ще бъдат увеличени и данъците на автомобилите до 3,5 тона, които са регистрирани като товарни. Това са както “баничарки” за зареждане на магазини с храна, така и луксозни джипове, регистрирани като товарни автомобили с категория N1. С промените тези автомобили ще се облагат като леки коли. В страната са регистрирани над 80 хил. мотопеди и близо 108 хил. мотоциклети без кош, сочат данните на КАТ към 1 октомври 2018 г. Така общият брой на превозните средства, които се придвижват на две гуми, е над 188,7 хил. Допълнително обаче в страната има и 1133 мотоциклети с кош, 205 мототриколки и доста бъгита. Така общият брой на превозните средства, които влизат в групата на моторите, е над 193 хил.В топ 3 на най-разпространените мотоциклети и мотопеди у нас влизат Хонда (с 29 696 броя), Ямаха (25 615 броя) и Сузуки (с 15 237 броя). На четвърто място е Симсон с 12 125 мотопеда и 1866 мотоциклета. Но официални данни на екологичната им категория няма. Повечето мотори в страната обаче са стари. Например от всичките регистрирани мотори Ямаха, само 662 са на възраст до 5 години. Между 6 и 10 години са 1569 от тези мотори, а най-масови са над 20-годишните, които са 11 685 броя.", "date": "2018.10.13", "title": "По-високи данъци за камиони и стари мотори"}
{"url": "https://www.novinite.bg/articles/165865/Slance-i-temperaturi-do-24", "text": "Днес над по-голямата част от страната ще преобладава слънчево време, с по-значителна висока облачност над Западна и Централна България. Преди обяд на места в низините и около водните басейни ще има мъгла или ниска облачност. Ще духа слаб източен, в Източна България до умерен североизточен вятър. Максимални температури предимно между 19° и 24°, в София около 20°.В планините облачността ще е разкъсана. Ще духа умерен вятър от изток-североизток. Максималната температура на височина 1200 метра ще е около 13°, на 2000 метра - около 7°.По Черноморието, на места преди обяд ще има ниска облачност или мъгла, а след обяд ще бъде предимно слънчево. Ще духа до умерен североизточен вятър. Максимални температури на въздуха: 18°-20°. Температурата на морската вода е 19-20°. Вълнението на морето ще бъде 3-4 бала.Атмосферното налягане ще бъдe по-високо от средното за октомври и през деня слабо ще се понижи.На 13.10.2018 слънцето ще изгрее в 07:37 часа и ще залезе в 18:48 часа. Продължителност на деня 11:11 часа.На 13.10.2018 луната ще изгрее в 11:57 часа и ще залезе в 21:48 часа. Осветеност на диска в 0h UT 17 %. Фаза на луната: след новолуние преди първа четвърт.", "date": "2018.10.13", "title": "Слънце и температури до 24°"}
{"url": "https://www.novinite.bg/articles/165885/Malchalivo-bdenie-v-pamet-na-deteto-pregazeno-ot-djip-v-s-Tarnak", "text": "Близки на 11-годишната Сара, която беше прегазена от джип, се събраха на мястото на катастрофата в село Търнак. В района има полиция, но напрежение сред хората няма. Това, което те искат, е справедливост.Според тях войната на пътя не бива да отнема повече детски животи. Роднините на Сара направиха и мълчаливо бдение в нейна памет.  Детето почина в петък вечерта в плевенската болница. Тя беше в кома от момента на катастрофата преди 10 дни. След инцидента се стигна до напрежение и бунт сред хората от селото, защото шофьорът на джипа беше пуснат от ареста. ", "date": "2018.10.13", "title": "Мълчаливо бдение в памет на детето, прегазено от джип в с. Търнак"}
{"url": "https://www.novinite.bg/articles/165868/Jandarmeriya-prodaljava-da-pazi-dvata-romski-kvartala-v-Ruse", "text": "Нощта е преминала спокойно Жандармерия продължава да пази ромските квартали в Русе. Нощта е преминала спокойно. Хората обаче продължават да се страхуват от саморазправа, след като мотористи влязоха демонстративно там последните дни. В квартал „Селеметя” хората са изкарали нощта въоръжени с брадви, тояги, палки, вили. В квартал „Тракция” обстановката е по-спокойна.", "date": "2018.10.13", "title": "Жандармерия продължава да пази двата ромски квартала в Русе"}
{"url": "https://www.novinite.bg/articles/165887/Novo-silno-zemetresenie-raztarsi-Indoneziya", "text": "Земетресение с магнитуд 5,2 бе усетено по бреговете на Индонезия, съобщи Геофизическата служба на САЩ, цитирана от ТАСС. Според индонезийската Геофизическа служба трусът е бил с магнитуд 5,6 по скалата на Рихтер.Епицентърът на труса е бил на 25 километра източно от град Битунг с население 187 000 души, в провинция Северно Сулавеси, и на дълбочина 105 километра. Няма информация за пострадали или материални щети, нито за заплаха от цунами.", "date": "2018.10.13", "title": "Ново силно земетресение разтърси Индонезия"}
{"url": "https://www.novinite.bg/articles/165891/Specakciya-v-Dupnica-izzeha-kanabis-orajiya-i-vzrivni-veshtestva", "text": "Голямо количество канабис, незаконно оръжие, боеприпаси и взривни вещества са иззети при спецоперация на криминалисти от РУ- Дупница, съобщиха от пресцентъра на МВР. Задържан е 48-годишен жител на село Джерман.След период на наблюдение на нива с канабис в землището на селото и имот, собственост на 48-годишен местен жител, властите предприели претърсване. В новостроящата се къща на мъжа в Джерман криминалистите установили етаж, оборудван с въздухопроводи и лампи за отглеждане и сушене на канабис. В лекия автомобил, собственост на мъжа, са иззети найлонов плик с над 2 кг канабис и две ловни пушки, а от наблюдаваната нива - 20 растения канабис, достигнали височина около 1:80 м, от които зелената листна маса е 27.805 кг. Общото количество на открития канабис е 42.25 кг. Видът му е установен с полеви наркотест.В хода на операцията криминалистите открили и специално изградени тайници, вкопани в земята, в които били укрити: два малокалибрени пистолета със заличени номера и 68 патрона за тях; две тротилови пресовки /по 400 г/; 21 капсулдетонатора. За обезвреждането им е оказано съдействие от екип на СОБТ.", "date": "2018.10.13", "title": "Спецакция в Дупница: иззеха канабис, оръжия и взривни вещества"}
{"url": "https://www.novinite.bg/articles/165869/Tir-blasna-pet-koli-na-jp-prelez-v-Petrich", "text": "Тир блъсна пет леки автомобила на жп прелез на изхода на града. Пострадали хора няма. Нанесени са материални щети. Движението в района беше спряно.Инцидентът е станал около 02:00 часа след полунощ.", "date": "2018.10.13", "title": "Тир блъсна пет коли на жп прелез в Петрич"}
{"url": "https://www.novinite.bg/articles/165870/Povecheto-ot-platformite-za-invalidi-vav-Varna-ne-rabotyat", "text": "Повечето от платформите за хора в инвалидни колички, които бяха монтирани в 39 от подлезите във Варна, не работят. Те са част от Проекта за интегриран градски транспорт, като целта е хората с двигателни увреждания да могат да се придвижват самостоятелно в града. Според тях обаче платформите често аварират, а докато ги ремонтират минават месеци.Проверката ни в шест от подлезите на булевард \"Владислав Варненчик\" установи, че само в един от тях платформата работи. Така съоръженията остават недостъпни за хората с двигателни увреждания.Обретен Михов, Дружество на хора с увреждания „Бриз\": И какво прави човекът с увреждания, разочарован...се връща обратно и се затваря между четирите стени.За хората с двигателни увреждания високите бордюри и неравностите са част от препятствията по пътя до стълбищните платформи в подлезите. Дори и да стигнат до тях, това все още не означава, че могат да се придвижват самостоятелно.Илия Илиев: Има поставени платформи, които са направени така, че дори и да работят пак не могат да бъдат използвани, защото платформата не спира на нулево ниво, а спира с две стъпала по-надолу и както е в моя случай трябва пак придружител, за да ги преодолея тези две стъпала.Платформите могат да се ползват и от майки с детски колички. Иначе и те като хората с увреждания разчитат на чужда помощ.Иван Вълев: Включително съм помагал на инвалиди, пренасял съм ги на гръб дето се вика.От фирмата, която поддържа платформите, заявиха, че част от тях са повредени след наводнение в подлезите, други са счупени от вандали и сега се чакат застрахователите. Техници всеки месец проверяват съоръженията и след разпореждане от Община Варна ремонтират повредените. Очевидно тази схема за поддръжка не е най-удачната, щом много от платформите не работят с месеци.", "date": "2018.10.13", "title": "Повечето от платформите за инвалиди във Варна не работят"}
{"url": "https://www.novinite.bg/articles/165875/Svlachishte-zaplashva-patya-za-Malko-Tarnovo", "text": "Заради свлачище на пътя Бургас-Малко Търново, през който минава целият трафик за КПП „Малко Търново”, един кмет протестира по нетрадиционен начин -  с горчивата шега, че явно трябва да обяви автономия, за да му обърне внимание държавата. Това съобщи NOVА.Кметът на общината Илиян Янчев се притеснява, че скоро може да се наложи пътят да бъде затворен, а Малко Търново да остане откъснато от останалата част от страната.„Уведомил съм Агенция „Пътна инфраструктура”. Те направиха проверка, сложиха ограничителни знаци, но свлачището продължава с много големи темпове”, заяви Янчев.", "date": "2018.10.13", "title": "Свлачище заплашва пътя за Малко Търново"}
{"url": "https://www.novinite.bg/articles/165889/Izostaven-bagaj-na-spirka-v-Sofiya-vdigna-na-krak-policiyata", "text": "Полицията проверява изоставен багаж на спирка на градския транспорт на бул. \"Сливница\" в посока Лъвов мост, съобщиха от МВР.Отцепено е движението в бус лентата на бул. \"Сливница\" от бул. \"Христо Ботев\" до ул. \"Братя Миладинови\".На мястото пристигнаха два полицейски патрула и пожарна.", "date": "2018.10.13", "title": "Изоставен багаж на спирка в София вдигна на крак полицията"}
{"url": "https://www.novinite.bg/articles/165876/Bosilegrad-e-v-predizborna-kampaniya-za-Nacionalen-savet-na-balgarskoto-malcinstvo", "text": "Предизборната кампания за избори на членове на  нов национален съвет на българското малцинство в Сърбия, насрочени за 4 ноември т.г.,  вече върви, казаха от културно-информационния център на сънародниците ни там. Сформирана е и първата листа, водач на която е известният местен бизнесмен Стефан Костов. “Да върнем достойнството на народа – Стефан Костов“ е мотото на избирателната листа, в която общо  са 19 кандидати от Босилеград, Враня и Ниш. Очаква се и кметът на Босилеград  Владимир Захариев да обяви листа с негови поддръжници и номинации. Захариев е председател на националния съвет на българското малцинство в изтичащия мандат и по закон няма право да се кандидатира отново. Повечето босилеградчани щели да подкрепят бизнесмена Стефан Костов, казва неговият поддръжник Бойчо Димитров, учител. \"Ние като българско малцинство, нашите права и нашите перспективи виждаме с листата на господин Костов. Той е за европейска Сърбия, защото България вече 10 години е европейска, а Сърбия се колебае.\"На предизборните плакати, окачени на сградаат на културиня център Стефан Костов е аранжиран с президентите на България Румен радев и сръбския презиент Александър  Вучич.", "date": "2018.10.13", "title": "Босилеград е в предизборна кампания за Национален съвет на българското малцинство"}
{"url": "https://www.novinite.bg/articles/165873/Informacionna-kampaniya-za-donorstvoto-shte-se-provede-dnes-vav-VMA", "text": "В Световния ден на донорството - 13 октомври, в Аулата на Военномедицинска академия ще се проведе информационна кампания за донорството. Тя се организира за втора поредна година от най-голямата мото организация в България \"София райдърс\". Участие в срещата днес от 11 часа ще вземат както лекари, така и пациенти, преминали чернодборна трансплантация.\"Цялата идея на това нещо е да бъдем малко по-съпричастни един към друг и в същото време да взимаме информиран избор, когато се случи нещо. Примерно, на наши близки и сме поставени пред дилемата дали да се съгласим евентуално близък да стане донор или не, защото обществото като цяло не знаем истината за донорството – не знаем за кои случаи може дадения пациент да бъде донор,както и не знаем какви са стъпките. И от тези незнаение и несигурност, които имаме, се поражда чувството, че едва ли не някой ще открадне органи на пациент, ще ги продадат и т.н\", обясни Георги Боянов - организатор на проявата.", "date": "2018.10.13", "title": "Информационна кампания за донорството ще се проведе днес във ВМА"}
{"url": "https://www.novinite.bg/articles/165893/Avtobus-veroyatno-s-migranti-se-blasna-v-kamion-kraj-Kavala-11-sa-zaginali", "text": "Миниван, превозващ мигранти, се е сблъскал с камион в Северна Гърция, при което са загинали 11 души, съобщи гръцката полиция, цитирана от Ройтерс. Инцидентът е станал близо до град Кавала, колата не е спряла на полицейска проверка.Според полицията катастрофата е станала малко след 05:00 часа тази сутрин. Автомобилът е предполагаемите мигранти пътувал към Солун, но се ударил с камион, движещ се в обратната посока, и избухнал в пламъци.Смята се, че 10 от жертвите са мигранти, преминали нелегално от Турция в Гърция. Другият загинал е шофьорът на минивана и предполагаем каналджия.Камионът също се е запалил. Шофьорът на камиона - 39-годишен гръцки гражданин, е бил приет в болница и освободен след преглед.", "date": "2018.10.13", "title": "Автобус вероятно с мигранти се блъсна в камион край Кавала, 11 са загинали"}
{"url": "https://www.novinite.bg/articles/165871/S-3-godishno-se-uvelichavat-bolnite-ot-zaharen-diabet-u-nas", "text": "Годишно в България с около 3% се увеличават болните от захарен диабет. Данните бяха изнесени по време на 11-тия Национален конгрес на ендокринолозите, който се проведе в Пловдив. Сред акцентите на здравния форум беше зачестяваща нерегламентирана употреба на анаболни препарати и негативният ефект от тях.Наблюденията на ендокринолозите показват, че все повече млади мъже и жени търсят медицинска помощ след нерегламентирана употреба на анаболни препарати. Безопасните на вид хранителни добавки, витамини и билки често са с неясен състав, казват лекарите.проф. Мария Орбецова - началник на Клиника по ендокринология към УМБАЛ „Свети Георги\"-Пловдив: Да. Те могат да увеличат мускулната маса, но това води до неблагоприятни метаболитни и сърдечно-съдови ефекти. Затруднява се сърцето. То се разширява - хипертрофия. Покачване на кръвното налягане.Световната общност също алармира за неправилното употребяване на анаболни препарати, което води до редица здравословни проблеми.доц. Малина Петкова - ендокринолог в Университетска болница „Лозенец\": Те имат прекрасен ефект, когато се прилагат разумно, но тогава, когато има неразумно приложение, без лекарски надзор, те могат да доведат до различни странични ефекти, като могат да подтиснат половата функция на мъжа и ако не се използват разумно, тя остава завинаги подтисната. И ако не се използват разумно възможността за поколения и всички последствия.Във фокуса на конгреса бяха и метаболитните заболявания, които са станали пандемия в световен мащаб. Данните сочат, че всеки десети човек е засегнат от диабет тип 2. А Европа е на първо място по заболели деца със захарен диабет тип 1, стана ясно още по време на конгреса.", "date": "2018.10.13", "title": "С 3% годишно се увеличават болните от захарен диабет у нас"}
{"url": "https://www.novinite.bg/articles/165890/Eksploziya-na-predizboren-miting-v-Afganistan", "text": "Най-малко 12 души бяха убити при нападение с мотоциклет - бомба срещу предизборен митинг в Североизточен Афганистан, съобщава АФП. Други 32 души бяха ранени при експлозията, която стана в провинция Такхар. Повечето от активистите по време на митинга на кандидатката за депутат Назифа Юсефибек са били жени.", "date": "2018.10.13", "title": "Експлозия на предизборен митинг в Афганистан"}
{"url": "https://www.novinite.bg/articles/165866/Dneven-horoskop-za-sabota", "text": "Ден на променливи настроения, но и нараснала увереност в собствените сили. Днес ще е малко по-нервен ден от вчера, но пък ще получите добри финансови новини. Вечерта прекарайте в приятна компания и не мислете за работата.Преди обяд ще сте още под въздействието на вчерашни впечатления, но след това ще ви напомнят, че имате доста задачи. Не се дразнете от лошото отношение към вас, може би някои хора не са прекарали вечерта си приятно като вас.Днес ще има новости, които ще насочат усилията ви в конкретна посока и няма да се разочаровате. От друга страна са възможни недоразумения в семейството, заради които е добре да преразгледате поведението си и да внимавате какво говорите.Вижте повече на: Jenite.bg", "date": "2018.10.13", "title": "Дневен хороскоп за събота"}
{"url": "https://www.novinite.bg/articles/165882/Policiyata-prodaljava-da-raboti-po-vsichki-versii-za-ubijstvoto-na-Viktoriya-Marinova", "text": "Полицията продължава да работи по всички версии за бруталното убийство на журналистката Виктория Маринова. Това обяви за bTV директорът на областната дирекция Теодор Атанасов. \"Продължава да се работи по всички версии, свързани с извършеното престъпление. Събираме необходимите доказателства, всичко, което е необходимо, ще бъде извършено”, подчерта той. Атанасов не отговори на въпроса дали са установени съучастници на заподозрения.В ромските квартали на дунавския град имаше напрежение, след като мотористи демонстративно минаха през тях и местните се въоръжиха в очакване на нападения с цел отмъщение. \"Продължава охранителното мероприятие на дирекция „Жандармерия” и ОДМВР-Русе. През тази нощ в града е било спокойно, няма данни за инциденти и извършени престъпления\", посочи Атанасов. От думите му стана ясно, че има само \"основателни предположения\" за част от мотористите, участвали в „походите” през махалите.Днес ще има голямо шествие за закриването на сезона, като на шефовете на четирите русенски мотоклуба са връчени предупредителни протоколи.", "date": "2018.10.13", "title": "Полицията продължава да работи по всички версии за убийството на Виктория Маринова"}
{"url": "https://www.novinite.bg/articles/165878/Falshiv-signal-na-telefon-112", "text": "51-годишен мъж с температура 38,4 вместо бебе с гърчове. Това заварват екипи от Спешна помощ в София, след като отиват на адрес, подаден до спешния телефон 112. Оказва се, че случаят е един от хиляди подобни, при които лекарите са длъжни да отговорят на фалшив сигнал, докато други пациенти в тежко състояние чакат за помощ.Спешните екипи, които обгрижват цяла София и областта, са около 30 на ден. Те трябва покрият средно няколко стотин повиквания. В същото време 60-70 % от сигналите се оказват фалшиви.Сигналът за мъжа с температура е приет от Адриана Галева, която работи в столичния спешен център от 39 години.Малко след това имаше и второ обаждане. Казах, че температурите не са за спешните медици, а за личните лекари и няма да изпратим линейка. Около 10 минути по-късно следва обаждане за 2-месечно бебе в гърч. Колежката го записва, разказа тя за предаването \"Събуди се\" по Нова телевизия.Според член 326 от Наказателния кодекс, всеки, който предава неверни повиквания или заблуждаващи знаци за помощ, злополука или тревога, се наказва с лишаване от свобода до 2 години. Ако е имало и потърпевши от фалшивите сигнали, наказанието е лишаване от свобода до 5 години и глоба от 500 до 2000 лева. Санкции са предвидени и в закона за телефон 112.На въпрос колко са фалшивите сигнали и колко души са санкционирани, органите на реда отговарят, че тепърва ще изготвят справки.Обслужвайки такива пациенти, в същото време има наши пациенти, които страдат и чакат със сериозни оплаквания, когато се касае за трайно инвалидизиране, за загуба на живот, за трагични неща, каза д-р Румен Христов.Спешните медици пресмятат, че ако няма подвеждащи сигнали, ще могат да покриват в рамките на 8 минути всички наистина спешни случаи.", "date": "2018.10.13", "title": "Фалшив сигнал на телефон 112"}
{"url": "https://www.novinite.bg/articles/165879/Zaradi-chumata-Franciya-s-ograda-po-granicata-s-Belgiya", "text": "ренските власти ще издигнат ограда по част от границата с Белгия през почивните дни, за да предотвратят разпространение на африканска чума по свинете чрез дивите свине, предаде Ройтерс.Франция е под тревога за африканска чума по свинете, откакто миналия месец белгийските власти регистрираха вируса сред диви прасета на няколко километра от френската граница.Белгийските власти решиха да избият няколко хиляди прасета в своята заразена зона, за да не допуснат заболяването да стигне до фермите, но така или иначе Белгия е изправена пред ембарго върху износа за страни като Китай и Южна Корея. Китай също се бори с епидемия от чума по свинете.Френските власти забраниха лова и други дейности в граничната зона, а префектурата Мьорт е Мозел ще започне днес да изгражда оградата, заявиха неин представител и местните ловци.Оградата ще покрие част от границата, а по пътища и други места, които не могат да бъдат отцепени с ограда, ще се прилага третиране с репелентни продукти (препарати, отблъскващи дивите свине), заяви ръководителят на местната ловна асоциация. Очаква се изграждането на оградата да отнеме около седмица, добави той.Мьорт е Мозел е един от няколко региона, влизащи в зоната за наблюдение, която френските власти обособиха в района на границата.Френското министерство на земеделието обаче заяви, че подробностите около оградата все още не са доуточнени.То очаква заключенията на анализ за приложимостта на мерките, които ще излязат в следващите дни, и иска да съгласува действията си с белгийските власти и ЕС, заяви представител на ведомството.След растящ брой случаи в Източна Европа западноевропейските страни се опитват да предотвратят разпространението на болестта, която е силно заразна за прасетата, но е безвредна за хората, отбелязва Ройтерс.В Белгия през последния месец болестта е унищожила десетки диви свине в района на границата с Франция.Вчера Китай обяви нова епидемия от африканска чума по свинете.", "date": "2018.10.13", "title": "Заради чумата: Франция с ограда по границата с Белгия"}
{"url": "https://www.novinite.bg/articles/165880/Katunica-na-referendum-za-dobiv-na-inertni-materiali", "text": "Сдоста добро темпо, в 7.00 часа в село Катуница, община Садово, започна гласуването в местния референдум \"за\" или \"против\" добиването на инертни материали край селото. Това каза за БТА кметът на селото Красимир Юруков.Той уточни, че избирателите гласуват в три секции, които са отворени в местното училище, в читалището и в кметството.Право на глас в садовското село имат около 1600 души. Допитването се организира с решение на Общински съвет - Садово по повод решение на Министерския съвет, с което се предоставя концесия за експлоатиране на кариера за баластра на терен 235 дка в местността \"Кацара\".Юруков добави, че теренът, определен за концесия не е воден обект, а земеделска земя, в която, според него, вече незаконно е добивана баластра за филц и пясък.Жителите на село Катуница ще трябва да кажат мнението си и за това, дали кметството в селото и общинската администрация могат да издават разрешителни и за изграждане на сгради и поставяне на преместваеми обекти във връзка с концесия за това. За да бъде зачетено допитването ще трябва да гласуват минимум 40 на сто от имащите право на глас.", "date": "2018.10.13", "title": "Катуница на референдум за добив на инертни материали"}
{"url": "https://www.novinite.bg/articles/165894/33-godishen-vodach-na-lek-avtomobil-se-udari-v-stalb", "text": "33-годишен водач на лек автомобил „Фолксваген“, употребил алкохол, се блъсна в стълб, след като се заби под паркиран товарен автомобил в Благоевград, пише БГНЕС. Като по чудо не е загинал.Пътният инцидент е станал около 5:30 часа тази сутрин на бул. „П.К. Яворов“ в Областния център. Полевият тест е отчел близо два промила алкохол в кръвта на водача.Катастрофиралият не е пострадал, прегледан е от спешен екип, за сега няма травми.Задържан е за 24 часа, а номерата на автомобила му са свалени. Ще му бъде взета и кръвна проба за алкохол.Той се движел с лек автомобил по булеварда от жк. „Еленово” в посока жк. „Струмско”, на прав участък се отклонява надясно, блъска се с дясната си странична част в стълб на осветлението, пука предна гума. След това лекият автомобил се отклонява наляво, минава през насрещната лента и се забива под задната част на товарен автомобил.Движението му напред, което би обезглавило водача, е спряно от удар в паркиран микробус, редом с товарния.", "date": "2018.10.13", "title": "33-годишен водач на лек автомобил се удари в стълб"}
{"url": "https://www.novinite.bg/articles/165884/Katastrofa-na-stolichniya-bul-Aleksandar-Malinov", "text": "Катастрофа е станала на бул. „Александър Малинов“ и ул. „Ана Ахматова“ между два леки автомобила, единият от които е бил управляван от бременна жена.Това съобщиха от пресцентъра МВР, цитирани от Агенция „Фокус“.Катастрофата е станала около 10:30 часа. Бременната жена не е пострадала, но заради състоянието си е откарана за преглед в болница.", "date": "2018.10.13", "title": "Катастрофа на столичния бул. \"Александър Малинов\""}
{"url": "https://www.novinite.bg/articles/165896/Mlad-maj-zagina-pri-trudova-zlopoluka-v-Polski-Trambesh", "text": "27-годишен мъж от Велико Търново загина нелепо при трудова злополука в Полски Тръмбеш. Николай Анчев е издъхнал на място при падане от височина над 50 метра, докато почиствал силоз в базата на рафинерия за слънчогледово масло. Трагичният инцидент станал в петък около 14:00 часа, пише „Труд“.Близки на жертвата разказаха, че Анчев работел във великотърновската фирма, чиито предмет на дейност е строителство, но поемала поръчки, свързани с дейности на големи височини, за които обикновено се ползват услугите на алпинисти.На място на трагедията пристигнали пожарни, трудови инспектори и съдебен лекар. По разкази на другите очевидци, работниците били спуснати в силозите, за да почистят отлаганията от зърно по тях, които от влагата се втвърдяват и се превръщат в тежки и твърди плочи. Процедурата се извършва всяка година, преди прибирането на новата реколта в силоза.Николай бил спуснат в силоза, обезопасен с въжета и на столче, на дълбочина от над 50 метра. При опит да събори отлаганията по стените на силоза обаче те започнали да се срутват върху него, скъсали са въжетата и са го повлекли към дъното на бункера. Когато решили да изтеглят Николай от съоръжението, работниците открили, че въжето е хлабаво и леко, и младежът не е вързан за него. Оказало се, че Николай се е откачил и паднал върху циментовия под в силоза от десетки метри височина.От дружеството уверяват, че момчето имало трудов договор и било преминало инструктаж. Въпреки това, от Инспекцията по труда още в понеделник започват щателна проверка и ще изискат цялата документация на търновската фирма.", "date": "2018.10.13", "title": "Млад мъж загина при трудова злополука в Полски Тръмбеш"}
{"url": "https://www.novinite.bg/articles/165881/Golyamo-kolichestvo-kanabis-i-nezakonni-orajiya-sa-izzeti-pri-specoperaciya-v-Dupnica", "text": "Голямо количество канабис, незаконно оръжие, боеприпаси и взривни вещества са иззети при спецоперация на криминалисти от РУ- Дупница.Задържан е 48-годишен жител на с. ДжерманПроцесуално-следствените действия са осъществени след период на наблюдение на нива с канабис в землището на с. Джерман и имот, собственост на 48-годишен местен жител. В хода на предприетото претърсване, в новостроящата му къща в селото, криминалистите установили етаж, оборудван с въздухопроводи и лампи за отглеждане и сушене на канабис. В лекия  автомобил, собственост на мъжа, са иззети  найлонов плик с над два килограма канабис и две ловни пушки, а от наблюдаваната нива  - 20 растения канабис, достигнали височина около 1.80 м, от които зелената листна маса е 27.805 килограма. Общото количество на открития канабис е 42.25 килограма. Видът му е установен с полеви наркотест.В хода на операцията криминалистите открили и специално изградени тайници, вкопани в земята, в които били укрити: два малокалибрени пистолета със заличени номера и 68 патрона за тях; две тротилови пресовки /по 400 г/; 21 капсулдетонатора. За обезвреждането им е оказано съдействие от екип на СОБТ.48-годишният мъж е задържан с полицейска заповед за 24 часа, уведомен е прокурор. По случая е образувано досъдебно производство, работата по което продължава под наблюдението на прокуратурата.", "date": "2018.10.13", "title": "Голямо количество канабис и незаконни оръжия са иззети при спецоперация в Дупница"}
{"url": "https://www.novinite.bg/articles/165877/Edin-zaginal-pri-katastrofi-prez-denonoshtieto", "text": "Един човек е загинал при пътно произшествие у нас през изминалото денонощие, съобщава пресцентърът на МВР.Общо са регистрирани 16 тежки катастрофи с 18 ранени.За София са отбелязани 33 леки и едно тежко произшествие. Един човек е ранен.", "date": "2018.10.13", "title": "Един загинал при катастрофи през денонощието"}
{"url": "https://www.novinite.bg/articles/165888/11-dushi-zaginaha-pri-katastrofa-na-avtomobil-prevozvasht-migranti-v-Garciya8203", "text": "Автомобил, превозващ мигранти, се е сблъскал с камион в Северна Гърция, при което са загинали 11 души, съобщи гръцката полиция, цитирана от Асошиейтед прес. Смята се, че 10 от жертвите са мигранти, преминали нелегално от Турция в Гърция. 11-ят загинал е шофьорът на автомобила и предполагаем каналджия, съобщи полицията.Според информацията на гръцките власти автомобилът е имал други регистрационни номера и е бил използван за трафик на мигранти. Колата не спряла на полицейска проверка, но остава неясно колко близо до мястото на катастрофата се е случило това, посочва АП.Полицията съобщи, че пътно-транспортното произшествие е станало след 5 ч. днес сутринта близо до град Кавала. Автомобилът пътувал към Солун, но се ударил с камион, движещ се в обратната посока и избухнал в пламъци. Всички пътници в колата са изгорели до неузнаваемост. Камионът също се е запалил. Шофьорът на камиона - 39-годишен гръцки гражданин, е бил приет в болница в Северна Гърция и след оказаната му медицинска помощ е бил освободен.През последните месеци се наблюдава увеличение на броя на мигрантите, които прекосяват нелегално турско-гръцката граница. Много от тях отиват в Солун, където се насочват към полицията, за да бъдат регистрирани и да потърсят убежище.", "date": "2018.10.13", "title": "11 души загинаха при катастрофа на автомобил, превозващ мигранти в Гърция&#8203;"}
{"url": "https://www.novinite.bg/articles/165898/Vsichki-deca-ot-doma-za-Medikosocialni-griji-v-Yambol-sa-osinoveni-ili-nastaneni-v-priemni-semejstva", "text": "Всички деца от дома за Медикосоциални грижи в Ямбол вече са осиновени или са настанени в приемни семейства. Така се спира отглеждането на бебета и малки деца в тази институция.В момента на територията на ямболска област има 29 приемни семейства, но са необходими още, най-вече за деца от 0 до 3 години, уточни Гергана Кръстева от отдела по приемна грижа.„Поне в Ямболска област това са най-честите изоставяния в момента – след като го роди, майката заявява категорично нежеланието си да се грижи за него поради различни причини. Понякога може и да избяга от болницата и да го остави и социалните работници от Закрила на детето имат няколко дни да намерят то къде да живее“.Статистиката сочи, че в региона професионални приемни семейства стават семейства със собствени деца.", "date": "2018.10.13", "title": "Всички деца от дома за Медикосоциални грижи в Ямбол са осиновени или настанени в приемни семейства"}
{"url": "https://www.novinite.bg/articles/165867/Sociolog-Otzvukat-ot-ubijstvoto-na-Viktoriya-Marinova-shte-prodaljava-da-otekva", "text": "„Отзвукът от това убийство ще продължава да отеква. То показа 2 неща – липсата на доверие в институциите и голямото противопоставяне на две големи групи от хора”. Така социологът Евелина Славкова коментира обществените реакции след убийството на журналистката Виктория Маринова и залавянето на убиеца й.Според Първан Симеонов има „изхабяване на авторитета на институциите”.  „Другата част от обяснението е – традиционният скептицизъм, който носим като общество. Не на последно място властта като цяло няма на кого да се сърди, защото явно действията й не убеждават хората”, заяви Симеонов.Според него има вероятност да започнат спорове дали това е реалният убиец или е жертва.„Международният медиен отзвук по един или друг начин доведе до това ние да смятаме, че хипотезата, че тя е убита заради работата си, е вярната хипотеза”, коментира Славкова. „Хиляди сайтове, за които не се знае кой стои зад тях, бълваха непрекъснато скандализиращи неща по повод това убийство”, заяви още Славкова.„Отвън беше пресилена реакцията. Но не беше пресилена реакцията на Борисов”, коментира Първан Симеонов.„Големите европейски медии реагираха първосигнално. До вчера стоеше и на страницата на „Репортери без граници” като третият убит журналист тази година. Нашите приятели в ЕС също прибързаха с реакцията си”, коментира Славкова.", "date": "2018.10.13", "title": "Социолог: Отзвукът от убийството на Виктория Маринова ще продължава да отеква"}
{"url": "https://www.novinite.bg/articles/165886/Djambazki-Nyamam-opaseniya-che-OP-shte-se-razpadnat", "text": "Нямам опасения, че коалицията Обединени патриоти ще се разпадне, каза днес във Варна пред журналисти евродепутатът Ангел Джамбазки по повод срещата между лидерите на партиите Атака и Презареди БГ - Волен Сидеров и Николай Бареков.По думите му в коалицията са били запознати предварително с предстоящите разговориРешението как ще се явяваме на предстоящите евроизбори ще бъде взето във формат \"Обединени патриоти\", каза Джамбазки.Той припомни, че обединението в коалиция е постигнато много трудно и допълни, че към нея не трябва да бъдат привличани всякакъв тип формации. Конкретно за партията на Николай Бареков позицията на Джамбазки беше, че мястото й не е в Обединени патриоти.Големият въпрос за българското общество е разрешаването на проблема с гетата на ромите, тяхната изолация и поведение, допълни Джамбазки.По думите му най-важното е в страната ни да бъде наложено правилото, че законите са за всички и правосъдието е еднакво за всеки гражданин. Евродепутатът каза още, че представители на Обединени патриоти са започнали проучване за възможността в законодателството да бъде върнат принудителният труд като мярка за превъзпитание.Евродепутатът Ангел Джамбазки е във Варна за приемна с граждани.", "date": "2018.10.13", "title": "Джамбазки: Нямам опасения, че ОП ще се разпаднат!"}
{"url": "https://www.novinite.bg/articles/165892/Elena-Joncheva-Hekimyan-e-v-shema-s-GERB", "text": "Елена Йончева отхвърли твърденията на телевизионния водещия Антон Хекимян, че с \"гръм и трясък напуснала студиото\" на bTV, захвърляйки микрофона си. Депутатът от „БСП за България” побесня след въпросите на журналиста, свързани с общата ѝ фирма с офшорка на лица, които дължат десетки милиони на КТБ.Йончева коментира темата пред репортери в парламента, отново видимо ядосана. Тя обвини Хекимян, че приглася на депутатите от ГЕРБ Цветан Цветанов и Делян Добрев, които щяла да осъди, както е осъдила премиера Бойко Борисов. Проблемът е, че \"делата се бавят\", обясни Йончева.„Отиваш в едно студио и започват да ти задават въпроси, които са свързани именно с клеветнически твърдения на ГЕРБ. И вие не може да кажете нищо по друга тема. Аз защо толкова емоционално реагирах в студиото на bTV? Аз не съм хвърлила микрофона в студиото, но трябваше да го направя. Аз трябваше да стана, защото с г-н Хекимян имахме уговорка по какви теми ще говоря. По три теми! Аз го попитах дали той е съгласен с това предишния ден. Той каза „да”. Не съм поставяла аз това условие”, заяви Елена Йончева.„Само първата тема беше засегната. Така че г-н Хекимян участва в тази схема на ГЕРБ. Надявам се, че не е така, защото го уважавам като колега и лично изпитвам много голяма симпатия към него.”Йончева не отговори, защо е било необходимо да купуват телевизионна техника през офшорна фирма. Всичко щяло да се чуе в съда на делото срещу „тези хора, които хвърлят клевети за някакво пране на пари”.Също така Йончева се надява да се разбере, защо магистралите „в момента, в който са направени, започват да се огъват”.„Това, което предстои следващата седмица, е да внесем в АПИ искане да бъде направена техническа ревизия на всички магистрали, на основните магистрали. Ще поискаме да се вземат дълбочинни ядки, които да дадем на чужди лаборатории, за да видим какво е състоянието на магистралите\", посочи още тя.", "date": "2018.10.13", "title": "Елена Йончева: Хекимян е в схема с ГЕРБ"}
{"url": "https://www.novinite.bg/articles/165897/Cvetan-Cvetanov-Falshivite-novini-sled-ubijstvoto-v-Ruse-sa-hibridna-vojna", "text": "„Хибридната война с фалшиви новини след убийството в Русе бе поведена от хора, които не милеят за родината ни. Две са възможните цели на тази акция – извличането на политически дивидент или създаването на хаос. Във всеки случай обаче бе нанесена сериозна щета на имиджа на България”. Това коментира пред журналисти в Банско председателят на ПГ на ГЕРБ и зам.-председател на партията Цветан Цветанов.По думите му, когато има голям брой фалшиви новини и те бъдат добре представени пред обществото, дори и изключително сериозни политици и институции могат да бъдат заблудени и да се изказват прибързано. „Само за 24 часа се създаде много лош облик на страната ни. Този случай би могъл да бъде използван като пример какво не трябва да правят политиците“, отчете Цветанов и призова в такива ситуации всички да се въздържат от коментари докато компетентните институции не се произнесат.Цветан Цветанов, който е и председател на Комисията по вътрешна сигурност и обществен ред и представител на Съвместната група за парламентарен контрол на Европол в УС на Агенцията, изтъкна, че с бързите си и професионални действия българските институции, в координация с европейските служби, са опровергали критиците и са дали възможност на всеки да преосмисли позицията си. „България е един остров на стабилност в региона. По време на европредседателството доказахме, че можем да бъдем лидер на Балканите. Нека не рушим този имидж“, каза още той.", "date": "2018.10.13", "title": "Цветан Цветанов: Фалшивите новини след убийството в Русе са хибридна война"}
{"url": "https://www.novinite.bg/articles/165872/Cvetanov-Premierat-e-podlojen-na-ejedneven-medien-diskomfort", "text": "За пореден път се показа, че фалшивите новини могат за изиграят роля за формиране на мнения на ключови политици по света. Това е хибридна атака срещу България, с подкрепата на не малко хора, които искаха да извлекат полза. Това каза в предаването \"Тази събота\" по БТВ председателят на ПГ на ГЕРБ и зам.-председател на партията Цветан Цветанов по повод реакциите на медии и политици след убийството на журналистката Виктория Маринова. Нашите специални служби не са подготвени за подобна хибридна война. Когато имаме едно тежко престъпление, обществото е много чувствително към новините, които излизат. Това беше изкключително неприятен повод да бъде очернена страната ни. При всеки подобен случай трябва да преброим до десет преди да говорим, заяви Цветанов. Той коментира и заканата на премиера Борисов да оттегли подкрепата си за шефа на групата на Европейската народна партия Манфред Вебер, който е кандидат за председател на Европейската комисия. Манфред Венер един сериозен политик. Той беше подведен от това, което се случи, трябваше да реагира. Имаме позиция за подкрепа на Манфред Вебер, нямаме официална позиция за оттегляне на подкрепата, обясни зам.-председателят на ГЕРБ. Премиерът Борисов е подложен на ежедневен медиен дискомфорт. Всеки, за каквото се сети, иска да концентрира вниманието си към него. Всичко, което се случва, понякога минава всякакви граници – реакцията му може би се дължи на това, каза Цветан Цветанов, като добави, че в рамките на 48 часа след убийството на Виктория Маринова Борисов е спал едва 2-3 часа. Трябваше да защитим успешното европредседателство с професионализъм при разкриването на това престъпление, посочи Цветанов. Той заяви, че не приема думите на евродепутата Ангел Джамбазки, че задържаният за убийството трябва да бъде обесен. Темата за смъртното се повдига винаги, когато има такова тежко престъпление, дори и в държави от Европейския съюз, но никъде в тези държави няма смъртно наказание, каза председателят на ПГ на ГЕРБ. Той коментира и разпореждането на премиера Борисов голямата строителна фирма Джи Пи Груп да бъде извадена от всички европейски и държавни проекти. Трябва да отхвърлим всякаква възможна хипотеза за участие на държавата в корупционни схеми. Страната ни е много прозрачна, в постоянен контакт с Европейската комисия, с всички европейски контролни органи, коментира Цветанов. Той отхвърли предложената от лидера на Атака Волен Сидеров партията на националистите да получи постовете министър на вътрешните работи и главен секретар на МВР. Има квотно разпределение в сегашното управление. Не се разглежда такъв вариант. МВР се справи прекрасно с разкриването на убийството на Виктория Маринова, заяви зам.-председателят на ГЕРБ. Цветанов уточни, че няма стартирана процедура за избор на главен секретар. Все още се обсъждат възможните варианти – да кажем, че в момента се обсъждат 2-3 имена. Има достатъчно професионалисти, които могат да заемат поста, каза още Цветан Цветанов.", "date": "2018.10.13", "title": "Цветанов: Премиерът е подложен на ежедневен медиен дискомфорт"}
{"url": "https://www.novinite.bg/articles/165895/Evrodeputatat-Angel-Djambazki-predlaga-edno-vreme-v-Evropa", "text": "„Смяната на часовото време трябва да е еднаква за Европа и това сочи правилната логика. А кое време точно ще бъде избрано - \"лятното\" или \"зимното\" - трябва да разсъждават само и единствено лекарите, психолозите и икономистите”.  Това се казва в позиция на евродепутата от ВМРО Ангел Джамбазки, изпратена до медиите.Той посочва също, че всички други интерпретации, анкети, референдуми, лични чувства и страсти са не само излишни, но и могат да се окажат вредни за държавите-членки на ЕС, за здравето на хората и икономиките в тези страни.В момента в ЕС тече дискусия дали да отпадне промяната на времето и коя от приетите вече времеви форми да остане. Председателят на ЕК Жан-Клод Юнкер даде възможността всяка страна в Съюза да реши сама в коя от зоните да остане.\"Представете си, че ние приемем \"лятното\" време, каквато е и обществената нагласа, Румъния реши, че иска на \"зимното\", а Гърция също - \"лятното\". Сърбия и Македония така или иначе са на различно от нас - и какво става на Балканите\", пита Джамбазки. Той обръща внимание, че земеделците искат \"лятното\" време, защото така е изгодно за земеделието, производителите също, защото работният ден може да започва от по-рано. Родителите и учителите обаче не са съгласни - искат \"зимното\" време. Така децата и преподавателите ще отиват на работа по светло, а не \"в тъмни доби\". Лекарите, обаче, правят съвсем други изводи и по двете теории. \"Заради една инициатива, която е в полза на гражданите на Съюза, но не беше добре обмислена от председателя на ЕК, се създават излишни междуособици\", заключава евродепутатът. ", "date": "2018.10.13", "title": "Евродепутатът Ангел Джамбазки предлага едно време в Европа"}
