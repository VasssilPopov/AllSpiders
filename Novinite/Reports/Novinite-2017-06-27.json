{"url": "http://www.novinite.bg/articles/146296/Kak-da-se-chuvstvame-dobre-v-jegite-VIDEO", "text": "Започват опасните жеги. До края на седмицата температурите ще бъдат над 35 градуса, пише НОВА.„През лятото инфарктите и инсултите спадат, защото на повечето хора през горещините кръвното спада”, каза по НОВА кардиологът доц. Сотир Марчев. Експертът уточни, че при високи температури не трябва да се пият топли напитки. Относно храните кардиологът заяви, че не трябва да се готви – така се спестява топлината, излъчвана от печката. По думите му при жегите трябва да се консумират предимно студени храни.„Консумирайте повече зеленчуци и плодове и по-малко месо”, посъветва доц. Марчев. „Слънчевият удар се дължи на пряката слънчева светлина. Затова трябва да се носят шапки. Не прекалявайте със седенето на слънце”, каза той. ", "date": "2017.06.27", "title": "Как да се чувстваме добре в жегите (ВИДЕО)"}
{"url": "http://www.novinite.bg/articles/146339/Otnovo-naprejenie-v-speshnata-pomosht-VIDEO", "text": "Отново напрежение в спешната помощ. Този път поводът са 160 милиона лева по европейска програма, с които трябва да се купят нови линейки и да се модернизират спешните отделения в страната, пише НОВА.Лекари се страхуват, че има опасност да изгубим парите, тъй като държавата се бави с работата по проектите, а такава сума няма как да се отдели от държавния бюджет само за спешна помощ.Властите потвърдиха, че има забавяне и за да не изгубим парите Министерството на здравеопазването трябва спешно да подготви важни документи. ", "date": "2017.06.27", "title": "Отново напрежение в спешната помощ (ВИДЕО)"}
{"url": "http://www.novinite.bg/articles/146298/Mladen-Marinov-komentira-brutalnoto-ubijstvo-na-jenata-v-Sofiya", "text": "„Колеги с 25-годишен стаж са потресени от изключително жестокото убийство на студентка, извършено в София”. Това заяви главният секретар на МВР гл. комисар Младен Маринов в ефира на НОВА по казуса със смъртта на 29-годишна жена, чийто труп бе намерен в апартамент в столицата, пише НОВА.За престъплението бе задържан приятелят на жертвата.„Най-вероятният мотив за действията на арестувания е съмнение за изневяра”, обясни Маринов. След като убил половинката си, мъжът тръгнал с колата си към морето. По пътя качил стопаджии, които по-късно пребил и ограбил. Два дни по-късно, обвиняемият е задържан в Созопол.„Той беше опасен и за други хора\", коментира още главният секретар на МВР. И допълни, че има данни, че арестуваният употребява наркотици, както и че посягал и на бившата си половинка.Гл. комисар Младен Маринов коментира и готвения от полицаи и пожарникари национален протест.„Те имат право да искат увеличение на заплатите. Но това е искане на работещи във всички други сектори в страната”, каза Маринов. Той е категоричен обаче, че униформените трябва да бъдат обезщетени за всичко, което сами са закупували, за да могат да изпълняват служебните си задължения. По темата за борбата с битовата престъпност главният секретар на МВР каза, че от встъпването си в длъжност екипът му работи по „създаването на документ за справяне с проблема”.„Той обаче няма как да бъде решен изцяло. Трябва обаче оптимално покритие на криминалния контингент, който тормози хората по малките населени места”, каза Маринов. ", "date": "2017.06.27", "title": "Младен Маринов коментира бруталното убийство на жената в София"}
{"url": "http://www.novinite.bg/articles/146309/Trima-otkazali-se-ot-dogovor-s-CSKA", "text": "Трима футболисти са отказали да подпишат договори с ЦСКА, след като е станало ясно, че отборът няма да играе в Лига Европа, пише \"Тема Спорт\". И тримата са чужденци, като преговорите са били финализирани, но след решението за неучастието на \"червените\" в турнира сделките са пропаднали, пише .До 10 юли се очаква на \"Армията\" да пристигнат две или три попълнения. ЦСКА търси усилено вратар, тъй като иска да намери силна конкуренция на Георги Китанов. Говори се за такъв от Италия, както и за Станислав Антонов от Дунав, който обаче е по-скоро пожарен вариант.До момента в клуба акостира единствено бразилецът Рафаел Енрике.", "date": "2017.06.27", "title": "Трима отказали се от договор с ЦСКА"}
{"url": "http://www.novinite.bg/articles/146293/Hvanaha-maja-napadnal-slepite-turisti-VIDEO", "text": "Задържан е 21-годишен мъж, нападнал незрящи туристи на главната улица в Несебър, съобщиха от Областната дирекция на МВР в Бургас, пише НОВА.Младежът е с инициали Т.Н. Той е без криминални прояви, съобщи в предаването „Здравей, България” главния секретар на МВР Младен Маринов. Занимава се със семеен бизнес. Случаят стана известен след разпространен видеоматериал, в който се вижда нападение над група от туристи със зрителни дефицити, станало в Стария Несебър преди дни.Записът е направен на 24 юни около 20:30 часа на главната улица в стария град. ", "date": "2017.06.27", "title": "Хванаха мъжа нападнал слепите туристи (ВИДЕО)"}
{"url": "http://www.novinite.bg/articles/146311/Milko-Georgiev-V-BFS-sa-bezumci-do-bezumci-VIDEO", "text": "Административният директор на ЦСКА Милко Георгиев гостува в студиото на „Спорно за спорта“, за да коментира въпроса защо се стигна дотам, че точно в последния момент преди тегленето на жребия, армейците да бъдат извадени от участие в европейските турнири, пише .„В началото на месец май, изпълнителният директор на БФС Боби Михайлов каза, че няма нужда да се пита нито УЕФА, нито ФИФА дали ЦСКА има право на участие. Незнайно как, изведнъж БФС реши да пита УЕФА с въпрос, зададен така, че отговорът дойде от генералния секретар, вследствие на което БФС издаде свое решение. На практика, писмото идва преди ние да сме получили лиценз“, обясни Георгиев пред BiT.По думите му, това е първият подобен фрапантен случай и доказва какви некомпетентни хора, незащитаващи интересите на родния футбол, работят в БФС.„Искам да питам Боби Михайлов същата пътечка ли направи през 2012 г., като участва Лудогорец вместо ЦСКА. Нека от Разград да обяснят как през 2010 г. стават пълноправен член на БФС и как играят по същия начин, както трябваше да играем ние“, попита Георгиев. „Случващото се е абсурдно. В този БФС са безумци до безумци. Аз предлагам, когато Боби Михайлов дава пресконференции, да има дрегер там“, не скри емоцията си Георгиев.„Бях човек на една среща с човек от йерархията на УЕФА, който ми каза, че за първи път вижда случай, в който президент на БФС не помага, а пречи на футбола. Да, той ми каза, че Боби Михайлов работи срещу ЦСКА“, обяви Георгиев. „Планът беше червената общност да бъде разделена – уви, в момента ни сплотиха повече отвсякога“, категоричен е административният директор на червените. „Призовавам цялата армейска общност на първия армейски мач да се изсипе на стадиона и да покаже кой е отбора. Знаете, че този мач е срещу Лудогорец“, призова Георгиев.„За спекулациите с емблемата, мога да кажа, че Гриша Ганчев ще плати тези 8 милиона“, категоричен е Георгиев.", "date": "2017.06.27", "title": "Милко Георгиев: В БФС са безумци до безумци (ВИДЕО)"}
{"url": "http://www.novinite.bg/articles/146312/Blizo-do-titlata-v-Sportpalas-sa-Marica-i-Kazanlak", "text": "Два отбора – Марица (Пловдив) и Казанлък Волей (Казанлък), с по три победи и 6:2 гейма в актива си, водят във временното класиране в Държавното първенство по волейбол за момичета до 13 години непосредствено преди последните мачове от суперфинала утре сутринта, пише .В днешния състезателен ден в зала Спортпалас край Варна, пловдивчанки започнаха със загуба – 0:2 (20:25, 19:25) срещу Велбъжд (Кюстендил), но още в следобедния си мач надиграха временния лидер Казанлък с 2:0 (25:19, 25:23) и го настигнаха по актив.Отново в герой на мача за Марица се превърна Валерия Драгиева. След 23:23 във втория гейм, тя записа два поредни аса и донесе победата на своя тим.Утре сутринта от 08:30 б.в. момичетата на Петя Хрисчева излизат за последния си мач от шампионата – срещу Раковски (Димитровград). Следват срещите Арда (Кърджали) - Велбъжд и Казанлък Волей - Бдин-Вида (Видин).Ако Марица и Казанлък спечелят мачовете си чисто, точковото съотношение ще определи кой от тях да е новият шампион. Ако и двата тима загубят поне по един гейм, шанс за златото ще има и Велбъжд, който също е с три победи до тук, но с геймов актив 6:3.", "date": "2017.06.27", "title": "Близо до титлата в Спортпалас са Марица и Казанлък"}
{"url": "http://www.novinite.bg/articles/146291/Anonimnite-tvardyat-che-NASA-e-gotova-da-obyavi-che-ima-izvanzemen-jivot", "text": "Ново видео на \"Анонимните\". Хакерската група твърди, че НАСА е готова да обяви, че е открила извънземен живот, пише НОВА.Американската агенция за космически изследвания ще обяви, че извънземните идват, твърдят \"Анонимните\", като се позовават на коментари на астрономи, изследователи и на няколко открития на НАСА.Миналата седмица Агецията обяви откритието на 219 нови планети, 10 от които са скалисти, подобни на Земята. Те се намират в зони, които не са нито твърде близо до Слънцата си, което означава, че не са нито твърде горещи, нито твърде студени. ", "date": "2017.06.27", "title": "\"Анонимните\" твърдят, че  НАСА е готова да обяви, че има извънземен живот"}
{"url": "http://www.novinite.bg/articles/146299/Dneven-horoskop-za-27-yuni", "text": "Оставете малко повече романтичната ви страна да се развихри днес. Независимо дали търсите някой нов или сте щастливи с човека до себе си, ще усетите, че всичко е по-хубаво в края на деня.Опитайте да накарате хората да осъзнаят колко сте прави, но не се изненадвайте, ако те не виждат нещата по същия начин, по който вие ги виждате. Устойчивостта ще ви се изплати.Вашето мнение е по-ценно от всякога, поне за развлекателни цели. Всичко е прекалено забавно днес, за да се притеснявате за последствията. Не спирайте да говорите, забавлявате и разведрявате много хора.Ако сте представител на някой от останалите зодиакални знаци, можете да намерите своя дневен хороскоп .", "date": "2017.06.27", "title": "Дневен хороскоп за 27 юни"}
{"url": "http://www.novinite.bg/articles/146315/30-000-lv-za-jivota-na-deputat", "text": "30 000 лв. струва животът на един народен представител. Оценката е на администрацията на Народното събрание, която е обявила обществена поръчка за сключването на групова рискова застраховка “Живот” на 240 депутати от 44-тия парламент.Застрахователят ще получи до 50 000 лв., без ДДС, а срокът на застраховката ще е една година.Всеки народен представител е застрахован за сумата от 30 000 лв., която застрахователят ще трябва да изплати, ако се стигне до смърт от инфаркт или инсулт, при пътнотранспортно произшествие или от посегателство на трето лице. Премията са изплаща при обстоятелства, свързани или станали по време на изпълнение на служебните задължения от народните представители.Ако депутат почине при битов инцидент или от общо заболяване, тогава застрахователната премия пада на 15 000 лв. Същите компенсации са предвидени и ако се стигне до трайна неработоспособност на народните представители, пише БГНЕС.При временна нетрудоспособност депутатите ще получават между 4 и 12% от 15 000 лв., в зависимост от периода, в който няма да могат да изпълняват задълженията си.Застрахователят е задължен да изплати обезщетението в 15-дневен срок, но само срещу предоставянето на всички документи, доказващи претенцията по основание и размер. При предсрочно прекратяване на мандата на народен представител, застрахователното покритие също се прекратява.  ", "date": "2017.06.27", "title": "30 000 лв. за живота на депутат"}
{"url": "http://www.novinite.bg/articles/146338/Dvete-dashteri-na-edin-ot-zamestnicite-na-glavniya-myuftiya-sa-bili-napadnati", "text": "Двете дъщери на един от заместниците на главния мюфтия са били нападнати и бити в София, съобщи БНР, цитирано от НОВА.Нападението е станало пред хипермаркет в квартал \"Свобода\", съобщават от полицията. Дъщерите на Бирали Бирали излизали от магазина, когато върху тях връхлетели други две момичета и едно момче и започнали да ги бият. Полицията в София разследва инцидента и издирва нападателите, иззети са записи от камерите в района.Според една от версиите агресивните младежи може да са футболни фенове или скинари. Нападнатите момичета са на 20 и 16 години.", "date": "2017.06.27", "title": "Двете дъщери на един от заместниците на главния мюфтия са били нападнати"}
{"url": "http://www.novinite.bg/articles/146310/Cvetana-Pironkova-be-varnata-na-turnira-v-Ijsbarn", "text": "Най-добрата ни тенисистка Цветана Пиронкова извди страхотен късмет и бе върната на турнира в Ийсбърн, след като отпадна в квалификациите за основната схема. Цвети не само отново ще играе в надпреварата, а дори си уреди място в основната схема и като\"щастлива губеща\" ще започне директно във втори кръг, пише .Стана ясно и кога е мачът на пловдивчанката срещу Моника Никулеску. Той е на втори по програма на корт №4. Първата среща ще започне в 13:00 часа българско време.Цвети и румънката са играли общо 5 мача. В последните три срещи обаче Никулеску успява да надвие българката. Пиронкова обаче обича тревните настилки, а двете не са играли на зелено до момента, което ще даде страхотен шанс на нашата ракета да си вземе реванш.", "date": "2017.06.27", "title": "Цветана Пиронкова бе върната на турнира в Ийсбърн"}
{"url": "http://www.novinite.bg/articles/146323/Aktorite-s-dobro-obrazovanie", "text": "През последните години се създаде тенденция успешните хора да подчертават, че не само сами са създали богатството, но и само са се обучавали, получавайки по-добро образование, отколкото който и да е колеж или университет може да им даде. Но нека не абсолютизираме: за други университетът е бил важен старт и дори известни личности, развили се в съвсем други сфери, понякога се връщат, за да си „доучат“, пише Profit.bg. Нека видим някои от тях:Джеймс ФранкоМежду „127 часа“ и „Планетата на маймуните“ актьорът успя да напише две докторски дисертации: по английски и по кино.Арнолд ШварценегерОт детство Арнолд се е специализирал в едно: трупане на мускули. Основната цел на неговото съществуване става правилното, перфектно развито тяло, без което ролите на Терминатора и Конан вероятно нямаше да са негови. Но веднъж израснал, той леко променя житейските си приоритети. Изведнъж започва да събира губернаторски мандати в Калифорния и университетски дипломи. Вече има три доктората- по икономика, бизнес управление и литература.Натали ПортманНатали Портман произхожда от богато и интелигентно семейство. Веднъж прибрала гимназиалната си диплома в джоба, тя се насочва към психологията. Говори се, че по-редките й изяви в киното се дължат на това, че тя е решила да защити докторска степен по специалността си.Силвестър СталоунКой би повярвал, че и на Рамбо му се налага да размишлява? Налага му се! И тогава той мисли за изкуство. Преди да се захване с киното, Силвестър Сталоун завършва История на изкуствата, при това с блестящи резултати.Джоди ФостърДокато повечето деца през ваканциите тичат по плажа, малката Джоди снима с Алън Паркър и Мартни Скорсезе. С началото на учебната година пък се връща във френското училище в Ел Ей за високи интелектуални способности. Следва университетът: Джоди Фостър има диплома по английска литература от Йеил.Хю ГрантЧетири години обучение и едно погребение: Хю Грант има висока университетска степен (+4) по история на изкуството (не случайно преди години той направи истински удар с картина на Уорхол, която купи за 2 млн. долара и продаде за 11 млн.). След това Хю Грант открива радостите на актьорството в Courtauld Institute в ондон, погребвайки кариерата си на историк.Франсоа-Ксавие ДьомезонФренският актьор, номиниран за „Сезар“, завършва Политически науки във Франция, преди да се премести в Ню Йорк, за да учи финанси. По време на атентата на 11 септември 2001 г. той е в Манхатън и е сред доброволците, оказали помощ. След всичко видяно решава, че светът на финансите и уолстрийтските акули не е за него, и се връща към старата си любов- театъра.Шарън СтоунПреди да избере кариера, с която малко хора могат да се похвалят, Шарън Стоун завършва право и литература.Браян МейСлед като завоюва слава на уникален китарист и постига невиждана вокална хармония с „Куин“, през 2007 г. Браян Мей се връща към първоначалния си избор на кариера в Imperial College, Лондон, защитавайки дисертация по астрофизика.Уил СмитПреди да стане актьор Уил Смит получава стипендия не за къде да е, а за самия Масачузетски технологичен институт (MIT), където учи инженерно програмиране. ", "date": "2017.06.27", "title": "Актьорите с добро образование"}
{"url": "http://www.novinite.bg/articles/146334/Idealnata-pochivka-e-v-ramkite-na-tri-dni", "text": "\r\nБритански психолог изведе формулата на та  по поръчка на хотелската верига \"Холидей ин\", пише Profit.bg.\r\nРезултатите от изследването на д-р Дейвид Луис от университета на Съсекс показват, че за та  е необходимо добро съчетание на няколко фактора – продължителността й, цената й и какво предлага тя срещу скуката и тревогите и за истинска релаксация.\r\nИдеалната , според неговата формула, продължава само три дни, като мястото е на не повече от четири часа път от дома, съобщи bTV. За много хора почивките в чужбина са толкова стресиращи, че когато се приберат, са още по-уморени. Лошото настроение при връщането на работа може да увеличи стреса от натрупалите се задачи по време на отсъствието.\r\nФормулата отчита колко отпуска има човек, на колко почивки може да я раздели, колко струва ваканцията, дали човек се притеснява с нея.\r\n\"Почивките са предназначени за презареждане на батериите, за да се върнем освежени и пълни с енергия. Като се има пред вид колко много хора прекаляват на , като се започне от неразумно стоене на слънце и се стигне до преяждането, колкото по-дълга е та, толкова по-голяма е опасността за здравето\", каза д-р Луис, цитиран от bTV.\r\n", "date": "2017.06.27", "title": "Идеалната почивка е в рамките на три дни"}
{"url": "http://www.novinite.bg/articles/146337/Elica-Kostova-otstrani-Lyu-Fandja-v-parviya-krag-na-Uimbaldan", "text": "Българската тенисистка  отстрани  от Китай в първия кръг на квалификациите на  след 6:4, 6:1.Първият сет бе доста равностоен. Костова се измъкна пробив в много трудна ситуация, което и позволи да излезе напред в сетовете. Вторият сет нашата тенисистка направо разпиля своята съперничка.Елица ще се изправи срещу победителката от двубоя между Ирина Фалкони (САЩ) и Тара Мур (Великобритания) във втори кръг от квалификациите.Изабелла Шиникова отпадна на старта от Катинка фон Дайхман от Люксембург след 4:6, 1:6.", "date": "2017.06.27", "title": "Елица Костова отстрани Лю Фанджъ в първия кръг на \"Уимбълдън\""}
{"url": "http://www.novinite.bg/articles/146336/Da-zarejesh-vsichko-za-da-zapochnesh-otnachalo-s-neshto-novo", "text": "\r\nИнвестиционната банкерка  работи дълги часове в лондонска компания и в един момент в края на 2009 г. се оказва, че има прекалено много неизползвани дни отпуск. Tя решава да отиде на сърф лагер в Коста Рика, пише Entrepreneur.com, цитирано от Profit.bg.\r\nТова пътуване променя всичко. Йерстрxoм, която е израснала в Швеция, харесва спорта толкова много, че напуска работа, мести се в Коста Рика и става сърфър.\r\nТова, което не харесва на Йерстрьом, е екипировката за сърф за жени и по-точно свличащите се бански. \"Във вълните си, излизаш от водата и долнището на я ти вече се e свлякло,\" казва тя. Въпреки че Йерстрьом е шиела много от своите дрехи, тя не е имала професионален опит като дизайнер. Това, което е имала, обаче е бил скицник с много идеи.\r\nПрез 2010 г. тя решава да използва тези скицирани идеи и създава базираната в Нюпорт Бийч, Калифорния, компания Calavera – линия , проектирани да остават на тялото, независимо колко буйно карате сърф. Моделите на Йерстрьом имат малки дупчици отстрани и други екстри, използвани обикновено в мъжките шорти за сърф, както и скрити джобчета за ключове за кола и други важни неща.\r\nДолната част на те съдържа Velcro и по-малко еластичност в горната си част, така че да не се изхлузват от вълните. Горната част пък има система на завързване, която не оказва натиск върху врата.\r\nЙерстрьом набира 150 000 долара средства от 10 инвеститори, до голяма степен благодарение на познанствата си от времето, прекарано във финансовата индустрия. С тези пари тя започва да произвежда те и спонсорира петима сърфисти, за да ги тестват.\r\nТе записват 55 видеа, които демонстрират как стоят те по време на каране на сърф, което е от полза, тъй като дизайнът им изглежда измамно простичък (и оскъден).\r\nЙерстрьом, която все още често кара сърф, качва много от видеата на сайта на компанията си. Интерактивният сайт позволява на клиентите да направят собствен дизайн на те си, избирайки между различни стилове, цветове и размери. Банските струват между 90 и 100 долара.\r\nОчакваните приходи са 200 000 долара.\r\n", "date": "2017.06.27", "title": "Да зарежеш всичко за да започнеш отначало с нещо ново"}
{"url": "http://www.novinite.bg/articles/146292/Saedinenite-shtati-preduprediha-sirijskiya-prezident-Bashar-Asad", "text": "Съединените щати предупредиха сирийския президент Башар Асад, че ще плати тежка цена, ако извърши ново нападение с химическо оръжие, пише НОВА.От Белия дом обявиха, че е засечена потенциална подготовка за такова нападение, в което могат да бъдат избити много цивилни, включително на невинни деца. Действията на Дамаск са сходни с тези преди нападението с химическо оръжие на 4 април, в което бяха убити 70 души в територия, контролирана от бунтовниците.Президентът Доналд Тръмп нареди да бъдат нанесени удари с крилати ракети срещу база на сирийските военновъздушни сили. ", "date": "2017.06.27", "title": "Съединените щати предупредиха сирийския президент Башар Асад"}
{"url": "http://www.novinite.bg/articles/146304/Obvineniya-v-korupciya-sreshtu-prezidenta-Mishel-Temer", "text": "\r\nГлавният прокурор на  внесе във Върховния съд официално обвинение в корупция срещу президента Мишeл Тeмер. Това може да доведе до оставката на държавния глава, пише bTV.\r\nЕдно от та срещу Темер е, че е приемал подкупи, уточнява Ройтерс. За да бъде изправен пред Върховния съд, обвинението срещу президента трябва да бъде одобрено с гласовете на две трети от депутатите. В такъв случай той ще бъде отстранен от длъжност за срок до 180 дни.\r\nТемер зае президентския пост на мястото на Дилма Русеф, която също бе отстранена заради  в корупция.\r\n", "date": "2017.06.27", "title": "Обвинения в корупция срещу президента Мишел Темер"}
{"url": "http://www.novinite.bg/articles/146313/Ubit-e-polkovnik-ot-ukrainskoto-voenno-razuznavane-chrez-kola-bomba-VIDEO", "text": "Камерите за наблюдение заснеха взривa на \"Мерцедес\" в Киев, съобщи life.ru, цитиран от news.bg. По първоначални данни в колата е бил сътрудник на Службата за сигурност на Украйна, пише.Според местни медии още двама души са пострадали и са откарани в болница. При експлозия на автомобил в украинската столица Киев е загинал военнослужещ, съобщава информационната агенция УНИАН, цитирана от Фокус. От Министерството на вътрешните работи поясниха, че властите третират инцидента като терористичен атентат, тъй като е предизвикан от взривно устройство. Съгласно разпространената информация, в резултат на експлозията са пострадали още двама души, които са придружавали загиналия военен, роден през 1978 г.Медии съобщават, че той е ръководил специален отряд на Главното разузнавателно управление към Министерството на отбраната на Украйна. На мястото на инцидента са изпратени екипи на полицията, пожарната служба и медиците. Движението в района е преустановено.", "date": "2017.06.27", "title": "Убит е полковник от украинското военно разузнаване чрез кола-бомба (ВИДЕО)"}
{"url": "http://www.novinite.bg/articles/146317/Severna-Koreya-Tramp-sledva-diktatorskata-politika-na-Hitler", "text": "Северна Корея сравни американския президент Доналд Тръмп с Адолф Хитлер, предаде Франс прес, цитирано от НОВА.Политиката на Тръмп е форма на \"нацизъм на 21 век\", се казва в статия на държавната новинарска агенция КЦТА. В статията се критикува и призивът на Тръмп Америка да е на първо място. \"Принципът \"Америка на първо място\" цели САЩ да доминират в света чрез военни средства\", се казва в редакционната статия.\"Тръмп следва диктаторската политика на Хитлер, целяща разделянето на света на две категории - приятели и врагове, за да се оправдае премахването на последните\", се посочва още в материала. Северна Корея има навика да използва цветист език, за да критикува враговете си, но сравненията с Хитлер са рядкост. Миналия четвъртък Пхенян нарече Тръмп \"психопат\" в контекста на обтегнатите отношенията заради смъртта на американския студент Ото Уормбиър, който бе освободен от севернокорейски затвор и върнат в САЩ в кома, където почина.През 2014 г. севернокорейската агенция КЦТА нарече предшественика на Тръмп - Барак Обама \"нещастник със смесена кръв\" и каза, че се държал като маймуна. След това агенцията нарече Обама \"сутеньор\", а тогавашната южнокорейска президентка Пак Гън-хе \"проститутка\". Администрацията на Тръмп работи за затягане на международните санкции срещу Северна Корея, опитвайки се да я принуди да се откаже от програмите си за ядрено и балистично оръжие. КЦТА обвини Вашингтон, че блокира доставките на медикаменти за Северна Корея и определи това като \"нехуманен и противоречащ на етиката акт, който е много по-лош от обсадата на Ленинград от Хитлер\". В тази обсада, продължила 900 дни между 1941 г. и 1944 г., загинаха над 2 милиона души. ", "date": "2017.06.27", "title": "Северна Корея: Тръмп следва диктаторската политика на Хитлер"}
{"url": "http://www.novinite.bg/articles/146319/Obvineniya-za-uchastnici-v-organizirana-prestapna-grupa-za-trafik-na-hora", "text": "\r\nСпециализираната прокуратура повдигна обвинения на четирима участници в организирана  за  в Гърция и Германия с цел развратни действия. Това съобщиха от пресцентъра на държавното обвинение, предаде бТВ.\r\nТрима от тях са задържани в Плевенско на 20 юни 2017 г. при специализирана операция на ГДБОП и Специализирана прокуратура. Четвъртият участник в момента излежава присъда по друго дело. Според събраните доказателства групата е действала от ноември 2011 г. Участниците набирали и транспортирали до хотели и клубове в Атина, Лайпциг и Бон жени, за да проституират там в продължение на няколко месеца, като всяка от тях изпраща в България половината от спечеленото (според свидетелски показания между 500 и 1000 евро на ден).\r\nДейността на групата движели основно братята Алекси А. и Харизан А. Те са безработни, иначе демонстрират луксозен живот. На тях прокуратурата е повдигнала по 3 обвинения. На 23 юни 2017 г. Специализираният наказателен съд им наложи мярка за неотклонение „Задържане под стража“.\r\nНа третия участник – Анастасия Б., с прокурорско постановление е наложена „Парична гаранция“. Налагане на мярка за неотклонение не е искано за Гълъбин Б., тъй като изтърпява наказание в затвора.\r\n", "date": "2017.06.27", "title": "Обвинения за участници в организирана престъпна група за трафик на хора"}
{"url": "http://www.novinite.bg/articles/146320/24-mlrd-evro-globa-za-Google", "text": "Европейският съюз наложи рекордна глоба от 2,4 млрд. евро на технологичната компания „Google“, пише НОВА.Според еврокомисаря по конкуренцията Маргрете Вестагер „Google“ е злоупотребила с позицията си на пазарен лидер като най-използвана търсачка, за да предостави незаконно преимущество на своите търговски услуги.„Това е нелегално според европейското антитръстово законодателство. Компанията е отказвала на други шанса да се съревновават по същество и да правят нововъведения. Освен това, тя не дава на европейските потребители реален избор на услуги и всички предимства на иновациите“, се казва в изявление на Вестагер.ЕК иска от „Google“ да промени бизнес модела си за услугата Google Shopping, така че тя да отговаря на европейските разпоредби.От „Google“ пък заявиха, че не приемат решението и обмислят обжалване. Санкцията, наложена на компанията, бие предишния рекорд, поставен от ЕС в монополно дело срещу американската компания „Интел“, която беше глобена с 1,06 млрд. евро.Преди по-малко от година Вестагер изненада света и най-вече Вашингтон с разпореждането производителят на айфони „Apple“ да плати 13 млрд. евро в неиздължени данъци в Ирландия. ", "date": "2017.06.27", "title": "2,4 млрд. евро глоба за Google"}
{"url": "http://www.novinite.bg/articles/146328/Moskva-se-zastapi-pred-Vashington-za-Asad", "text": "Предупрежденията на Белия дом към сирийския президент Башар Асад и армията му да не извършват атака с химически оръжия са недопустими, заяви говорителят на Кремъл Дмитрий Песков, цитиран от Ройтерс, предаде ДАРИК. \"Не ми е известна никаква информация за заплаха от използване на химически оръжия\", заяви Песков. На 26 юни Белият дом предупреди Асад, че той и въоръжените му сили \"ще платят тежка цена\", ако извършат атака с химически оръжия и заяви, че САЩ имат причина да смятат, че такава атака се подготвя. \"Определено смятаме подобни заплахи към легитимното държавно управление на Сирия за недопустими\", заяви говорителят на руския президент Владимир Путин. Песков посочи, че в миналото нееднократно са регистрирани случаи на използване на бойни отровни вещества от \"Ислямска държава\" и други радикални групировка и затова вероятно съществува потенциална опасност да се повторят подобни ситуации, предаде ТАСС. Не знаем на какво основание Белият дом е отправил предупреждението си. \"Категорично не сме съгласни с формулировката \"поредна атака\", тъй като, както ви е известно, въпреки всички искания на руската страна, нямаше безпристрастно международно разследване на предишната трагедия с използване на бойни отровни вещества, поради което не смятаме за възможно да се хвърля отговорността върху сирийските въоръжени сили\", каза Песков. Сирийският държавен министър за националното помирение Али Хайдар заяви, че изявлението на Белия дом предвещава \"дипломатическа битка\", която ще се води срещу Сирия в ООН, предаде Асошиейтед прес. Белият дом заяви, че разполага с \"потенциални доказателства\", че Сирия подготвя нова химическа атака. САЩ обвиняват режима на Асад за две атаки със зарин, в които бяха убити стотици цивилни през 2013 г. и през тази година. Изявлението на Белия дом от понеделник вечерта бе направено без предупреждение и завари неподготвени служителите на Държавния департамент, отбелязва АП", "date": "2017.06.27", "title": "Москва се застъпи пред Вашингтон за Асад"}
{"url": "http://www.novinite.bg/articles/146341/Atentatorat-ot-Parij-bil-predupredil-pochti-mesec-predi-napadenieto", "text": "Атентаторът, който на 19 юни се вряза с кола в полицейски фургон на парижкия булевард „Шанз-Елизе”, е предупредил за „кървава баня” три седмици преди нападението, пише бТВ.В компютъра на Адам Дзазири, който беше единственият загинал при нападението, е намерено писмо, датиращо непосредствено преди атаката.„Французите не взеха под внимание предупрежденията за кървава баня”, се казва в него.Преди това 31-годишният тероритст е изпратил дълго писмо с искания към новия френски президент Еманюел Макрон до редица френски медии. Към него има и снимка на оръжие, открито по-късно в колата, която се взриви и се блъсна в полицейския фургон.", "date": "2017.06.27", "title": "Атентаторът от Париж, бил предупредил почти месец преди нападението"}
{"url": "http://www.novinite.bg/articles/146327/Kade-po-sveta-ima-naj-dalgi-otpuski", "text": "\r\nОтпуските в  са сред най-дългите в света. Между шампионите се нареждат и Русия, и Бразилия - съответно с 28 и 30 дни отпуск.\r\nНа другия полюс е САЩ, където законодателството не задължава фирмата да дава платен отпуск на служителите си. Ваканцията там е въпрос на договорка с работодателя. Все пак повечето фирми дават 2 седмици отпуск, но в него влизат и болничните, посочва bTV, цитирано от Profit.bg.\r\nВ  най-дълги са ваканциите в Австрия, Дания, Финландия, Франция, Германия, което понякога е проблем за американските фирми, работещи в тези държави. В Япония пък отпускът започва от 10 дни - за новобранците. Колкото и далеч от  да изглежда Конго, по законодателство се доближава до белгийската практика. За всеки работен месец се полага 1 ден отпуск.\r\nНа най-малко делнични дни извън офиса имат право в Хонг Конг, Тайван и Тайланд. Едва по 6-7 дни в годината.\r\n", "date": "2017.06.27", "title": "Къде по света има най-дълги отпуски"}
{"url": "http://www.novinite.bg/articles/146287/Toplo-vreme-ni-ochakva-prez-dneshniya-den", "text": "Атмосферното налягане е малко по-ниско от средното за юни и ще остане без съществена промяна. Днес ще бъде предимно слънчево. Около и след обяд над Южна и Източна България ще се развива купеста и купесто-дъждовна облачност и на места ще превали и прегърми, в отделни райони - интензивно. Има условия за градушки. Ще се задържи горещо, с преобладаващи максимални температури между 31° и 36°, пише \"Фокус\", цитирайки от НИМХ.Над Черноморието ще е предимно слънчево. След обяд ще има временни увеличения на облачността, но вероятността за валеж е малка. Ще духа слаб до умерен югоизточен вятър. Максималните температури ще са 27-29°. Температурата на морската вода е 22°-25°. Вълнението на морето ще е 2 бала.Над планините преди обяд ще е предимно слънчево. Около и след обяд ще се развива купеста и купесто-дъждовна облачност и на места ще превали и прегърми. По билата ще духа до умерен вятър от запад-северозапад. Максималната температура на височина 1200 метра ще е около 27°, на 2000 метра – около 18°.", "date": "2017.06.27", "title": "Топло време ни очаква през днешния ден"}
{"url": "http://www.novinite.bg/articles/146330/Hyuman-rajts-uoch-Zle-formuliranite-zakoni-mogat-da-podhranyat-antimyusyulmanskite-predrazsadaci", "text": "Законодателството за борба с тероризма, предложено от френското правителство миналата седмица, ще „превърне практиките на малтретиране в нещо нормално“, ще навреди на личните свободи и може да подхрани предразсъдъци към мюсюлманското малцинство, заяви днес правозащитната организация „Хюман райтс уоч“, цитирана от Ройтерс, пише бТВ.Новият президент на Франция Еманюел Макрон иска новият закон да замени временните извънредни правомощия, въведени след ислямистките нападения в Париж през 2015 г.„Вместо наистина да сложи край на 19-месечното временно извънредно положение във Франция, правителството прави постоянни някои от значителните си правомощия, но на практика почти без съдебен контрол“, заяви организацията. Според нея „е необходимо Франция да намери начин да сложи край на извънредното положение, без да превръща практиките на малтретиране в нещо нормално“.Законопроектът предвижда да се разширят правомощията на полицията за спиране и претърсване на хора или за извършване на обиски на жилища, а също да се дадат на длъжностните лица по-големи възможности за лична преценка при вземане на решения за това кога да се използва опасността от тероризъм като основание за ограничаване на свободите.„Хюман райтс уоч“ заяви, че законът „може например да бъде използван произволно за забраняване на срещи, на които се изразяват идеи или богословски схващания, свързани с консервативно тълкуване на исляма като салафизма, независимо дали има явна връзка с престъпна дейност“.„Зле формулираните закони, които има вероятност да доведат до затваряне единствено на мюсюлмански места за поклонение, могат също така да съдействат за подхранване на антимюсюлманска реторика и предразсъдъци, разпространени в обществото“, заяви организацията.", "date": "2017.06.27", "title": "Хюман райтс уоч: Зле формулираните закони могат да подхранят антимюсюлманските предразсъдъци"}
{"url": "http://www.novinite.bg/articles/146335/Sedmichen-horoskop-do-vtori-yuli", "text": "Правите всичко възможно, за да избягвате драмата, но тази седмица ще бъде изпълнена с драматични моменти и събития. Понеделник е страхотен ден за приключения и пътувания. Животът ви ще започне да се движи в много положителна посока. Ще получите окончателен отговор по важен въпрос.Бъдете търпеливи и не насилвайте нищо излишно през тази седмица. Инстинктите ви ще бъдат по-силни от всякога, така че ще бъде добре да им се доверите. Ще има няколко неща, които ще ви безпокоят през този период, но всичко ще премине доста бързо. Бъдете реалисти и ще се справите лесно с проблемите.На една и съща страница ли сте с приятелите и близките си? Напоследък сте затворени в себе си и това може да се окаже голям проблем. Подберете хората, с които ще работите в екип много добре и опитайте да се отпуснете максимално около тях. Ако сте прекалено сковани нещата няма да се получат добре.Ако сте представител на някой от останалите зодиакални знаци, можете да намерите своя седмичен хороскоп .", "date": "2017.06.27", "title": "Седмичен хороскоп до втори юли"}
{"url": "http://www.novinite.bg/articles/146314/Zaradi-jegite-opasnostta-ot-pojari-zachestyava", "text": "С жегите у нас нараства и опасността от пожари. Горещото време продължава и днес и в почти цялата страна отново е в сила жълт предупредителен код, но този път освен за високи температури, предупреждението е и за гръмотевични бури, пише bTV. Валежите ще са предимно в южната половина на страната в следващите часове, а в по-голямата част от Северна България времето ще е сухо. Точно там, заради високите температури, има и висока степен на опасност от пожари. Днес предупреждението е за областите Видин, Монтана, Враца, Плевен, Велико Търново. В Югоизточна България също очакваме температури около и над 35 градуса.  През следващите дни валежи не се очакват и ще става все по-горещо, съответно и пожароопасността става по-голяма. На 29 юни, четвъртък, вече предупреждение от най-висока степен за пожари в северозападните райони.", "date": "2017.06.27", "title": "Заради жегите опасността от пожари зачестява"}
{"url": "http://www.novinite.bg/articles/146332/Jena-prisvoyava-25-hil-lv-ot-taksite-na-deca-v-gradinata", "text": "\r\nЖена от Варна е присвоила над 25 хил. лева от такси на деца за целодневна  „Карамфилче”. Валентина Г. е отклонявала средства в продължение на две години, сочи съобщение на прокуратурата, пише бТВ.\r\n55-годишната  е работела на административна позиция в целодневната детска градина.Тя започнала да присвоя пари със скромната сума от 39 лв., като по-късно откраднала и сума от 9,31 лв. След това редовно започнали да изчезват различни суми в размер от 466 до 2125 лв. до януари 2014 г. До тогава общата сума, която Валентина Г. натрупала възлиза на 25 103 лв.\r\nПодсъдимата сама е възстановила част от парите на община Варна, като присвоената сума надхвърля над 70 пъти размера на минималната работа към момента на извършване на престъплението.\r\n", "date": "2017.06.27", "title": "Жена присвоява 25 хил. лв. от таксите на деца в градината"}
{"url": "http://www.novinite.bg/articles/146297/Uchitelkata-udarena-ot-uchenik-progovori-VIDEO", "text": "Битата учителка от Гимназията по туризъм в София избра NOVA, за да разкаже за случилото се. Миналият вторник Богомилка Николова беше нападната и ударена от свой ученик.Тя е учител от 37 години. 35 от тях преподава в гимназията по туризъм. Сега е в болничен. С лека телесна повреда, нанесена от нейн ученик. До момента ученикът не е наказан, а учителката поиска да разкаже какво точно се е случило в гимназията по туризъм. На 20-ти юни майката на Марин е извикана в училище. С нея говорят класната на сина й, както и педагогическият съветник. На разговора присъства и десетокласникът Марин, пише НОВА.Вместо да успокои ученикът, този разговор явно го агресира и той тръгва да се саморазправя, връхлитайки в учителската стая. „Аз бях с гръб, в един момент усещам силен удар и решавам, че падат шкафове, а той ме рита с крак и ме праща на два метра от мястото, където съм. Започна да взима столове, да удря по масите, да крещи нецензурни думи. Извикаха полиция. Извеждайки го от учителската стая той вдигна ръка за нацистки поздрав”, разказа учителката.Самият Марин е определил себе си като скинхед в социалните мрежи, а приятелите му знаят за това. Знаели и учителите, а дали са казали на родителите – не е ясно. С Мартин така и не успяхме да разговаряме, негови приятели обаче разказаха, че причината за нападението е провокация от страна на учителката Николова.Ако се върне в училище госпожа Николова отново ще трябва да преподава на децата етика и право. Да ги учи на това какви са човешките права, ценностите на демокрацията и как да правят морален и отговорен избор в живота си. ", "date": "2017.06.27", "title": "Учителката ударена от ученик проговори (ВИДЕО)"}
{"url": "http://www.novinite.bg/articles/146321/Kmetat-na-selo-Uzundjovo-beshe-osaden-na-2-godini-zatvor", "text": "Кметът на хасковското село Узунджово Деян Ванчев беше осъден на 2 години затвор с 4 години изпитателен срок за купуване на гласове, съобщиха от Софийската градска прокуратура, пише НОВА.Ванчев е осъден за това, че в периода септември-октомври 2015 г., като кандидат за кмет, е предложил на един човек сумата от 30 лева и е дал на други петима по 40 лева, за да гласуват за коалицията, от която е издигнат.По същото време кметът предоставил имотна облага на двама души. Те пък трябвало да я предадат на други четирима, които имали право на глас. Целта отново била да подкрепят Ванчев на вота. ", "date": "2017.06.27", "title": "Кметът на село Узунджово беше осъден на 2 години затвор"}
{"url": "http://www.novinite.bg/articles/146316/Jegi-do-vtornik-posle-buri", "text": "Горещото време ще бъде над цялата страна до следобедните часове във вторник. Синоптиците предупреждават, че след това в Западна, Централна и Североизточна България, ще има силни гръмотевични бури с проливни дъждове. Не са изключени и градушки, пише НОВА.В сряда отново ще бъде горещо. Температурите на места ще достигнат до 37 градуса. До края на седмицата ще става все по-топло. Пикът на високите температури ще бъде в петък и събота, когато се очаква живакът в термометрите да надскочи 40 градуса.Захлаждането ще дойде в неделя. Температурите в Западна България ще се понижат със 7-8 градуса. Отново ще има и обилни валежи и градушки. ", "date": "2017.06.27", "title": "Жеги до вторник, после бури"}
{"url": "http://www.novinite.bg/articles/146301/Silni-vetrove-i-visoki-valni-v-Chili-VIDEO", "text": "Продължава борбата с огнената стихия в природен парк в Южна Испания, а необичайно лошо време причини големи вълни, които заливат крайбрежието на Чили, пише НОВА.Силни ветрове и високи вълни станаха причина за наводняването на част от крайбрежния чилийски град Валпарайсо. Заляти са много улици и жилища.Необичайно лошото време е предизвикано от фронт, който се движи на север. Четири области в средната и южна част на Чили бяха обхванати от динамичната атмосферна обстановка.Повече от 70 жилища са застрашени от огнената стихия в американския щат Аризона. Само в понеделник горските пожари са унищожили площ от над 5 кв. км. южно от Прескът. За разпространението на огъня допринася необичайно топлото и сухо време.Продължава борбата с огнената стихия в природен парк в Южна Испания. Пожарът в парка Доняна в Андалусия наложи евакуацията на над 2000 души. Служители на парка евакуират и настанените в специален център и иберийски рисове, които са най-застрашените представители от семейство котки. ", "date": "2017.06.27", "title": "Силни ветрове и високи вълни в Чили (ВИДЕО)"}
{"url": "http://www.novinite.bg/articles/146290/Otnovo-protest-zaradi-pametnika-pred-NDK", "text": "Протест заради демонтирането на паметника \"1300 години България\" пред НДК, пише НОВА.Художникът Светлин Русев излезе с писмо в защита на творбата и заедно с други подрръжници ще блокират кръстовище в центъра на София.Защитниците на творбата на професор Валентин Старчев се събират пред паметника в 18 часа. Според тях културната и историческа ценност трябва да бъде запазена. Подкрепа изразиха и Съюзът на българските художници и този на българските архитекти.Според Столчината община обаче решението е крайно и не подлежи на обжалване. ", "date": "2017.06.27", "title": "Отново  протест заради паметника пред НДК"}
{"url": "http://www.novinite.bg/articles/146294/Kakvo-shte-se-sluchi-s-kolite-bez-katalizatori-VIDEO", "text": "Екоминистерството възнамерява да задължи всички собственици на автомобили да поставят катализатори на превозните средства. Към момента хиляди коли у нас се движат по пътищата без такива части, пише НОВА.„Автомобилите без катализатори нарушават всички европейски норми за количеството вредни газове, които превозните средства отделят”, коментира Георги Михайлов, експерт в Министерството на околната среда и водите, в ефира на „Здравей, България”.Инженери пък обясниха, че повечето шофьори, особено тези с по-стари коли, отказват да монтират катализатори заради високата им цена. Властите обаче възнамеряват да въведат строги правила, според които колите без катализатори да не могат да минават технически преглед.Специалистите предупреждават още, че е изключително опасно сами да демонтираме катализатора на колата си, защото тя можела да се запали в движение. ", "date": "2017.06.27", "title": "Какво ще се случи с колите без катализатори (ВИДЕО)"}
{"url": "http://www.novinite.bg/articles/146295/Vlak-se-zapali-v-Kostenec", "text": "В нощта срещу вторник бе регистриран поредният инцидент с влак у нас. Около 2.30 ч. се е запалило трансформаторно масло в локомотив на гара Костенец, пише НОВА.Локомотивът веднага е бил откачен и отделен от композицията, съобщиха за NOVA от МВР. И уточниха, че пострадали и сериозни материални щети няма.   ", "date": "2017.06.27", "title": "Влак се запали в Костенец"}
{"url": "http://www.novinite.bg/articles/146288/Avtoinstruktorite-na-protest", "text": "Очаква се днес автоинструктори да излязат на протест. Причината за недоволството им е корупцията в системата, пише НОВА.Според тях, купуването на книжки идва заради опорочена система, по която се работи, а не заради корумпирани служители. Инструкторите твърдят и че по действащите правила всеки един от тях би фалирал, ако малко кандидат-шофьори взимат книжка.От транспортното министерство пък обещаха, че заедно ще се борят срещу корупционните практики.  ", "date": "2017.06.27", "title": "Автоинструкторите на протест"}
{"url": "http://www.novinite.bg/articles/146300/Protest-v-belogradchishkoto-selo-Chiflik-VIDEO", "text": "В белоградчишкото село Чифлик местни жители протестират срещу даването на разрешение за разработване на кариера за строителни материали в близост, пише НОВА.Според тях камионите и шумът ще попречат на туризма в този край, както и на екологичното равновесие. ", "date": "2017.06.27", "title": "Протест в белоградчишкото село Чифлик (ВИДЕО)"}
{"url": "http://www.novinite.bg/articles/146306/Linejka-i-lek-avtomobil-se-udariha-v-centara-na-Sofiya", "text": "Линейка и лек автомобил тойота с пернишка регистрация се удариха в центъра на София – на кръстовището на ул. „Опълченска“ и бул. „Сливница“, предаде bTV.Ударът е бил силен, като на двата автомобила са нанесени щети – линейката е със смачкана предница, а тойотата е ударена отстрани и се е качила на островчето, разделящо платната.По данни на bTV няма пострадали. На мястото на инцидента беше изпратена втора линейка и полицейски автомобил. Двамата шофьори дадоха проба за алкохол.", "date": "2017.06.27", "title": "Линейка и лек автомобил се удариха в центъра на София"}
{"url": "http://www.novinite.bg/articles/146289/Rumen-Radev-na-praznika-na-Svishtov", "text": "Президентът Румен Радев ще посети Горна Оряховица и Свищов, пише НОВА.Вечерта на площад „Алеко“ в Свищов държавният глава ще присъства на тържествената заря-проверка по повод 140 години от освобождението на града. Очаква се Радев да произнесе тържествено слово, след което ще се проведе илюминация и стрелба със стрелково оръжие в памет на падналите за свободата на Свищов. ", "date": "2017.06.27", "title": "Румен Радев на празника на Свищов"}
{"url": "http://www.novinite.bg/articles/146329/Knigata-Vremeto-gleda-s-deset-ochi-s-premiera-v-nachaloto-na-yuli", "text": "Книгата „Времето гледа с десет очи. Пътеписи от мистична България” на журналиста Николай Н. Нинов с премиера в началото на юли.На 4 юли (вторник) от 18:30 часа в книжарница „Сиела-Ректората” в подлеза на СУ „Св. Климент Охридски” ще се състои премиерата на новата книга на известния журналист Николай Н. Нинов „Времето гледа с десет очи. Пътеписи от мистична България”. Луксозното цветно издание ще бъде представено от други популярни журналисти – Георги Тошев и Иван Бакалов, а гостите на премиерата ще имат възможността да видят и част от авторския снимков материал в книгата, който ще бъде излъчван на голям екран в книжарницата.„Времето гледа с десет очи” (ИК „”) разказва за непроучвани мегалитни гори и системи за свещенодействия, за смайващи конструкции и мистични релефи, за страховити съоръжения и геометрически постановки над села и махали, забравени от Бога. Книгата ни среща и с колоритни местни хора, които припомнят причудливи легенди за обходените от автора места.Подобно на предишната книга на Николай Н. Нинов –„”, и „Времето гледа с десет очи” съдържа множество цветни фотографии, включително GPS индекс на над 300 обекта. Предлагаме ви откъс от „Времето гледа с десет очи” от Николай Н. Нинов: Съботният ден ни дарява с още изненади. Югозападно от Стайков камък, дъбовият масив между Кръстевич и Красново отново езастлан с дива циклама, която местните наричат ботурче или конско копито. Гората грее от бусове в светла лила. След около час тезиначални есенни ласки ще изчезнат в насаждения от нискостебленбук заедно с мащабните скални струпвания, на които попадаме подСтайков камък.Влезли в ролята да стареят с векове, находките нямат чет.Като реликви от изоставен храм са разпръснати кръгли ниши, отвесни улеи, обредни ями, скални яйца, провиралки. Сядаме в камененпрестол (който ни подсеща за троновете в Стрелча, Кушлаи Рояк), приклякаме, оглеждайки отвътре два протодолмена. Откриваме и изсечен кръст, а върху съседен валун и символа Ипсилон(Y). Луко пояснява, че предците ни го издълбавали върху камънитена крепостни стени, върху керамични съдове, амулети. Времена по-късно, древният старобългарски знак ще украсява и обредните хлябове.Въпреки че Габровица е със статут на защитена територия, итук е иманярствано безогледно, само че безумията в тази несъмнено светилищна зона, включваща и Стайков камък в съседство, продължават с каменоделски срезове, с липса на цели каменни блокове.Кощунствата не са от вчера, но могат да се случат и днес предвидблизостта на комплекса с камионния път за хижа „Бунтовна“.На същите злостни примери ще се натъкнем и следващото утров местността Гораница над Стрелча, където освен споменатитедотук ритуални съоръжения друга скална гъба ще ни впечатли с двуметровото си пънче, подпряло многотонна гугла в една-единственаточка. И Гораница, разбира се, е защитена от закона, но неотдавнашният добив на камък потриса, да не говорим, че по-дребнитескални късове с ниши и ямки стоят неестествено, очевидно килнати знайно от кого…Луко с право ругае и посяга пак към цигарите въпреки тритебайпаса на сърцето му. Насякла брадясалото му лице, покрусата говръща в минали и скорошни битки с безхаберници, в чиито сметкипраисторията нямала място. Рушали се и сега скални образувания,но кой да бие тревога за някакви камъняци, за нечии краеведски измислици…Два дни по-късно, преглеждайки снимките, показвам исполинската гъба на внука, а той отсича безцеремонно: Никаква гъба не е това. Това е Кметът на света!Книгата „Времето гледа с десет очи. Пътеписи от мистична България” на журналиста Николай Н. Нинов с премиера в началото на юли.   ", "date": "2017.06.27", "title": "Книгата „Времето гледа с десет очи” с премиера в началото на юли"}
{"url": "http://www.novinite.bg/articles/146308/Momche-padnalo-ot-Memoriala-v-centara-na-Pernik", "text": "\r\n10-годишно  е пострадало сериозно при  от Мемориала на миньорския труд в центъра на Перник, съобщиха от ОДМВР в града, пише бТВ.\r\nИнцидентът е станал в понеделник около 12:20 ч. Детето е карало  и е паднало от височина от около 4 метра. То е с пукнат череп, се казва в съобщението на полицията. Момчето е с тежка черепно-мозъчна и се бори за живота си. Било е транспортирано в спешния център „Πиpoгoв“ в София.\r\nТо е ĸapaлo ĸoлeлo по покривната част на Мемориала и е паднало във вътрешността на скулптурния комплекс. На мястото често играят деца и това не е първият инциденти, пише PernikToday.\r\n", "date": "2017.06.27", "title": "Момче паднало от Мемориала в центъра на Перник"}
{"url": "http://www.novinite.bg/articles/146318/Po-golyamata-chast-ot-balgarite-razpoznavame-falshivite-novini", "text": "72% от българите разпознават фалшивите новини в медиите. Едва 13% заявяват, че не познават този феномен. Това показва национално представително проучване с 1024 анкетирани, проведено от „Алфа Рисърч” по инициатива на Медийната програма на фондация „Конрад Аденауер“, пише НОВА.Всеки четвърти българин вижда всекидневно фалшиви новини, а всеки шести - няколко пъти в седмицата или няколко пъти месечно.„Най-често разпознават фалшивите новини представителите на средното поколение, с високо образование, от големите градски центрове. Може да се предполага, че те са и най-критични към подобен род информация. За жалост хората от малките населени места с по-ниско образование, както и най-младите, по-слабо разграничават фалшивите новини, което ги прави потенциален обект на техните атаки”, каза Боряна Димитрова, управляващ партньор на „Алфа Рисърч“.За политика хората у нас се информират предимно от телевизията (91%). Следват онлайн информационните портали (24%), социалните мрежи (23%), печатните медии (18%) и радиото (17%).„Мнозинството от българите са активни всеки ден в интернет, но от гледна точка на редакционно съдържание, гледането на телевизия взима превес. Социалните медии имат също толкова важно значение за политическия диалог, колкото и професионалните онлайн медии. Журналистите вече нямат монопол върху предлагането на новини и трябва да убеждават гражданите още повече с качествено съдържание“, подчерта Кристиан Шпар, ръководител на Медийната програма Югоизточна Европа на фондация „Конрад Аденауер“.Той коментира, че политическите институции трябва да оформят своето онлайн представяне по атрактивен начин и да разпространяват съдържанието си в социалните мрежи. Друг аспект на изследването е доверието към други държави и международни организации. 38% от българите вярват силно в Европейския съюз. Други 38% му се доверяват по-умерено, а 24% малко или много малко.33% гласуват високо или много високо доверие на Русия, 44% - умерено. Германия също се радва на доверие (31% - високо/много високо, 43% - умерено). САЩ имат по-малки стойности на доверие със съответно 15% и 37%. НАТО се радва на голямо или много голямо доверие при 27% от запитаните, и на умерено доверие при 38%. По отношение на националната сигурност 29% от участниците в проучването се доверяват на българските сили за сигурност. Също толкова процента имат доверие на ЕС, 20% - на НАТО и 18% - на Русия.„Фалшиви новини с антиевропейско съдържание са вече анализирани в детайли от Европейската комисия и други институции. Сега не само е необходимо да се разобличат пропагандните механизми, но ЕС трябва да намери прости и ясни послания в социалните мрежи, за да разясни своите ценности и предимствата на своя политически модел по по-добър начин. При това, ЕС не трябва само да разпространява факти, но и да предизвиква повече позитивни емоции“, заяви Кристиан Шпар. ", "date": "2017.06.27", "title": "По-голямата част от българите разпознаваме фалшивите новини"}
{"url": "http://www.novinite.bg/articles/146302/Ivan-Sotirov-BSP-iska-Balgariya-kato-destinaciya-za-komunisticheski-turizam-VIDEO", "text": "„БСП иска да превърне България в дестинация за комунистически туризъм. Възнамеряват да го използват за реклама – да канят там комунисти от цял свят”. Така бившият заместник-председател на СДС Иван Сотиров коментира искането на социалистите да получат от държавата право на ползване на паметника на връх Бузлуджа, пише НОВА.Сотиров определи намерението на столетницата като „пошла PR акция” и „гавра с паметта на жертвите на комунизма”. Борис Цветков от БСП пък поясни, че столетницата иска да реставрира монумента и да го направи туристическа атракция, която да се използва целогодишно.За да се спре разрухата на монумента, ще са необходими няколко милиона лева, изчисляват експерти. ", "date": "2017.06.27", "title": "Иван Сотиров: БСП иска България като дестинация за комунистически туризъм (ВИДЕО)"}
{"url": "http://www.novinite.bg/articles/146343/Bojko-Borisov-e-razporedil-Miroslav-Borshosh-da-bade-vazstanoven-kato-izpalnitelen-direktor-na-NDK", "text": "Премиерът Бойко Борисов е разпоредил Мирослав Боршош да бъде възстановен като изпълнителен директор и член на Борда на директорите на НДК. Това съобщи в профила си във „Фейсбук” пресаташето на Борисов Севдалина Арнаудова, пише бТВ.Вицепремиерът Лиляна Павлова, която уволни Боршош, вече няма да отговаря за двореца, той преминава към Министерството на културата. Тези решения Борисов е взел след среща с министъра за Българското председателство на Съвета на ЕС Лиляна Павлова, министъра на културата Боил Банов и освободения Мирослав Боршош.На срещата беше обсъдена работата на ръководството на НДК и бяха изчистени противоречията относно начина на управление на държавното дружество, уточнява Арнаудова.", "date": "2017.06.27", "title": "Бойко Борисов е разпоредил Мирослав Боршош да бъде възстановен като изпълнителен директор на НДК"}
{"url": "http://www.novinite.bg/articles/146303/Rabotnik-zagina-ot-tokov-udar", "text": "\r\nРаботник  от  при изпълнение на служебните си задължения в „Топлофикация – Перник“.\r\nОт Главната инспекция по труда (ГИТ) потвърдиха за инцидента пред bTV. От там добавиха, че разследват случилото се, но не коментираха подробности.\r\nПо информация ът е на около 50 години и е л на пресевната инсталация при пернишките гробища.\r\n", "date": "2017.06.27", "title": "Работник загина от токов удар"}
{"url": "http://www.novinite.bg/articles/146333/V-pomosht-na-proizvoditelite-za-direkten-dostap-do-targovskite-verigi", "text": "Държавата да помага на производителите да имат директен достъп до търговските вериги. Това беше обсъдено на среща с търговци, пише НОВА.Това е начинът да се избегне посредничеството на много прекупвачи, което обикновено оскъпява цената на продуктите. Освен това така хората, които произвеждат плодове, зеленчуци и месо у нас, ще бъдат поставени в по-конкурентна среда.  „Не е тайна за вас, че основен проблем, особено на малките производители, е именно това, че те произвеждат качествено и в последствие имат проблем със самата реализация. Ходили сме заедно на борсите, където тези прекрасни домати оттатък се предлагат в кашони от банани и независимо, че те са прекрасни нито могат да вземат цена, нито могат да бъдат предложени на пазара. Това дава една възможност не прекупвачите да идват и да печелят за сметка на производителите, а да могат те директно да предлагат производител - маркет, че да може директно да отиват при крайните потребители”, заяви земеделският министър Румен Порожанов. ", "date": "2017.06.27", "title": "В помощ на производителите за директен достъп до търговските вериги"}
{"url": "http://www.novinite.bg/articles/146340/Ne-sa-otkriti-narusheniya-pri-proverkite-na-zavedeniyata-v-kurorta-Slanchev-bryag", "text": "Не са открити нарушения при проверките на заведенията в курорта „Слънчев бряг”, съобщи министърът на туризма Николина Ангелкова, пише бТВ.Преди дни вицепримиерът, отговарящ за туризма, Валери Симеонов се закани точно на заведенията в „Слънчев бряг” с реплика от филма „Вчера”, че ако не бъдат достатъчно тихи, ще видят „кон боб яде ли”. Междувременно съобщението му в туитър е изтрито. А проверката показа, че всичко е изрядно.   „Контролираните параметри за шум вечер и нощ са в съответствие с граничните стойности. Заведенията не превишават площта. Съобразно одобрената от мен схема за поставяне на временни преместваеми обекти , които трябва да отговарят на 2% за обща търговска площ и 2  допълнителна – заведенията отговарят до милиметър. Имат разрешение за поставяне от община Несебър”, обяви днес Ангелкова.Проверките показват още, че водата и плажовете в курорта са чисти, няма заустване на отпадни води в морето. Нарушенията се изчерпват с по-големи от разрешеното заведения на пясъка и по-малко спасители и лекари. ", "date": "2017.06.27", "title": "Не са открити нарушения при проверките на заведенията в курорта „Слънчев бряг”"}
{"url": "http://www.novinite.bg/articles/146342/Izvesten-slovashki-pevec-e-sred-napadnatite-slepi-turisti-v-Slanchev-bryag-VIDEO", "text": "Единият от слепите туристи, които бяха нападнати от мъж в Несебър, е известен словашки певец, познат с прякора Андреа Бочели, името му е Мариан Банго научи репортер на bTV.Той е от Словакия, живее в Братислава. За четвърти път посещава България, като казва, че му харесва тук.„За всички нас беше голям психически шок. Аз виках „Милиция, милиция”, но никой не дойде”, разказа Банго пред bTV.Вчера показаха скандални кадри, на които се вижда как мъж напада група незрящи на оживена търговска улица. За нападението е арестуван 21-годишният Тодор Николов от Несебър. Той е шофирал чужда кола и е направил опит да се укрие, твърдят разследващи. Пред полицията Николов не е обяснил агресивната си реакция.", "date": "2017.06.27", "title": "Известен словашки певец е сред нападнатите слепи туристи в Слънчев бряг (ВИДЕО)"}
{"url": "http://www.novinite.bg/articles/146324/Loshite-shefove-vi-stresirat-i-vloshavat-zdraveto-vi", "text": "\r\nЛошите шефове ви стресират и влошават здравето ви дотолкова, че може да ви убият, пише интернет вестникът „Хъфингтън Поуст”, пише Profit.bg.\r\nЗлите мениджъри могат да бъдат основен източник на нещастие за много служители, твърди психологът Робърт Хоган, представил доклада си на годишната конференция на Американската асоциация на психолозите.\r\n75% от работещите възрастни смятат шефа си за най-лошия аспект от своята работа, заявява Хоган пред USA Today.\r\nСтресът на работното място вреди не само на служителите. Световната здравна организация е установила, че прекаленото натоварване струва на американския бизнес 300 млрд. долара годишно заради повишените разходи за застраховки и здравно осигуряване, пише сп. „Форбс”.\r\nНе само лошите шефове влошават здравето на служителите. Затлъстяването в САЩ е директно свързано със загубата на активна работаq според проучване на биомедицинския център Пенингтън.\r\nКолкото повече физическа дейност се извършва през деня, толкова по-здрав ще бъде служителят, заявява ученият Тимъти Чърч.\r\nАко седите през целия работен ден, рискът от диабет или сърдечен удар се повишава, предупреждава bTV.\r\n", "date": "2017.06.27", "title": "Лошите шефове ви стресират и влошават здравето ви"}
{"url": "http://www.novinite.bg/articles/146325/Liroj-Shehtar-kupuva-2-apartamenta-i-gi-prodava-5-pati-po-skapo", "text": "\r\n, председател на стоманодобивната компания Marino/Ware Industries, е обявил за продажба два апартамента в луксозния комплекс 15 Central Park West в Манхатън на обща цена от 95 млн. долара.\r\nТова е малко повече от пет пъти над цената, която Шехтър е платил за тях. Шехтър е наел строителен екип да събори стените и да обедини двата апартамента, които притежава на 35-я етаж на сградата, за да създаде огромно жилище с пет спални, информира WSJ.\r\nСтоманеният магнат е платил 18.9 млн. долара за двата апартамента. С цена от 95 млн. долара, огромният апартамент на Шехтър в момента е вторият най-скъп имот, който се продава в Ню Йорк, след като наскоро мезонет в небостъргача CitySpire бе пуснат за продажба на цена от 100 млн. долара. Шехтър наскоро обяви за продажба и голяма къща в Маями Бийч на цена от 45 млн. долара, което я прави един от най-скъпите имоти в района.\r\nШехтър е споменавал, че иска 90% от състоянието му да отиде за благотворителност, след като умре, в това число част от парите, които ще поличи от евентуалната продажба на имотите му.\r\n", "date": "2017.06.27", "title": "Лирой Шехтър купува 2 апартамента и ги продава 5 пъти по-скъпо"}
{"url": "http://www.novinite.bg/articles/146326/Kak-dejstvat-dobrite-slujiteli", "text": "\r\nСпоред изследване, публикувано в журнала на Американската асоциация на психолозите, ранобудните хора са по-щастливи от нощните птици. В изследването вземат участие 700 души на възраст 17-79 г. Ранобудниците били определени като по-щастливи от нощните птици. Счита се, че тези, които стават рано са по-продуктивни в офиса. Те често са свършили най-важните задачи от деня още преди обед, пише Profit.bg.\r\nВижте няколко неща, които добрите  правят сутрин, според експерти:\r\nИмат план за  още от предишния ден Много хора си правят график и твърдят, че това много помага. Голяма част от тях обаче правят този график още в края на предишния ден, за да не губят време в новия работен ден.\r\nНаспиват се. Много хора не искат да стават рано, за да се наспят добре. Но всъщност, въпросът не е кога ставаш, а кога си лягаш. Разбира се, има изключения, но повечето хора са най-продуктивни след като са спали 8 часа. Стават още при първото позвъняване на будилника. Забравете за бутона, който ви дава още 5 минути и после още 5 минути, и още 5 минути. Този бутон много разглезва хората.\r\nСпортуват. Много хора се кълнат, че денят е много по-добър след като си станал рано и си провел тренировката си. Дали ще е фитнес, няколко км крос или плуване, това ви зарежда с енергия, а и това, че сте приключили тренировката, ви оставя времето след  свободно.\r\nИмат си сутрешен ритуал.Психолози съветват да си имаме сутрешен ритуал, който да спазваме – дали ще е да прочетем вестника с кафето в ръка или да правим йога – важно е да отделим време за себе си.\r\nЗакусват. Всички експерти са единодушни – закуската е много важно ядене. Ако искате да имате енергия – започнете деня със закуска. Пристигат в офиса навреме. Е, ако си спазил всичко до тук – спал си 8 часа и си станал с с първото звънене на будилника, е логично да отидеш на  навреме.\r\nЗапочват с големите проекти. Не започвайте деня с дребни маловажни неща. Сутрин сте най-продуктивни и свежи – за това започнете с по-сериозните неща. Избягват сутрешните срещи. По същата причина, както по-горе. Сутрин сте по-продуктивни и за това използвайте това време за същинската работа. Назначавайте среши и оперативки следобед, освен ако срещата не е най-важното нещо за деня ви. Сутрин назначавайте само срещи от изключително важно значение.\r\nПроверяват си мейла. Тук има два момента – от една страна трябва да го проверяват редовно, но от друга, губите време, ако на всеки 10 мин. спирате , за да четете мейли. Експертите съветват да имате няколко определени часа в деня, в които да проверявате мейла си.\r\nПравят си една почивка. Вземането на 10-минутни почивки е препоръчително, особено ако работите с компютър. Ако започвате  около 8 – 8:30, е добре да си отделите 10 минути за разсейване около 10:30 часа.\r\n", "date": "2017.06.27", "title": "Как действат добрите служители"}
{"url": "http://www.novinite.bg/articles/146305/Nyakoi-vlakove-moje-da-otpadnat-ot-razpisaniyata-VIDEO", "text": "Дизеловите и електрически мотриси „Сименс”, които са най-близкото до представата за съвременен подвижен състав в БДЖ, може да отпаднат от разписанията след Нова година, пише бТВ.Причината е, че ресурсът им изтича в края на 2017 г., а процедурата за ремонта на машините се бави. Това обявиха в студиото на „Тази сутрин” бившият служебен министър на транспорта Кристиан Кръстев и синдикалистът Петър Бунев.„На 10 г. трябва да минат среден ремонт. Имат ресурс от 30 г., но за тези 30 г. не трябва само да се карат, трябва и да се поддържат”, подчерта Бунев. По думите му обществената поръчка за този ремонт в момента се обжалва. „Ще стигнем до положение дори парите да ги имаме, няма да имаме влакове”, предупреди представителят на КНСБ.След поредния инцидент с амортизирания подвижен състав – този в Горна Оряховица, при който обгоряха тежко двама машинисти, Кръстев подчерта: „Хората в , изпълнителският състав, са много отговорни хора, големи професионалисти. Това, че продължават да работят в такива условия, не е по тяхна вина”.По думите му в конкретния случай става дума за машина на около 40 г., която не е модернизирана, смята се за опасна и освен това не е предпочитана и от ръководството, тъй като лесно позволява кражби на гориво.БДЖ е пред фалит, въпросът е колко дълго държавата ще го държи, смята Кристиан Кръстев. Според него управлението на железопътния превозвач трябва да бъде разписано в дългосрочна програма за развитие.", "date": "2017.06.27", "title": "Някои влакове може да отпаднат от разписанията (ВИДЕО)"}
{"url": "http://www.novinite.bg/articles/146307/Proverki-na-postavyaneto-na-skobi-i-premestvaneto-s-payak", "text": "Върховната административна прокуратура (ВАП) извърши поредна проверка по поставянето на скоби и преместването с \"паяк\" на неправилно паркирани автомобили, пише НОВА.Според Закона за движение по пътищата службите за контрол могат да прилагат тези наказателни мерки, само ако има \"стриктно формулирани предпоставки\", суъобщават от ВАП. При проверката обаче са разкрити разрешения, с които санкциите или налагани и при условия, несъществуващи в закона. Пример за такова бил престоят на задържания със скоба автомобил в зона за платено паркиране за по-дълго от платеното време.Намерени са и наредби на общински съвети, с които се регламентират административни нарушения в противоречие със ЗДвП. Имало и случаи на въвеждане на по-малки от законовите санкции за паркиране в паркове, градини и зелени площи, както и на места за хора с увреждания.Към настоящия момент са подадени 23 протести до административните съдилища против наредби, действащи в Казанлък, Созопол, Шумен, Асеновград, Добрич, Монтана, Силистра, Кърджали, Велинград, Панагюрище и др. ", "date": "2017.06.27", "title": "Проверки на поставянето на скоби и преместването с \"паяк\""}
{"url": "http://www.novinite.bg/articles/146331/Matematicheska-gimnaziya-e-uchilishteto-v-Sofiya-s-naj-visok-minimalen-bal", "text": "\r\nСофийската математическа гимназия (СМГ) е училището в София с най-висок минимален бал за прием от първото  в гимназиите след седми клас. Това съобщи при представянето на резултатите от първото  след седми клас в София началникът на Регионалното управление на образованието в столицата Ваня Кастрева, цитирана от бТВ.\r\nПрез тази година максималният бал за прием след седми клас е 500 точки. И в предишните две години отново СМГ беше училището в София с най-висок минимален бал за прием след седми клас. \r\nНа второ място по минимален бал след СМГ е 91-ва Немска езикова гимназия, а на трето място е 73-то Средно училище \"Владислав Граматик\" с минимален бал 434, 500 точки. На четвърто място е 164-та Испанска езикова гимназия с минимален приемен бал 412,500 точки, след нея е Технологичното училище за електронни системи към Техническия университет, в което последният приет ученик е с бал 410, 500 точки. То се появява за първи път в класацията на десетте най-добри гимназии в София, тъй като до миналата година имаше собствен прием, отбеляза Кастрева.\r\nЕлитни гимназии изпадат надолу\r\nЧак на шесто място е Първа английска езикова гимназия в София, с минимален бал на последния приет ученик 399 точки, след нея е Втора английска езикова гимназия \"Томас Джеферсън\"с - с минимален бал 397, 500 точки.\r\nНа осмо място е 9-та Френска езикова гимназия с минимален бал за училището 375 точки, на девето място е 22-ро Средно училище \"Георги Раковски\" с минимален бал 361,500 точки. На десето място в София е 35-то Средно училище \"Добри Войников\" с минимален бал на последния приет ученик 355 точки.\r\nС най-нисък минимален бал - 30 точки, в София е 172-ро обединено училище \"Христо Ботев\", преди него са Професионалната гимназия по селско стопанство \"Бузема\" и 59-то обединено училище. Това са трите  с най-нисък минимален бал в столицата. Обединените  са нов вид  и ще обучават ученици до десети клас.\r\nНай-много желаещи за профили с чужди езици\r\nВ София най-желана от те е паралелката с профила \"Чужди езици\" - испански и английски език, в 164-та Испанска езикова гимназия, за която 2405 ученици са заявили желание да учат в нея, съобщи Ваня Кастрева.\r\nПо брой на желанията следва паралелката с профила \"Чужди езици\" - английски и испански език, в 22-ро Средно училище \"Георги Раковски\", която е посочена от 2239 ученици. На трето място е паралелката с профила \"Чужди езици\" на Втора английска гимназия, предпочетена от 2049 ученици.\r\nСред професионалните гимназии най-желана от те е специалността \"Банково дело\" с английски език в Националната търговско-банкова гимназия, посочена от 1585 ученици.\r\nOт първото  за прием в гимназиите са класирани 8137 ученици, некласираните ученици са 513, а свободните места след първия етап на то са 611. За всички некласирани ученици има свободни места в гимназиите.\r\nОт обявените за прием 127 професионални паралелки в столицата са закрити 14 паралелки след първото  в седми клас.\r\n", "date": "2017.06.27", "title": "Математическа гимназия е училището в София с най-висок минимален бал"}
{"url": "http://www.novinite.bg/articles/146322/Veche-ima-rezultati-ot-klasiraneto-na-sedmoklasnici", "text": "\r\nРезултатите от първия етап на то за училища с профилирани паралелки и за част от професии с  след завършен VII клас излязоха днес, съобщиха от МОН, пише bTV.\r\nTe могат да се проверят на един от двата сайта:  или .\r\nУчениците могат да се запишат в училищата, в които са класирани, от 28.06 до 30.06.2017 г. Ако ученик желае да участва на второ , подава заявление в училището, в което е класиран на първо класиране. Срокът за подаване на заявленията е от 28.06 до 30.06.  т.г. включително.\r\nТези ученици, които в първия етап не са приети никъде, автоматично участват във второто класиране.\r\n", "date": "2017.06.27", "title": "Вече има резултати от класирането на седмокласници"}
