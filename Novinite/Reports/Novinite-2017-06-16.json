{"url": "http://www.novinite.bg/articles/145721/Programa-ELIOT-e-klyuchov-element-za-razvitie-na-svarzani-ustrojstva", "text": "\r\nНа ексклузивно събитие за медии и партньори френският концерн Legrand – световен лидер в производството на продукти и системи за електрически инсталации и информационни мрежи с над 100-годишна история, представи своята иновативна програма * в областта на Internet of Things.\r\nТя e ключов елемент от стратегията на компанията за развитие на свързани , предназначени за „умните домове“, предоставящи нови ползи за потребителите. Прагматичният подход на концерна, опитът в строителния сектор, близката връзка с клиентите и капацитетът в иновациите са гаранция за стабилността и устойчивостта на това стратегическо портфолио на Legrand. Продуктите със знака  се отличават с изключително стилен дизайн, иновативност, интуитивност и богати възможности за персонализация. Компанията представи фокусно три от тях.\r\nНовият видео домофон CLASSE 300X13E превръща всяко жилище в свързан дом, който лесно може да се контролира отвътре и от разстояние с помощта на смартфон. CLASSE 300X13E се отличава с голям 7-инчов дисплей, изключително стилен дизайн – в тъмен и светъл цвят – и високотехнологични функции. Интегрираната Wi-Fi връзка позволява свързването със смартфон и управление само с едно докосване, благодарение на специалното приложение.\r\nУстройството дава абсолютна свобода на потребителите да изпращат команди от всяка точка вътре и извън дома, като приемане и провеждане на разговори, отваряне на входната врата или вратата на гаража, обаждане до вкъщи, видеонаблюдение, дори включване на пръскачките или осветлението в градината. Благодарение на интегрираната Wi-Fi свързаност, Classe 300X13E монтира лесно и е перфектното решение за всеки един модерен дом или офис.\r\nSmarther е елегантен, свързан термостат с интегрирана Wi-Fi връзка, с фин минималистичен дизайн, подходящ за всяко пространство и интериорен стил. Благодарение на сензорния си дисплей, термостатът е изключително лесен за употреба и позволява управление на отоплението, охлаждането или промяна на температурата само с едно докосване. Чрез приложение през смартфона си потребителите могат лесно и ефективно да управляват температурата по всяко време и отвсякъде, дори и далеч от дома, и така да пестят енергия.\r\nСвързаната видео шпионка е умен и стилен продукт, чийто монтаж не изисква окабеляване и инсталирането му е изключително лесно. Необходими са единствено директна връзка с Wi-Fi мрежа и инсталирано приложение на мобилно устройство. На него потребителите получават като съобщение снимка при позвъняване на вратата и могат да видят посетителите си – независимо дали са си вкъщи или са извън дома. Видео шпионката работи с батерии, устойчива е на атмосферни влияния и може лесно да се монтира на открито или закрито.\r\nТя разполага с широкоъгълна инфрачервена камера с LED подсветка - за снимки, дори и на тъмно. „Целта на програмата  е обединение в обща програма на свързаните ни устройства.  продуктите са подходящи както за реновация на съществуващи сгради, така и за новостроящите се. Трансформацията на стандартните електрически инфраструктури към „умни” свързани  на практика увеличава комфорта на потребителя в дългосрочен план.\r\nТя прави иновациите на компанията ни широко достъпни. Това е част от ценностите и целите на Legrand за разширяване на портфолиото от свързани , а и защото продуктите ни се характеризират с лекота на използване и инсталация, и са много интуитивни.“, сподели Людмил Даскалов – директор на Легранд България.\r\n\"Растежът на пазара на свързани  открива нова ера за строителния сектор. Като важен фактор в дигиталната трансформация на индустрията, ние в Legrand инвестираме сериозни средства и ресурси в разработката и производството на свързани решения и продукти, както за бизнес клиентите, така и за крайните потребители. В световен мащаб Legrand има вече над 20 милиона инсталирани свързани  и тази цифра непрекъснато нараства“, заяви Иван Хейда, мениджър за Централна и Източна Европа в Legrand.\r\nВ своята над стогодишна история компанията винаги е била на гребена на нововъведенията и е предлагала най-добрите решения в областта на електрическите и цифрови инфраструктури. Тя разполага с повече от 36 000 служители в над 80 държави и генерира над 5 милиарда евро оборот за 2016 г.\r\n", "date": "2017.06.16", "title": "Програма ELIOT e ключов елемент за развитие на свързани устройства"}
{"url": "http://www.novinite.bg/articles/145720/Opashki-za-bezplatni-pregledi-v-selata-bez-lekar", "text": "Безплатни медицински прегледи в отдалечените населени места, където личен лекар не е стъпвал от години.  Специалисти от Александровска болница посетиха врачански села, а хората получиха адекватно лечение, предаде бТВ.В кметството на с. Елисейна се извиха опашки пред импровизираните кабинети на лекарите. Пациентите, които често са над 70 г., се преглеждат от невролог, кардиолог, ортопед и ендокринолог, в екипа е включен и психолог. Всички се тестват за диабет и им се препоръчва диета.Д-р Пламен Бекяров посочи, че в Елисейна са най-здравите пациенти – проблеми само в гръбначната система.Инициативата за прегледите е на две фондации - \"Направи добро\" към Александровска болница и \"Помощ за благотворителността в България\".От три години около 6000 пациенти са минали профилактичните прегледи, посочи Магдалена Наумова, координатор на проекта.", "date": "2017.06.16", "title": "Опашки за безплатни прегледи в селата без лекар"}
{"url": "http://www.novinite.bg/articles/145710/Unikalen-proekt-na-talantlivi-balgarski-uchenici", "text": "\r\nСвоевременно получаване на спешна медицинска помощ с дрон. Тази идея е в основата на проект на четирима възпитаници на Професионалната гимназия по икономика и управление „Елиас Канети\" в Русе. Изобретението е спечели първо място в националния кръг на състезанието за „Социални иновации\" на Джуниър Ачийвмънт, предаде БНТ.\r\n\r\nСерджо, Селин, Ема и Петър са авторите на специална гривна, която спасява човешки животи, а името, което са избрали за изобретението си е \"Alleviation\".\r\n\r\nИдеята им хрумнала след като заедно били на курс за първа долекарска помощ.\r\n\r\nВярват, че тяхната разработка много скоро ще намери реално приложение.\r\n\r\nУчениците вече се подготвят за следващото си предизвикателство - на 21 юни ще представят изобретението си онлайн.\r\n", "date": "2017.06.16", "title": "Уникален проект на талантливи български ученици"}
{"url": "http://www.novinite.bg/articles/145680/Martva-jena-beshe-namerena-pred-blok-v-kv-Hipodruma-v-Sofiya", "text": "\r\nЖена е била намерена мъртва пред жилищна кооперация в столичния  рано тази сутрин, предаде бТВ. При огледа са установени следи от насилие.\r\nВ Шесто районно управление на полицията е отведена 32-годишна жена, заподозряна за извършеното престъпление.\r\nЗадържани са и двама мъже, чиято съпричастност към случилото се изяснява.\r\nОбразувано е досъдебно производство, разследването продължава.\r\n", "date": "2017.06.16", "title": "Мъртва жена беше намерена пред блок в кв.  „Хиподрума“ в София"}
{"url": "http://www.novinite.bg/articles/145675/Vechnata-Rajna-Kabaivanska", "text": "400 пъти \"Тоска\". 400 пъти \"Мадам Бътерфлай\". Майчинство на 40 години. И сбогуване с публиката пред 20 000 души, предаде бТВ.„Времето се промени. Имахме само радиото и слушахме оперна и симфонична музика. Сега какво слушате и какво виждате по телевизията. Съвсем други неща, нали”, коментира оперната певица Райна Кабаиванска.Тя разказа за работата си с Мария Калас.  Веднъж й казала защо пее тъмно, трябва да пее светло. „Тогава много сериозно я погледнах в очите и казах: \"А вие защо цял живот пеехте тъмно и даже винаги през \"у\" минавахте като пеете?\" И тя тогава, това беше много трагичен отговор, ми каза: \"Ето защо си загубих гласа.”През септември Кабаиванска ще проведе 17-и майсторски клас, организиран от НБУ. През октомври ще представи операта \"Норма\" с участието на нейни ученици от България и Италия.„И за Норма ни трябва три изключителни гласове и аз смятам, че ще имаме и двойни състави, така, че ще имаме две Норми, две, двама тенора за ролята. Растат нови таланти”, коментира тя.Набирането на кандидати вече е започнало и ще продължи до началото на септември.", "date": "2017.06.16", "title": "Вечната Райна Кабаиванска"}
{"url": "http://www.novinite.bg/articles/145674/Zadarjanite-alo-izmamnici-mogat-da-lejat-v-zatvora-do-8-godini", "text": "Ако бъдат признати за виновни, задържаните \"ало\" измамници от Ветово могат да бъдат изпратени в затвора за до 8 години. Това съобщи пред NOVA говорителят на Окръжната прокуратура във Велико Търново Катя Лещакова. \"След повдигането им на обвинения, те са задържани за срок до 72 часа\", уточни тя. Трима организатори на група за телефонни измами бяха задържани в нощта на сряда срещу четвъртък при акция във Ветово.  Повдигнати са им обвинения за организиране на телефонни измами. В продължение на няколко часа разследващите правиха обиски. Откриха  9 000 лева в различна валута, златни накити и мобилни телефони.Припомняме, че след разследване на NOVA беше задържан друг тартор на телефонните измамници - Люцкан Люцканов, който и сега е в ареста.За миналата година във Ветово са задържани 8 телефонни измамници. Някои от тях вече са с присъди. Други се разследват. За 2016 г. има 78 регистрирани телефонни измами само на територията на Област Русе. Общо нанесените щети са за над 600 000 лева.  ", "date": "2017.06.16", "title": "Задържаните \"ало\" измамници могат да лежат в затвора до 8 години"}
{"url": "http://www.novinite.bg/articles/145692/Posyakoha-losho-nashata-naj-dobra-sprintorka-Ivet-Lalova", "text": "Посякоха лошо нашата най-добра спринтьорка Ивет Лалова. Чаровницата завърши на четвърто място в спринта на 200 метра на Диамантената лига в Осло (Норвегия), пише .Сребърната медалистка на 100 и 200 м от Европейското първенство в Амстердам през миналата година финишира с време от 22.94 секунди. После обаче се намесиха съдиите. Ивет беше дисквалифицирана с оправдание, че е попречила на състезател.Дафне Схипърс даде време 22.31 сек, но също беше дисквалифицирана след надбягването от явно изключително взискателните наблюдатели на спринта. В крайна сметка първото място на 200 м. в Осло беше заето от Мюриел Ауре (Кот д'Ивоар) с лично постижение за сезона от 22.74 сек, следвана от ямайката Симон Фейси с 22.77 сек и Гина Люкенкерпер с 23.04 сек.В неделя Ивет ще участва и на Диамантената лига в Стокхолм. Там ще бъде и сребърната ни олимпийска медалистка от Рио 2016 на скок височина - Мирела Демирева.", "date": "2017.06.16", "title": "Посякоха лошо нашата най-добра спринтьорка Ивет Лалова"}
{"url": "http://www.novinite.bg/articles/145693/Parvi-smarten-sluchaj-sled-ekshana-v-Torino", "text": "Първият смъртен случай след инцидентите в Торино по време на финала в Шампионската лига беше потвърден. 38-годишната привърженичка на Ювентус Ерика Пиолети, която пострада в суматохата, почина, пише.Жената получила сърдечен пристъп в резултат на силния натиск в областта на гръдния кош, а това доведе до необратими увреждания на главния мозък. Нейното семейство взе решение системите, поддържащи живота на Ерика, да бъдат изключени.Както е известно, финалът между Ювентус и Реал Мадрид беше излъчван на огромна видеостена в Торино. Около 20 000 фенове на \"бианконерите\" присъстваха на площад \"Сан Карло\", за да подкрепят любимците си.По време на мача тийнейджър решил да си направи шега, като възпроизведе звук, наподобяващ експлозия - вероятно чрез пиратка, а след това се развикал, че е терорист с бомби. Това изплаши събралите се тифози, които започнаха да тичат напосоки. В резултат на това над 1527 човека бяха ранени.", "date": "2017.06.16", "title": "Първи смъртен случай след екшъна в Торино"}
{"url": "http://www.novinite.bg/articles/145695/Botev-Pd-shte-ima-nov-rejs-brandiran-v-prelyubopitni-kraski", "text": "Ботев (Пд) ще има нов рейс, а той ще бъде брандиран в прелюбопитни краски. Естествено - жълто-черни. Мотивите ще бъдат снимки от спечелената Купа ан България. Фотосите ще бъдат вплетени в клубното возило, пише .Всъщност - съществуват няколко варианта за бранд. Точно кой от тях ще изберат \"канарчетата\" ще стане ясно до дни.", "date": "2017.06.16", "title": "Ботев (Пд) ще има нов рейс брандиран в прелюбопитни краски"}
{"url": "http://www.novinite.bg/articles/145696/Cyal-jivot-shte-sam-blagodaren-na-Berbatov-prizna-mlad-talant", "text": "Талантът от школата на Локомотив (Пловдив) Ияд Хамуд (долу вдясно) беше на седмото небе от щастие, след като беше част от отбора на Димитър Бербатов United Stars в благотворителния мач срещу Аll Stars на Луиш Фиго (3:3). 15-годишният нападател не влезе в игра, но въпреки това бе изключително радостен от досега с кумирите си, пише Sporta.bg.\"Беше неописуемо! Все едно попаднах в света на приказките. Тези хора съм ги гледал като божества по телевизията, а сега се докосвах до тях. Даже и поговорих с някои. Преживяването мога да опиша само с момента, когато Мартин Камбуров вкара на Ботев след мой пас\", сподели пред \"Марица\" Ияд Хамуд. \"Не се сърдя, че не играх. Напротив. Цял живот ще бъда благодарен на Димитър Бербатов, че ми подари това невероятно преживяване. Всичко беше фантастично. Бербатов е голям джентълмен. Посрещна и ни изпрати нас младите. Поинтересува се за всеки един от нас. Пожела да се видим пак и да имаме успешни кариери\", разказа Хамуд, който е пред трансфер в Шефилд Уензди. \"Най-големи пичове от звездите бяха Дейвид Джеймс, Неманя Видич и Патрис Евра. Евра е огромен купонджия. Постоянно ръсеще майтапи. Джеймс също е веселяк. Разпитваше кой от нас е вратар. А Видич успя да поговори с всеки от нас. Горд съм, че на това велико събитие аз представих школата на Локомотив\", каза още Ияд Хамуд.", "date": "2017.06.16", "title": "Цял живот ще съм благодарен на Бербатов, призна млад талант"}
{"url": "http://www.novinite.bg/articles/145722/Zadarjaha-chetvarti-chovek-za-ubijstvoto-stolichniya-kv-Hipodruma", "text": "\r\nТова съобщи на брифинг директорът на Столичната полиция Ивайло Иванов, предаде БНТ. Задържани са нейната съседка на 32 години, която е предполагаемият извършител, съпругът й, наемател, който е живял в техен апартамент и човекът, подал сигнала. Те все още се разпитват от криминалистите, пише 24 часа\r\n\r\n\r\n\r\n\r\n\r\n\r\n", "date": "2017.06.16", "title": "Задържаха четвърти човек за убийството столичния кв. \"Хиподрума\""}
{"url": "http://www.novinite.bg/articles/145702/Krusharski-Poluchavate-bezplatna-informaciya-a-me-pitate-dali-az-shte-platya-na-igrachite", "text": "60-годишният бизнесмен от Говедарци се изцепи преди първата тренировка на отбора, на която играчите го чакаха да раздаде поне една от четирите дължими заплати, .„Все ме питате за пари. Накрая ще взема да ви таксувам за всяко интервю. Получавате безплатна информация, а ме питате дали аз ще платя на играчите. За всяко интервю с човек от Локо ще се плаща“, започна Крушарски. „Селекция? Ще има нови играчи, но ще има и гаджета за футболистите. Намерил съм им. Даже ще преговарям с футболистите те да ми плащат, защото са в Локо. Нашият клуб е марка“, продължи с бисерите босът.В същото време изданието пише, че заради забавените от януари заплати двамата капитани Мартин Камбуров и Дани Кики си измислили контузии, въпреки че се явиха на сбора. Локомотив (Пловдив) води преговори с Веселин Минев, Антон Огнянов и Александър Александров – Алвеша, които се оказаха ненужни в Левски.Павел Виданов пък отказа да остане, въпреки че беше увещаван лично от Крушарски цял ден вчера. Опитният бранител вероятно ще подсили Берое.", "date": "2017.06.16", "title": "Крушарски: Получавате безплатна информация, а ме питате дали аз ще платя на играчите"}
{"url": "http://www.novinite.bg/articles/145691/Topcho-potvardi-che-se-zahvashta-s-tretodivizionniya-Arda-Kardjali", "text": "Дългогодишният капитан на Левски и бивш треньор на тима Елин Топузаков потвърди пред Дарик, че се захваща с третодивизионния Арда Кърджали, който се състезава в Югоизточната дивизия на третото ниво в българския футбол, пише .Анонсите са, че зад клуба седят сериозни хора с големи финансови възможности, които ще градят сериозен отбор. На практика Топчо ще прави почти нов отбор и се е заел със задачата да привлича футболисти, с които да атакува втория ешелон.", "date": "2017.06.16", "title": "Топчо потвърди, че се захваща с третодивизионния Арда Кърджали"}
{"url": "http://www.novinite.bg/articles/145700/Ronaldo-spira-da-igrae-za-Real-Madrid", "text": "Авторитетният португалски вестник A Bola шокира медийната общественост с новината, че звездата на Реал Мадрид Кристиано Роналдо иска да напусне Испания и решението му затова е категорично, пише .Според изданието, CR7 е възмутен от отношението на испанската прокуратура и обвиненията, които му бяха повдигнати във връзка с укриването на данъци в размер на 14,768,897.40 евро. A Bola твърди, че Роналдо вече е съобщил решението си на президента на Реал Флорентино Перес и връщане назад няма, пише Гонг.В четвъртък AS разкри, че от клуба са посъветвали Роналдо да постигне споразумение с прокуратурата относно обвиненията повдигнати срещу него. Ако Кристиано признае вината си в рамките на 60 дни, съдията може да приложи висококвалифицирани смекчващи обстоятелства, които са въведени в Наказателния кодекс на Испания през 2013 година и може да намали на половина или на четвърт всяко едно от данъчните престъпления, ако футболистът признае фактите, че е укрил приходите си и е ощетил държавната хазна. Глобата на Роналдо може да бъде 30 милиона евро.", "date": "2017.06.16", "title": "Роналдо спира да играе за Реал Мадрид"}
{"url": "http://www.novinite.bg/articles/145703/Znaete-li-koi-sa-lodovete-koito-pomagat-na-kojata-ni-prez-lyatoto", "text": "Плодовете и зеленчуците снабдяват организма ни с много полезни вещества, предаде Дарик. Пролетно-летният сезон предлага изобилие от плодове, които са изключително полезни за кожата на лицето. Вижте кои са те: Боровинките са истински дар за красота и здраве. Наричат ги суперхрана. Те са източник на антиоксиданти, богати са на фибри и витамини А и С. Ако ги добавите ги към вашата диета те ще направят страхотни неща за кожата ви. “Изяждай ябълка сутрин – за здраве и вечер – за красота”, казват французите. Ябълките са богати на минерали, както и на ценните за нашия организъм витамини от групата B, C .  Ябълките са богат източник на пектин и целулоза, ябълчна и лимонена киселина, захари. Динята е сред най-вкусните летни плодове. Освен, че разхлажда в жегите и се отразява добре на организма, динята има и друго полезно действие – почиства кожата и я прави да изглежда по-млада и красива. Бананите са един от най-добрите източници на калий - минерал, който е жизненоважен за поддържане на баланса на овлажняване на кожата. Изключително сухата кожа е класически симптом на недостиг на калий, затова опитайте да включите банана в ежедневния прием на плодове. Ананасът се е използвал за лечение в продължение на векове, тъй като е единственият плод, за които е известно, че съдържат ензим, наречен бромелаин – той се бори с възпаленията на кожата и подуванията. Ако искате да се разхубавите по естествен път, ягодите са едно чудесно средство за тази цел. Те са особено богати на елагична киселина, която се бори срещу бръчките. Папаята е истинска бомба на витамин А и ензима папаин, който помага да се разграждат неактивните протеини, а кожата да се отърве от мъртвите клетки. Това официално е плодът, съдържащ най-много витамин С - основната съставка на кожата за жизненост и блясък. Подобно на боровинките, нарът също е определен за суперхрана. Освен това той съдържа мощни съединения срещу стареене, които спомагат за стимулиране на регенерацията на кожните клетки. Черешите съдържат по-висока концентрация на антиоксиданти от всеки друг плод, като помагат за борбата със свободните радикали и по този начин забавят процеса на стареене.", "date": "2017.06.16", "title": "Знаете ли, кои са лодовете, които помагат на кожата ни през лятото"}
{"url": "http://www.novinite.bg/articles/145689/Nepravilnoto-hranene-otklyuchva-depresiyata", "text": "Изследване на Университета Дикин (Deakin university) разкрива, че неправилното хранене увеличава вероятността от развитие на депресия. Здравословното хранене пък може да избави хората от това психично разстройство. В изследването са участвали 67 души с умерена и тежка депресия, пише „Сайънс уърлд рипорт” (Science World Report). За нуждите на проучването, в което участвали доброволци, те били разделени на две групи.Първата била подложена на нездравословна диета, но получавала социална подкрепа. Втората била помолена да се придържа към модифицирана средиземноморска диета с голям дял плодове, зеленчуци и месо с ниско съдържание на мазнини.Оказало се, че равнището на депресия се е понижило с над 30% от участниците във втората група и само с 8% при доброволците от първата, сочат резултатите на австралийския университет. Американски ескперти препоръчват на хората да се придържат именно към посочената здравословна диета. Известно е, че жените, които използват в храната си повече или по-малко червено месо, отколкото се препоръчва, страдат по-често от депресии и тревожни разстройства в сравнение с тези, които спазват препоръчаната норма за този вид месо. То е богато на цинк, желязо, витамин B12. Тези вещества намаляват риска от депресия.Доктор Дрю Рамзи (Drew Ramsey) от Колумбийския университет смята, че резултатите заслужават внимание. Според него хората, които употребяват много фастфуд са подложени на 60 – 80% по висок риск от развитие на депресия. Здравословното хранене лекува депресии Здравословното хранене лекува депресии.Средиземноморската диета намалява този риск със същия процент. Освен това тази диета пази и от деменция.", "date": "2017.06.16", "title": "Неправилното хранене отключва депресията"}
{"url": "http://www.novinite.bg/articles/145706/Sastezatelkite-ni-po-hudojestvena-gimnastika-ot-dva-dni-sa-v-Yaponiya", "text": "Българските състезателки по художествена гимнастика вече два дни са в Япония. Ансамбълът и момичетата от индивидуалното направление са на лагер в град Мураяма. Подготовката бе договорена от Илиана Раева още преди няколко месеца. Такива лагери ще има всяка година до 2020-та, когато е Олимпиадата в Токио, Sporta.bg.Домакините посрещнаха като истински принцеси цялата българска делегация. Навсякъде в града има български знамена и надписи на български език за добре дошли. Още на първата закуска момичетата уважиха домакините, обличайки традиционните кимона, с които се появиха на закуска. Макар и още леко притеснени от японската кухня грациите се заканиха да опитат местните специалитети.След първата закуска на японска земя се проведе и официална среща за уточнение на подробностите, относно протичане на лагера на нашата делегация. Нашите момичета ще изиграят две продукции пред местната публика, пише Блиц Спорт. Очаква се на всяка една от тях да присъстват над 2000 души, съобщава федерацията по художествена гимнастика. Бяха уговорени посещения на местни училища, разглеждане на долината на розите, среща с българския посланик в Япония и други мероприятия. Изцяло на разположение на българската делегация е преводачът Янко Попов, който улеснява максимално престоя им в Япония.На специална вечеря домакините продължиха да изненадват българите. Местни деца, облечени в наши народни носии, играха български танци. Голямо българско хоро развесели всички присъстващи. А дечица подариха на гостите традиционни ръчно правени кукли.Още в София преводачът Янко Попов раздаде на всички българи най-важните японски думи и изрази, с които да си помагат. Още със стъпването си на японска земя част от момичетата вече бяха научили част от думите. Симона Дянкова и Ели Бинева с доста сериозен успех успяха да проговорят на японски макар и за кратко.", "date": "2017.06.16", "title": "Състезателките ни по художествена гимнастика от два дни са в Япония"}
{"url": "http://www.novinite.bg/articles/145745/Daniel-Borimirov-obyavi-che-sa-postavili-3-godishen-srok-za-rezultati", "text": "Отговарящият за случващото се в спортно-технически аспект в Левски Даниел Боримиров обяви любопитна новина около клуба. Спортният шеф даде да се разбере, че на \"Герена\" са си поставили 3-годишен срок, в който трябва да постигнат набелязани цели и отборът да се харесва на феновете.„Както обикновено, така и този път Левски си е поставил високи цели. Ще преследваме титлата и Купата на България. От много време насам Левски стартира подготовката с шест нови попълнеинея, което е радостно за нас. Знаете, че прозорецът е до края на месец август, в този период Левски ще се стреми да взема добри футболисти на постовете, на които смятаме, че имаме нужда, за да може Левски да върви нагоре и да радва „сините“ привърженици“, коментира Боримиров чат на живо с феновете на тима във фейсбук страницата на Левски.„Обявяваме си план в следващите три години Левски да изглежда, така както ние - спортно-техническото ръководство си представяме“, каза още той.„Искам да благодаря на всички футболисти, които са дали много на Левски в последните години. В живота има и такива моментни, в които един клуб тръгва по друг път на развитие. Всичко това е заложено в нашата концепция за 3-годишното развитие. Виждате, че залагаме на юноши, връщаме футболисти, които са тръгнали от нашата школа. Ние искрено им вярваме, защото те са закърмени с левскарското мляко. Знаят какво е Левски. В разговорите с тях всеки един от тях копнее да се докаже“.„Работим по крилата и десния бек. Искаме футболисти, които ще дойдат на тези позиции да са по-добри от тези, които досега бяха в Левски. Това е свързано с доста наблюдения. Не искаме да правим грешки, ще изисква повече време, но работим по този въпрос.“„Вече споменах, че обявяваме един план за развитие от порядъка на 3 години. Всяко начало е трудно. В първите месеци ше обиграваме отбора и ще градим гръбнака. В следващите две години ще вземаме по 1-2 футболисти, с които да надграждаме. След края на подготовката ще се водят разговори с Бурабия. Той за нас е ключов футболист. Той ще бъде един от ключовите фактори в нашия отбор, който искаме да градим. За да вземем футболист от Бразилия, преди това тези футболисти трябва да сме ги наблюдавали. Според мен нашето скаутско звено трябва да се разрасне. Един скаут не е достатъчен“, призна още Даниел Боримиров.", "date": "2017.06.16", "title": "Даниел Боримиров обяви, че са поставили  3-годишен срок за резултати"}
{"url": "http://www.novinite.bg/articles/145748/CSKA-Sofiya-shte-igrae-v-Evropa", "text": "Името на ЦСКА-София се появи сред клубовете, които ще участват в жребия за първия предварителен кръг на турнира Лига Европа. Сутринта на негово място фигурираше отборът на Дунав Русе, но в ранния следобед той беше заличен и на негово място беше записано името на столичани, пише Sporta.bg.По принцип участието на Дунав зависеше от изхода на обжалването на ЦСКА-София на забраната да играе три поредни сезона в Европа, която изтича през лятото на 2019 г. Не е ясно все още какво се е случило в Лозана и какво следва оттук насетне. В Русе имаха още онзи ден уведомление от УЕФА и резервираха билети за жребия. Президентът на Дунав д-р Симеонов лично ще пътува до Нион.В понеделник ще бъде изтеглен жребият и за първи, и за втори предварителен кръг. Нашите стартират в Лига Европа на 29 юни, реваншът е на 6 юли. Ако прескочат до втори кръг, датите на мачовете са  13 юли и 20 юли.", "date": "2017.06.16", "title": "ЦСКА-София ще играе в Европа"}
{"url": "http://www.novinite.bg/articles/145758/Rakovodstvata-na-Botev-i-Marica-v-satrudnichestvo", "text": "Ръководствата на Ботев (Пловдив) и Марица (Пловдив) се разбраха за взаимно сътрудничество, което ще се изразява в няколко аспекта. „Жълто-черният“ Клуб е дал съгласието си отборът на Марица да домакинства на „Футболен комплекс Ботев 1912“ до получаване на лиценз на ст. „Марица“, пише Sporta.bg.Двете страни ще си помагат и в спортно-техническо естество, като ще имат взаимни мероприятия. Освен това, „канарчетата“ ще дадат пет от юношите си под наем в тима от кв. „Кършияка“ – вратарят Мартин Димитров, защитниците Атанас Ташолов и Атанас Пашалиев, халфът Петър Чалъков и нападателят Иван Кирев.В редиците на отбора на Марица вече има няколко футболисти минали през „канарчетата“ и феновете на Ботев ще могат да следят отблизо изявите на играчите на „жълто-сините“.", "date": "2017.06.16", "title": "Ръководствата на Ботев и Марица в сътрудничество"}
{"url": "http://www.novinite.bg/articles/145753/Znayat-se-veche-sapernicite-za-starta-na-Evropejskoto-po-boks", "text": "Най-тежкият ни боксьор - Петър Белберов (кат. +91 кг), ще излезе пръв от българския отбор на ринга в Харков (Украйна), където днес започва Европейското първенство за мъже, пише Sporta.bg.Тегленият жребий отреди за съперник на бронзовия ни медалист от Самоков 2015 състезателя на Беларус Александър Калейю. Мачът между двамата е тази вечер и е 6-и в програмата на сесията, която започва в 19:30 ч.При победа, във втория кръг Белберов ще срещне поставения под номер 1 в схемата Махамадрасул Мажидов (Азер), бронзов медалист от Олимпийските игри в Лондон през 2012 г. Като втори поставени в схемите на своите категории са Даниел Асенов (52) и Елиан Димитров (60), като и двамата и ще почиват в първия кръг. Номер 4 при 56-килограмовите пък е Стефан Иванов, който също ще боксира направо във втория кръг.  На ринга утре (събота, 17 юни) в сесията от 14:30 ч ще излезе Симеон Чамов (69 кг), а във вечерната от 19:30 ч - Кристиян Димитров (91). На Европейското ще участват общо 258 боксьори от 40 страни, които освен за медалите, ще спорят и за 80 квоти (по 8 в 10-те категории) за световното първенство в Хамбург (Гер) в края на август.", "date": "2017.06.16", "title": "Знаят се вече съперниците за старта на Европейското по бокс"}
{"url": "http://www.novinite.bg/articles/145756/Nacionalnata-futbolna-baza-e-dadena-za-primer-ot-UEFA", "text": "Националната футболна база, изградена от БФС в столичния квартал Бояна, е дадена за пример от УЕФА и проектът се показва като макет на други федерации, регионални центрове и клубове, желаещи да строят, пише .От Европейската централа са изпратили писмо до БФС, че центърът за футбол в София ще бъде сочен като идеално съотношение между цена, качество и разходи, които са направени. Още преди два месеца в БФС пък е получено писмо, в което се казва, че проектът е в топ 3 в Европа за последните 7 години именно по тези показатели.Както е известно, базата в Бояна, която се ползва приоритетно от националните отбори, беше изградена със средства от ФИФА и УЕФА, дарения и приходи на БФС, а неин основен двигател беше президентът на централата Борислав Михайлов.", "date": "2017.06.16", "title": "Националната футболна база, е дадена за пример от УЕФА"}
{"url": "http://www.novinite.bg/articles/145731/Fabrika-predostavi-teren-za-skejtbordisti-VIDEO", "text": "Скейтборд, оказва се, може да се кара и на доста необичайни площадки, предаде бТВ. По случай Световния ден на вятъра – 15 юни, фабрика за вятърни турбини в Испания стана красив декор за зрелищни изпълнения на четирима от топ скейтбордистите в света.Раян Шеклер, Алекс Сордженте, Зайън Райт и Дани Леон използваха машинните елементи и металните материали във фабриката като рампи, а огромни тръби с диаметър от 8 м и дължина над 100 се превърнаха в тунели за зрелищното шоу.По време на демонстрацията им служителите във фабриката не се спряха работата си – само за да станат изпълненията на скейтбордистите още по-зрелищни на фона на искрите от заваряване.", "date": "2017.06.16", "title": "Фабрика предостави терен за скейтбордисти (ВИДЕО)"}
{"url": "http://www.novinite.bg/articles/145746/Intervyu-s-Babangida", "text": "Емил Ангелов-Бабангида облича екипа на Левски през зимната пауза на сезон 2003/04. Бележи и трите гола, с които \"сините\" на Станимир Стоилов елиминират Артмедия, както и единствения и победен гол срещу Динамо (Букурещ) в последната минута на мача от груповата фаза за Купата на УЕФА. Има общо 8 попадения за Левски в евротурнирите, сред които и това за 1:1 срещу Шалке 04 на четвъртфинал между двата тима, игран на \"Фелтинс Арена\" през 2006 година. Има общо 107 мача и 39 гола за \"сините\" във всички турнири, Sporta.bg. Два пъти шампион и два пъти носител на Купата на България за сезони 2004/2005 и 2006/2007. Младият специалист, който в момента е отдаден изцяло на родното Хасково, даде интервю за \"ШОУ\", в което говори за сегашната ситуация в Левски и за миналото:Емо, как си? С какво се занимаваш?- Добре съм, вече почти една година съм треньор на мъжкия отбор на Хасково, преди това работих в школата. Бяхме на прага от класиране в Трета лига, но загубихме на баража от Сокол (Марково). Разчитам предимно на млади момчета, имаме 16 и 17-годишни. Големият ми син също играе в отбора.Ти излизаш ли все още на терена?- Не, приключих вече, не играя. А и си имам принципи. Ще ми бъде некомфортно примерно да съм на терена и да се карам на момчетата след някоя грешка, а след това и аз да допусна такава. Щом си треньор, не е редно да играеш.Въпросът с финансирането на клуба как стои?- Реално нямаме финанси, помагат само местни бизнесмени. Надявам се, ако се класираме в Трета лига, Общината да ни обърне внимание. Жалко е за град като Хасково да няма сериозен отбор в професионалния футбол. От тук винаги са излизали таланти.Каква заплата получаваш?- Може и да не повярвате, но вече една година съм без нито една стотинка. Не получавам пари за това, което работя. Тук не става дума за заплата. Правя го за каузата. Още преди няколко години реших да се заема с треньорството. Тъкмо трупам опит, тъкмо помагам на клуба майка, от който съм произлязъл. Още в началото на проекта, когато разговарях с ръководството, им казах, че в началото не искам заплата, а желая да развиваме младите футболисти на Хасково. И аз съм млад в занаята, още съм в началото. Поласкан съм от поканата на Станимир Стоилов. Мъри винаги ми е служил за пример, знаете колко много постигнахме с него в Левски. Той ми се обади и ме помоли да оглавя мъжкия отбор на Хасково. Приех с удоволствие. В началото съвместявах две длъжности - треньор не само на първия тим, а и на юношите.Станимир Стоилов помага ли сериозно на футбола в Хасково?- Той най-много помага и заслужава адмирации. Мъри постоянно вади собствени средства за футболния отбор на Хасково. Реално, ако го няма, нямаше да го има футбола в града ни. Не говорим само за екипи и топки, знаете, че има много разходи във всеки отбор. Мъри винаги ми е бил за пример. Учил съм се, а и продължавам да се уча от него, както и от Стамен Белчев. На настоящия треньор на ЦСКА бях помощник в Хасково, когато бяхме в \"А\" група.А Григор Димитров помага ли на футбола в родния си град?- Всички се възхищаваме на Григор и му стискаме палци да постига големи успехи. За момента не ни помага, но и все пак не е длъжен да го прави.Познаваш ли се с него?- Лично не го познавам, зная баща му Димитър. Григор засега не е показал, че се интересува от футбола в града. Идва си доста рядко, никога не съм говорил с него до момента. Последният път, когато го видях, беше при едно награждаване на кортовете тук - когато официално стана почетен гражданин на Хасково. Разплака се от вълнение момчето. Каза, че много обича родния си град и е нормално да бъде така. Развива своя спорт - тенисът. Има академия, кортове, треньори... Познавам баща му Димитър Господинов. Аз също играя тенис. За момента обаче не съм излизал на корта срещу бащата на Григор. Играл съм обаче срещу някои от треньорите им.Стамен Белчев е цесекар, а ти левскар, как се разбирате?- Това няма значение. Хората в България не трябва да сме крайни. Важното е да се уважаваме. Без Левски и ЦСКА не може. Напоследък обаче сме свидетели на много лоши и грозни неща. Наблюденията ми са, че народът е страшно озлобял. Вижте само в Левски какво се случва. Много е лесно, когато един човек e паднал, да го удариш и да го довършиш, а не да му подадеш ръка и да го спасиш. В Левски всеки плюе по другия. Да, отборът не е на върха, но не може по този грозен начин фенове да обиждат футболисти. Говоря за случилото се с Божидар Митрев в баража с Верея. Жал ми стана за момчето. Познавам го от години. Когато бях в Левски, а той дойде от юношите, знаете ли какво правеше всеки път? Винаги след тренировка ме молеше да оставаме допълнително. Викаше ми \"Бате Емо, моля те, остани да ми биеш удари\". Казваше ми, че иска един ден да бъде като Митко Иванков. Беше още 16-годишен, идваше с градския транспорт на тренировките. Божката дава всичко от себе си за любимия отбор. Той е заклет левскар, а вижте на какво го направиха срещу Верея. Брутална история! Да си псуван от свои, и то след като майка му е починала, лека й пръст! Недоумявам как може да има такива хора, и с какви очи се наричат фенове на Левски.По ваше време напрежението май не беше чак толкова голямо?- Да, така е. А сега е страшно. Псувни, събличане на играчи - от собствените фенове, което е безумието в случая. Не знам кой вкара тази мода в Левски. Този свят клуб не заслужава подобни грозотии. Това не са истинските фенове на Левски, не са тези, които се радваха на \"Синята приказка\" с Мъри и Сираков. Тогава също сме губили, но дори след загуба ни аплодираха и бяха на крака, за да ни изпратят. По този начин публиката ни вдъхваше сили и кураж, помагайки ни бързо да се изправил след поражение. Сега обаче е обратното. Виждат, че човек се дави, а не му подават ръка. Даже напротив - потапят му главата, казано образно...Имаш ли любимец в сегашния Левски и коментарът ти за изминалия сезон?- Чак любимец, не бих казал. Неприятно ми е за момчетата, които очевидно са смазани психически. Вярвам, че имат качества, не всички, подчертавам, но ядрото от титулярите са добри футболисти.Кое поражда психическото напрежение?- То е резултат от недоверието на феновете. Играчите усещат, че няма гръб. Борят се сами, нямат нужната опора, стадионът е празен, а в ЦСКА е точно обратното. Феновете им са зад техните футболисти и затова им се получават нещата. Поздравявам Стамен Белчев за успешния им сезон. Истината е, че в мачовете на Левски ходят само хора, които са на трибуните, за да хулят.Защо Левски е без трофей от 2009-а насам?- Защото го няма нужното обединение. От години се коментира едно и също - че се привличат най-различните чужденци, които идват заради парите, и бързо си отиват. Факт е обаче, че няма единство - ръководство, треньори, фенове... всички трябва да сме едно. А не всеки да вика на другия \"ти си виновен\". Дори се стига до ситуация, в която не се знае кой е президент. А по наше време всички знаехме: Тодор Батков, след него Наско Сираков, треньорът Мъри Стоилов, на четвърто място в йерархията бяха феновете, чак след тях бяхме футболистите. Имаше го обединението тогава. Всичко беше ясно написано и начертано.Какво е мнението ти за Даниел Боримиров и Николай Митов?- Борето го познавам от години, играхме заедно. Категорично мога да заявя, че е сериозен човек. Винаги съм му имал доверие. Трябва да се гласува доверие на Боримиров и Митов, а не само хулене и обиди.С Митов познаваш ли се?- Не съм приятел с него. Аз като играех, той беше в школата. От там го знаех. Смятам, че е добър треньор, но му трябва спокойствие. Дани Боримиров ще направи селекцията и ще стабилизира Левски, убеден съм в това. Призовавам феновете за търпение.Кои са най-паметните ти мигове с екипа на Левски?- Много са. Знаете какво направихме в Купата на УЕФА с достигането до четвъртфиналите, головете, които вкарах, след това в групите на Шампионска лига, спечелих шампионски титли и купи с любимия отбор. Все паметни мигове. Изпъква обаче попадението ми срещу Динамо (Букурещ) - най-важният ми гол. Ако не бях вкарал, не знам дали щяхме да напишем \"Синята приказка\" с Мъри и Сираков, за която винаги ще се говори. Не може да се отрече, че постигнахме много, бяхме класен отбор. Тим с изключителни фигури и доказани специалисти - Стоилов и Сираков.Какви бяха заплатите и премиите тогава?- По наше време нямаше чак толкова високи заплати като сега. Вземахме средни заплати, не много големи, но навреме всичко беше перфектно и изчистено до датата, за която сме се споразумели. А сега чета как в този клуб от пет месеца не били взимали заплати, в друг пък от три.Искаш ли да бъдеш отново в Левски, евентуално да работиш в детско-юношеската школа на клуба?- За момента няма подобен вариант. След година-две смятам да се върна в София със семейството ми и тогава може би ще коментирам с хората, които са в клуба. Искам да бъде отново в Левски. Това е отборът, който наистина ми е на сърце. Винаги съм давал всичко от себе си за Левски.Кои са приятелите ти, останали от онзи отбор на Левски?- Най-близък съм с Боримиров, Гошо Петков и Коприваров, който още играе, в Австрия е от години.Петков споделял ли ти е плановете си - дали ще играе още или ще спира?- Няма да се откаже, ще държи до края. Той не иска да спира, обаче ще го откажат. Ех, само като се сещам какъв отбор бяхме... И Ричард Еромоигбе, Вагнер, Томашич, Топчо, Йовов, Мечо Телкийски - все супер момчета. След Левски бях и в други клубове, но не беше същото. Най-яко ми беше на \"Герена\".Кой беше най-големият шегаджия сред съотборниците ти?- Петков и Ричи. Жоро колко номера ни е спретвал, ако знаете.Сподели за някоя случка?- Веднага ви казвам какво беше измислил на официалната ни тренировка на \"Ноу Камп\" в деня преди мача ни с Барселона. Провикна се на Деко (б.р. - Мирослав Иванов) \"ей, Деко, ела да преместим резервната скамейка!\", и Миро търчи, за да му помогне. И след секунди гледаме как Деко хванал пейката и я дърпа, а тя циментиране и не помръдва. В този момент всички припадаме от смях. Култови случки сме имали, все спомени, които остават.Впечатлен ли си от проекта Лудогорец, който вече шест поредни години е шампион на България?- Най-силният отбор у нас в момента. На този етап са хегемон в България. Това е отборът, който представи много силно страната ни на европейската сцена. Аз съм реалист и казвам истината - на този етап Лудогорец е най-добрият отбор. Уважавам всички отбори, но те са с крачки пред останалите.И двамата ти синове ли са футболисти?- Да, големият е в първия отбор, както вече ви казах, аз съм му треньор. На 16 години е, има голямо желание да се развива. Малкият е един от най-добрите в своя набор - родените 2009 година. Надявам се да продължават така усърдно да работят и както аз съм се преборил, така и те да станат добри футболисти. Ако не се преборят, ще си останат само футболистчета.", "date": "2017.06.16", "title": "Интервю с Бабангида"}
{"url": "http://www.novinite.bg/articles/145750/Hristo-Kolev-Bashtata-misli-da-se-zavarna-v-rodniya-si-klub", "text": "Една от големите легенди на Локомотив Пловдив е пред завръщане в родния си клуб. Става въпрос за Христо Колев – Бащата, пише.Гениалният халф на черно-белите от 80-те и 90-те години е получил предложение от клубното ръководство да се присъедини към треньорския щаб на представителния тим. Ако преговорите приключат успешно, Бащата ще стане първи помощник на Войн Войнов.Самият Войнов загатна вчера, че се очаква приятна изненада за феновете на Локомотив и призна, че негов помощник ще е „човек, дал изключително много на Локомотив“.", "date": "2017.06.16", "title": "Христо Колев- Бащата мисли да се завърна в родния си клуб"}
{"url": "http://www.novinite.bg/articles/145665/Hilyadi-nedovolni-protestirat-po-ulicite-na-Ankara-VIDEO", "text": "Хиляди на протест в Турция. Те излязоха по улиците на Анкара в знак на недоволство срещу присъдата от 25 години затвор на депутат от опозиционната Републиканска народна партия, пише НОВА.Бившият журналист Енис Бербероглу беше осъден затова, че е предал секретна правителствена информация на в. „Джумхюриет“ във връзка с материал, който обвинява Анкара в изпращане на оръжия в Сирия. Демонстрацията в Анкара постави началото и на протестно шествие, което ще стигне до Истанбул. ", "date": "2017.06.16", "title": "Хиляди недоволни протестират по улиците на Анкара (ВИДЕО)"}
{"url": "http://www.novinite.bg/articles/145671/Poreden-spasitelen-transh-ot-85-mlrd-evro-na-Garciya", "text": "\r\nФинансовите министри от Еврогрупата се споразумяха да отпуснат следващия  от свежи пари за Атина, предадоха световните агенции, предаде бТВ. Сумата възлиза на 8,5 млрд. евро, което е повече от 7-те млрд, от които  спешно се нуждае, за да плати вноските си по дълга през юли и да избегне фалит.\r\nПробивът идва, след като международните кредитори на страната бяха разделени по въпроса как да се процедира с третия спасителен пакет след гръцкия финансов крах преди 7 години.\r\n е в процес на болезнени реформи, за да получава по-нататъшна спасителна помощ от европейските си кредитори.\r\n", "date": "2017.06.16", "title": "Пореден спасителен транш от 8,5 млрд. евро на Гърция"}
{"url": "http://www.novinite.bg/articles/145669/Samoubijstven-atentat-v-prepalnena-djamiya-v-Kabul", "text": "\r\nСамоубийствен атентатор удари препълнена  в , предадоха световните агенции, предаде бТВ.\r\nПо първоначални данни са  най-малко 6 души, а над 10 са те. Атентаторът се взриви в кухнята на джамията Ал-Захра, след като полицията му попречи да влезе в молитвената зала, която бе изпълнена с молещи се.\r\nНа мястото беше изпратен екип от специалните части на Афганистан.\r\nТова е поредната терористична атака, която се случва по време на свещения за мюсюлманите месец Рамадан. Отговорност за атентата поеха „Ислямска държава”.\r\n", "date": "2017.06.16", "title": "Самоубийствен атентат в препълнена джамия в Кабул"}
{"url": "http://www.novinite.bg/articles/145673/Jertvite-na-pojara-v-London-moje-nikoga-da-ne-badat-identificirani", "text": "\r\nПолицията в  изрази опасения, че може да се окаже невъзможно да бъдат идентифицирани всички загинали в трагичния , изпепелил жилищен блок в , предадe „Ройтерс”, предаде бТВ.\r\nСпоред комисаря Стюарт Кънди събирането на човешките останки от цялата сграда ще изисква време, а пълното претърсване на всички етажи и помещения може да отнеме седмици и дори месеци. \r\nЗасега потвърденият брой на загиналите е 17.\r\nЗапитан от репортери колко може да нарасне тази цифра, Кънди изрази надежда тя да не стане трицифрено число. \r\nГневни оцелели обитатели и местни жители настояха пред кмета на  Садик Хан за бързо разследване на причините за трагедията. Като една от причините се сочи новата облицовка на сградата, която вероятно е спомогнала за бързото разпространение на огъня по етажите.\r\nИска се и ревизия на мерките за противона безопасност и на процедурите за евакуация от горящи високи сгради.\r\nХан призова разследващите да излязат с предварителен доклад още през лятото, защото за подобни жилищни блокове в  и на други места трябва да въведат нови мерки, за да се успокоят живеещите в тях. \r\n", "date": "2017.06.16", "title": "Жертвите на пожара в Лондон може никога да не бъдат идентифицирани"}
{"url": "http://www.novinite.bg/articles/145667/Tramp-vrashta-ogranicheniyata-varhu-targoviyata-i-patuvaniyata-do-Kuba", "text": "\r\nПрезидентът на САЩ  днес ще оповести мерки, с които връща та в сферата на туризма и  с , съобщиха световните агенции.\r\nТръмп ще обяви новата си политика към  в реч в Маями, където живее многобройна кубинска диаспора, враждебно настроена срещу властите в Хавана. Очаква се той да отмени някои решения на предшественика си Барак Обама за постепенно нормализиране на отношенията с , предаде бТВ.\r\nСпоред високопоставени представители на Белия дом президентът ще обяви забрана на търговските сделки на американски бизнесмени с кубински предприятия, контролирани от въоръжените сили на островната държава.\r\nТръмп ще оповести също мерки за по-строго прилагане на съществуващите  на туристическите посещения на граждани на САЩ в Куба.\r\n", "date": "2017.06.16", "title": "Тръмп връща ограниченията върху търговията и пътуванията до Куба"}
{"url": "http://www.novinite.bg/articles/145716/Shegadjiite-na-Balgariya", "text": "Съветникът на президента Румен Радев има снимка с хитлеристки мустачки и с изпъната в нацистки поздрав ръка. Но държавният глава отказва да го отстрани. Какво ни казва това? „Много съжалявам. Всякакви шеги с нацизма, неговите символи или лидери са недопустими. Особено когато могат да бъдат приети като знак за търпимост или одобрение. Извинявам се искрено за необмислената си постъпка…” Такива думи все още никой не е произнесъл публично. А можеше. Можеше така да завърши всеки от скандалите с лица от управлението, които видяхме на снимки с вдигната в нацистки поздрав ръка. Вместо това чуваме обяснения колко смешно можело да бъде това в определен контекст, колко незаменими на постовете си били съответните лица и как всичко това било плод на очерняща кампания, организирана от политическите опоненти, предаде Дарик. Как не се намериха поне двама държавни мъже, които едновременно да се обявят против подобни „закачливи” намеци към хитлеризма? Намират се само когато са поотделно и когато са противопоставени по политически признак. Тогава стават загрижени, принципни и безкомпромисни. А няколко дни по-късно им минава. И това никак не е смешно. Най-новият случай е със съветника на президента Пламен Узунов, който бе и министър на вътрешните работи в последното служебно правителство. Очевидно театрално разкрасен, той позира с хитлеристки мустачки и вдигната в нацистки поздрав ръка. Снимката бе публикувана само седмици, след като един заместник-министър и един шеф на дирекция в министерство също „лъснаха” с изпъната в нацистки поздрав ръка. Павел Тенев подаде оставка като зам.-министър на регионалното развитие, а директорът от отбраната Иво Антонов излезе в болнични, извини се публично и все още е на поста си. И двамата, разбира се, се оказаха незаменими професионалисти - поне по думите на излъчилите ги „Патриоти”.\"Не приемам наистина подхода на властта с коментарите, при които те се измъкват с професионализма на хората”, каза тогава президентът Румен Радев и обърна внимание, че въпросът не е в професионализма, а в това осъждаме ли тези явления или не. Но няма и месец по-късно президентът защити своя съветник с мустачките, защото било абсурдно „окарикатуряването на Хитлер да бъде приравнявано с флирта с нацизма”. И добави как бил осъдил тези престъпления с позицията си от 9 май. Подобно поведение е несериозно. Колкото смешни бяха мотивите, че първите двама не могат да си отидат, защото били незаменими специалисти, толкова смешно е и обяснението на Радев за третия - че президентът едва ли не бил изкупил провинението му с изявлението си срещу нацизма. Впрочем, уволненията или липсата на уволнения не може да са най-важното в случая. Кое е за предпочитане - уволнение без покаяние или покаяние с оставане на поста? Не знам верния отговор. Със сигурност обаче по-страшното от един пост е липсата на готовност за извинение, за осмисляне на случката, за поведение по едни малко по-високи стандарти от наложилата се байганьовщина. „Патриотите” веднага обявиха, че първите двама са жертва на целенасочена, предварително планирана и „подготвена отвън” атака. Третият пък тръгна да обяснява, че „този скандал е умишлено дирижиран и организиран с цел да дискредитира мен и президентската институция”. И всички взеха да обясняват как снимките били извадени от контекста. Уважаеми, коя снимка не е извадена от контекста? В най-добрия случай нито един от тримата не изпитва ни най-малка симпатия към нацизма, а просто не е преценил адекватно с какво и доколко може да се шегува. Не го признаха обаче. И това е най-страшното. Отделни държавни мъже и жени в отделни моменти се държат адекватно и реагират остро на проявите на човеконенавист. Когато тези прояви идват от техните политически опоненти. Както управляващите се постараха да покрият своите хора, така и президентът се постара да покрие своя човек. В случая БСП има последователна позиция, която обаче веднага слиза при останалите, ако си припомним как на техни мероприятия се издигат портретите на други масови убийци от 20-и век. В такава среда живеем българите през 2017 година. Среда, в която Хитлер и Сталин са просто различна гледна точка, а отделни групи граждани могат да бъдат наричани „човекоподобни”. И докато няма единна, еднозначна и масова реакция срещу тези прояви, ще продължаваме да не правим разлика между цивилизация и варварство.", "date": "2017.06.16", "title": "Шегаджиите на България"}
{"url": "http://www.novinite.bg/articles/145712/Samo-20-ot-naselenieto-v-sveta-ima-trapchinki", "text": "Трапчинката е вдлъбнатина в кожата, която може да бъде на бузата челото или брадичката.Само 20% от населението в света има трапчинки, останалите могат само да мечтаят за тях, предава НОВА.Често хората с трапчинки са известни личности, надеждни и последователни, живеейки живота си пълноценно. А когато се усмихват са очарователни. Има суеверие, че ако надупчиш с вилица замесената пита при раждане на детето, то ще има трапчинки.Трапчинките определено са чар, който има човешкото лице, без нужда дори от капчица грим. За разлика от луничките, които обикновено всички, освен притежателя на луничавото лице, намират за чаровни, трапчинките са си всепризнат хит. Шегата на Стивън Ликок – „Много мъже, се влюбват в трапчинката на бузата, а погрешка се женят за цялото момиче“ направи още по-известни трапчинките, а и добави още една причина в списъка За брака.Трапчинките се изразяват най-ясно, когато човек се усмихне. Но знаете ли, че всъщност те са дефект на физиката. Дължат се на недостатъчната дължина на лицевия мускул, който носи медицинското име zygomaticus major. Когато човек се усмихне, този мускул стяга кожата и образува чаровните ямки, пише ladyzone.bg.Наличието и липсата на трапчинки обикновено е обусловено генетично. Ако някой от родителите има ясно изразени трапчинки (ако са и двамата пък съвсем), има голяма вероятност този чар да бъде наследен. Хората, които нямат късмета да имат трапчинки по рождение, могат да си направят чрез пластична операция. Тази мания наскоро завладя Англия. Мъже и жени чинно седяха в чакалните на своите лекари с желанието върху бузите им да цъфнат двете мили дупчици. Всъщност желанието на хората да имат трапчинки датира от много време. Именно тези желания карат Изабела Гилбърт от Рочестър да изобрети машината за трапчинки през 1936 г. Тя работи на следния принцип – две метални топчета, по средата на скора, притискат областта на бузите където трябва да се образуват трапчинките.", "date": "2017.06.16", "title": "Само 20% от населението в света има трапчинки"}
{"url": "http://www.novinite.bg/articles/145670/Palno-razsledvane-na-incidenta-s-izgoreliya-jilishten-blok-v-London", "text": "Британският премиер Тереза Мей нареди пълно и прозрачно разследване на инцидента с изгорелия жилищен блок в Лондон, пише НОВА.Гневни жители на 27-етажната сграда вече потърсиха отговорност от властите на британската столица. Засега е потвърдена смъртта на 17 души. Жертвите вероятно са много повече, защото спасителите не очакват да открият повече оцелели. Според полицията, пълното претърсване на всички етажи и помещения може да отнеме седмици и дори месеци. ", "date": "2017.06.16", "title": "Пълно разследване на инцидента с изгорелия жилищен блок в Лондон"}
{"url": "http://www.novinite.bg/articles/145678/Da-prodadesh-apartamenta-si-za-da-postroish-uchilishte", "text": "\r\nПоляк продаде апартамента си, за да построи  в Непал.  организира и акции в помощ на сирийските бежанци в лагера в Харманли, предаде бТВ. Роденият в Познан Мачей може да изброи страните по света, които не е посетил на пръстите на едната си ръка. Едва 12-годишен сам посещава Москва, след 2 години и Будапеща. През 1986 г. успява да емигрира и заминава за Америка. След падането на Берлинската стена се завръща в родината си, но продължава да пътува.\r\nКазва, че където и да отиде, не му е нужна карта. Животинският инстинкт за ориентация, който е развил, е по-добър и от GPS, шегува се той.\r\nИзкачил е и най-високите върхове в Европа, Южна Америка и Австралия. През последните години се е отдал на благотворителни каузи.\r\n \r\n", "date": "2017.06.16", "title": "Да продадеш апартамента си, за да построиш училище"}
{"url": "http://www.novinite.bg/articles/145676/Katar-kupuva-amerikanski-iztrebiteli-za-12-mlrd-dolara", "text": "\r\n купува 36  F-15 за 12 млрд. долара. Сделката беше финализирана след среща на министъра на отбраната на   и катарския му колега Халид ал Атия, предаде бТВ.\r\nСпоред представител на  тя е доказателство за добрите връзки между Вашингтон и Доха, а разривът между страната му и шест държави от Близкия Изток не е повлиял негативно на отношенията между  и САЩ.\r\n„Това е доказателство, че институциите на  са в наша подкрепа, но ние никога не сме се съмнявали в това. Нашите военни са като братя. Подкрепата на  към  не се влияе лесно от политически промени”, добавя той.\r\nПосланикът на  във Вашингтон Мешал Хамад ал Тани публикува снимка на церемонията по подписването на документа.\r\n\r\nОт Пентагона съобщиха, че сделката ще засили сътрудничеството между  и  в областта на сигурността и ще помогне на двете страни да са по-съвместими оперативно.\r\nВ началото на месеца Саудитска Арабия, Египет, Обединените арабски емирства, Бахрейн, Йемен и Либия обявиха, че късат дипломатическите си отношения с , като го обвиниха, че подкрепя ислямския тероризъм в региона.\r\nАмериканският президент Доналд Тръмп също беше категоричен в оценката си и заяви в „Туитър”, че  финансира тероризма, макар Държавният департамент и Министерството на отбраната на  се опитаха да запазят неутралност в конфликта.\r\n е важен съюзник на  в Близкия Изток. Там са разположени части на военновъздушните сили на – общо около 10 хил. войници, и тяхното управление.\r\nМоментът на сключването на договора изглежда е съвпадение, смята европейски дипломат в Залива, цитиран от Ройтерс.\r\n„Най-вероятно  биха могли да забавят сделката, ако искаха да го направят, въпреки че не виждам особена връзка между продажбите и външната политика”, посочва той.\r\n„F-15 Ийгъл” е американски изтребител, създаден през 70-те години. Той е на въоръжение в , Израел, Япония и Саудитска Арабия и др. Производствената му програма се очаква да завърши към края на това десетилетие и се очаква да бъде в експлоатация в американските ВВС до средата на следващото.\r\n", "date": "2017.06.16", "title": "Катар купува американски изтребители за 12 млрд. долара"}
{"url": "http://www.novinite.bg/articles/145688/Stivan-King-sravni-prezidenta-na-SASht-sas-zal-geroj-ot-romanite-za-Hari-Potar", "text": "Известният американски писател Стивън Кинг сравни президента на САЩ с импулсивен тинейджър и със зъл герой от романите за Хари Потър, пише НОВА. „Тръмп е като импулсивен и избухлив 15-годишен тийнейджър с разрешение да управлява 18-колесен камион”, написа Кинг в Twitter.По-рано писателят отговори на публикация на Джоан Роулинг, която се интересуваше каква, според него, е степента на лудост на ставащото в САЩ по скалата на Ани Уликс (героиня на Кинг от романа „Мизъри”). „Е, аз не съм най-големият почитател на Тръмп, така че не мога да кажа за Ани Уилкс. Струва ми се, че у него по-скоро има нещо от дименторите*”, каза Кинг.Той съобщи, че президентът Тръмп го е включил в своя „черен списък” и вече не може да чете съобщенията на държавния глава в Twitter. През май 2016 г. Стивън Кинг се включи в онлайн петиция срещу кандидатурата на Доналд Тръмп за президент на САЩ, а през май тази година заяви, че достъпът на Тръмп до ядреното копче е по-страшен от която и да е негова хорър книга, припомня БГНЕС.*Дименторите са отмъстителни същества от приказния свят на Хари Потър – високи и без очи. Имат само уста, с която използват най-страшното си оръжие – целувката на диментора. Чрез нея дименторът изсмуква душата на жертвата си през устата. ", "date": "2017.06.16", "title": "Стивън Кинг сравни президента на САЩ със зъл герой от романите за Хари Потър"}
{"url": "http://www.novinite.bg/articles/145694/Priklyuchi-posrednichestvoto-Balgariya-shte-obshtuva-direktno-s-balgarite-ot-Sarbiya", "text": "\"Никой местен орган в Сърбия – примерно кмет или заместник-кмет, община или бюро в община, няма юридическото право да се намесва в този процес между вас и българската държава. И ако някой досега е опитвал да посредничи между випуските преди вас и българската държава , то знайте: това вече е минало време. Минало свършено време. И както ви обещах в началото на това дълго писмо – с вас, кандидат-студентите от Българското национално малцинство, българската държава вече ще контактува директно. БЕЗ ПОСРЕДНИЦИ\". Това се казва в специално обръщение на българския посланик в Белград Радко Влайков към кандидат-студентите от Българското национално малцинство за университетската 2017/2018 г.. Писмото, което е изпратено до Абитуриентите от „Гимназия”-та в Босилеград и абитуриентите от гимназия „Св. св.Кирил и Методий” в Димитровград, БГНЕС публикува без съкращения.Скъпи зрелостници, Скъпи кандидат-студенти, Скъпи сънародници! Обръщам се общо към всички вас от випуск 2017 г. Отделно изпращам подобно писмо и до всеки от вас. Сигурен съм, знаете, че в България на абитуриентите им казваме и „зрелостници”. Защото преходът от гимназията към университета е точно във възрастта на започващата зрялост. Вече не сте деца. Ето защо си позволявам да се обърна към вас като към зрели хора.Обръщам се и като български посланик в Белград, и като баща на три деца. Обръщам се директно. БЕЗ ПОСРЕДНИЦИ. Ние с вас се познаваме. Никога няма да забравя първото ми идване преди няколко месеца в Гимназията в Босилеград и вашия шпалир в прекрасните ви униформи. Видяхме се после още много пъти. И винаги бяхте красиви, симпатични, усмихнати. Винаги с радост ви срещам и в Димитровград: хубави, готини, жизнерадостни. Предполагам, че през последните дни сте изпълнени от вълнението на раздялата с родното училище, но и от притеснението от предстоящия избор, който трябва да направите. Повярвайте, няма нищо по-хубаво на тази възраст да продължите да учите и да се усъвършенствате. Това ще ви даде шанс за цял живот. Не се колебайте! Искам да уверя онези от вас, които възнамеряват да кандидатстват в университети в България: и тази година Република България предоставя достатъчен брой места специално за вас, бъдещите студенти от Българското национално малцинство в Сърбия. Ще бъда максимално директен, за да ме разберете най-вярно. Единствено Република България има отношение към всеки един момент от вашето кандидатстване – от предоставянето на интересуващата ви информация за специалности и университети в България, през приемането на документи, до организирането на изпитите, уреждане на формалности и финансиране на вашето следване. Повярвайте, никой местен орган в Сърбия – примерно кмет или заместник-кмет, община или бюро в община, няма юридическото право да се намесва в този процес между вас и българската държава. И ако някой досега е опитвал да посредничи между випуските преди вас и българската държава , то знайте: това вече е минало време. Минало свършено време. И както ви обещах в началото на това дълго писмо – с вас, кандидат-студентите от Българското национално малцинство, българската държава вече ще контактува директно. БЕЗ ПОСРЕДНИЦИ. Ще ви бъда благодарен да разкажете и на родителите си за „миналото свършено време”. Като зрели хора вие вече също може да им вдъхвате кураж, че нещата се променят. А и те ще бъдат истински щастливи да ви видят самостоятелни, уверени в своите сили и разчитайки на себе си, включително в контактите с българската държава. Надявам се, че ще е полезно да знаете, че приемането на документи в Босилеград ще стане на 2 юли 2017 г. в Гимназията. Изпитите ще са също в Гимназията на 3 юли. В Димитровград документи ще се приемат на 11 юли в Гимназията „Св.св.Кирил и Методий”. Изпитите ще са в същата Гимназия на 12 юли. На всички тези дати в гимназиите в Босилеград и Димитровград ще бъдат официалните представители на българската държава от Министерството на образованието и науката, Държавната агенция за българите в чужбина, Генералното консулство на Република България в Ниш. На ваше разположение преди тези дати за всякаква информация или съдействие ще бъдат и две неправителствени организации на Българското национално малцинство – КИЦ”Босилеград” за Босилеград и КИЦ”Цариброд” за Димитровград. На ваше разположение по веднъж всяка седмица в тях ще можете да се срещате и с представител на Генералното консулство в Ниш. Не се колебайте при нужда да се обръщате към всеки от дипломатите в Посолството в Белград и в Генералното консулство в Ниш. Обръщайте се и към мен на адрес: Embassy.Belgrade@mfa.bg Скъпи млади приятели, Дали ще станете студенти в български университет зависи единствено от вас. Единствено вашите знания и способности, които ще демонстрирате на приемните изпити, ще определят специалността и университета, в който ще бъдете приети. Вие определяте своето бъдеще. Никой друг! Започвайки обучение в български университет, вие вече влизате в Европейския съюз. Добър или лош, Европейският съюз е най-сполучливата, най-перспективната форма на съжителство в Европа. Вярвам, че в годините на вашето следване Сърбия ще измине огромната част от пътя си към пълноправното членство в ЕС. А вие още след няколко седмици вече ще бъдете част от него! Желая ви го от цялото си сърце!НАПРЕД, НАУКАТА Е СЛЪНЦЕ! Искрено ваш, Радко Влайков, извънреден и пълномощен посланик на Република България в Република Сърбия.", "date": "2017.06.16", "title": "Приключи посредничеството! България ще общува директно с българите от Сърбия"}
{"url": "http://www.novinite.bg/articles/145686/Jena-spasi-semejstvoto-si-ot-pojara-v-London", "text": "Как жена успя да спаси семейството си по време на пожара в Лондон? Апартаментът на 39-годишната Наташа Елкок бил на 11-ия етаж в сградата, която пламна преди броени дни в британската столица.Когато огънят лумнал, Наташа била в жилището си заедно с 6-годишната си дъщеря и гаджето си. Пожарникарите ги помолили да не напускат апартамента и Наташа трябвало бързо да реши какво да прави. Тогава тя завела детето и приятеля си в банята и пуснала водата, така че обилно да залее пода. „Вероятно това е спасило живота ни”, споделя няколко дни по-късно Наташа пред британското издание „Daily Star”.Тримата прекарали час и половина в банята, докато получили разрешение да излязат. „Опитахме да излезем през вратата, но беше твърде горещо. Беше ужасяващо”, споделя Наташа. За щастие, пожарникарите успели да стигнат до тримата и те били откарани в болница за преглед заради дима, който бил попаднал в белите им дробове.До момента е потвърдена смъртта на 17 души, които в нощта на трагедията са се намирали в пламналия блок. Десетки все още са в неизвестност и спасителите се притесняват, че броят на жертвите може да достигне до 100.  ", "date": "2017.06.16", "title": "Жена спаси семейството си от пожара в Лондон"}
{"url": "http://www.novinite.bg/articles/145711/Zadarjaha-maj-nosel-nojove-pred-britanskiya-parlament", "text": "\r\nНапрежение около британския парламент - полицията ува , по подозрение, че е носел хладно оръжие, предаде БНТ. Инцидентът стана около 11 часа местно време - свидетели съобщават, че се чули викове \"нож\", след което видели група въоръжени полицаи.\r\n\r\n\r\n\r\n\r\n", "date": "2017.06.16", "title": "Задържаха мъж носел ножове пред британския парламент"}
{"url": "http://www.novinite.bg/articles/145726/30-sa-veche-jertvite-na-golemiya-pojar-v-London", "text": "Загиналите при пожара, избухнал в 27-етажен блок в Западен Лондон в сряда, достигнаха 30 души, предаде БГНЕС. Скотланд ярд съобщиха, че огънят в сградата е вече напълно потушен, пише Нова телевизия.Хоспитализирани са 79 души, 18 от които са в тежко състояние.Все още липсва информация за причината за пожара. Според в. „Дейли Мейл” е възможно да става дума за инцидент с неизправна битова техника. Информацията си изданието черпи от очевидци, които говорят за взривил се хладилник.Междувременно британската кралица Елизабет Втора и внукът й принц Уилям посетиха лондонския район Кенсингтън. Кралицата и принцът разговаряха с пострадали, доброволци и представители на местната общност в спортен център, където оказват помощ на пострадалите от бедствието. ", "date": "2017.06.16", "title": "30 са вече жертвите на големия пожар в Лондон"}
{"url": "http://www.novinite.bg/articles/145701/Zashto-v-islyama-kato-nagrada-sled-smartta-go-ochakvat-72-devstvenici", "text": "Защо в исляма, като награда след смъртта, в рая всеки го очакват 72 девственици? Защо точно 72 и какво се случва с праведните жени в исляма? И за тях или има 72 двама девственика? В търсене на отговорите на тези въпроси се обърнахме към Питанка на Драго Симеонов. Ето какво разбрахме: Първо е необходимо да направим едно уточнение. Ето текста от самия Коран. Преводът е на българското му издание, за да знаем какво точно казва свещената книга, а не как някой я чете погрешно. В Сура 56 Събитието се казва: \"И ще имат хубавици с големи очи, подобни на скрити бисери, въздаяние за делата им. Сътворихме ги Ние с прекрасно сътворяване и отредихме да са девици любещи, връстнички\".В Сура 78-ма се казва: \"За богобоязливите има сполука, градини и лозя, и с напъпили гърди девствени връстнички, и пълни стакани, и планините за използване от вас и вашият добитък\".Спираме до тук. Да чухте някъде конкретна бройка 72? Не, има само пасаж, в който се говори за девствени връстнички. В единият случай с напъпили гърди, а в другия с големи очи, подобни на скрити бисери. Тези красавици, забележете, са поставени между градините и лозята и пълните стакани. Как се е появила точната бройка 72? Ами от тълкувателите на Корана, разбира се. Като всяка свещена книга текстът уж трябва да е напълно ясен, но се намират достатъчно хора, които да ви го доизяснят. Както в християнския свят, така и в ислямския е пълно с такива тълкуватели, които трябва да разтълкуват на вярващите, за какви точно девствени връстнички става дума и колко са? Започва се едно страховито описание, което достига до чудовищни размери. Арабската дума, използвана за описанието на девствениците, е хури. До ден днешен това е думата за красива, чиста жена. Но тук отваряме една гигантска скоба. Арабският език става писмен едва 150 години след Мохамед. Първите писмени корани са били на арамейски. После книгата е била унищожена от третия халиф и през устната традиция е обновена и преведена на арабски доста по-късно. Ето как някои думи са се загубили в превода. Точно както е и с Библията. Една от тези думи е хури. Днес доста арабисти смятат, че в арамейската традиция хури всъщност е бяло грозде.Стафидите от това бяло грозде са смятани за огромен деликатес. Ето как раят в Корана е градина, подобно на тази в юдейската и християнската традиция. Плодове, вода, грозде, никакви девственици. Напъпили гърди всъщност е грешен превод на сочни зърна, а прозрачните очи, за които се говори, е отново характеристика на гроздовия плод. Което обяснява, защо в някои от описанията хури са представени като прозрачни. Ето как Коранът, в самата си основа, не говори за никакви 72 красавици, които да предложи на верните за забавление посмъртни, а говори за грозде, подредено точно до останалите плодове. Което е еднакво примамливо и за жени, и за мъже. И решава проблема с това, какво точно ще правят верните мюсюлмани със 72 девственици с напъпили гърди. Да, Коранът не е мистична книга, тя говори за физически наслади, но доста по-скромни, отколкото си представят всички. И макар яденето на сладко бяло грозде да носи известна наслада, тя не е точно сексуална. Такива работи със 72-те девственици от Корана.Източник: Dariknews", "date": "2017.06.16", "title": "Защо в исляма, като награда след смъртта, го очакват 72 девственици?"}
{"url": "http://www.novinite.bg/articles/145713/Rusiya-moje-da-e-likvidirala-Abu-Bakr-al-Bagdadi", "text": "\r\nВодената от  международна коалиция срещу  не може да потвърди смъртта на  – лидера на близкоизточната радикална групировка, предава AFP, цитирана от \"Фокус\".\r\n\r\n„Към момента не можем да потвърдим тези доклади“, заяви генерал Райън Дилън, говорител на операцията „Вродена решителност”.\r\nПо-рано бе съобщено, че Министерството на отбраната на Руската федерация проверява информацията за смъртта на лидера на групировката   в резултат на въздушни удари, нанесени в края на май в сирийската провинция Ракка от руската военна авиация.\r\nИзточник: БНТ\r\n", "date": "2017.06.16", "title": "Русия може да е ликвидирала Абу Бакр ал Багдади"}
{"url": "http://www.novinite.bg/articles/145734/Djihadistkite-kletki-v-Shveciya-se-uvelichavat", "text": "Броят на ревностните ислямистки екстремисти в Швеция се е покачил значително от 200 души през 2010 г. до „хиляди“ в момента, предупреждава шведската разузнавателна служба СЕПО, цитирана от БГНЕС. Според разузнавачите обаче едва неколцина от хилядите екстремисти са способни да извършат терористично нападение.„Бихме казали, че (броят на екстремистите) се е увеличил от стотици до хиляди сега“, заяви директорът на службата Андерс Торнберг в интервю за информационна агенция ТТ, в което описва ситуацията в страната като „сериозна“. „Историческо предизвикателство е, че екстремистките кръгове се разрастват”, заяви той. Директорът заяви обаче, че само неколцина от хилядите екстремисти имат както намерението, така и способностите да извършат терористично нападение.Според доклад на СЕПО от 2010 г. броят на ревностните ислямистки екстремисти в Швеция е бил около 200. Според Торнберг увеличаването се дължи основно на пропагандната машина на групировката \"Ислямска държава\", която обединява в състава си различни групи на ислямски екстремисти.„Преди имахме различни кръгове. Имахме радикализирани хора от Северна Африка, Близкия изток и Сомалия, но всички те бяха отделни”, заяви той. По думите му службата всеки месец получава около 6000 разузнавателни сведения, засягащи тероризъм и екстремизъм, в сравнение с 2000 месечно през 2012 г.По-рано от СЕПО заявиха, че е известно за около 300 души от Швеция, които са пътували до Сирия и Ирак, за да се присъединят към \"Ислямска държава\" от 2012 г. насам.През последните години в страната са извършени няколко терористични нападения от джихадисти или техни симпатизанти. На 7 април мъж от Узбекистан, изразявал симпатии към джихадистки групи, включително и ИДИЛ, използва краден камион, за да прегази пешеходци на натоварена улица, убивайки петима души. Също така шведът по произход Осама Крайем беше обвинен в тероризъм във връзка с бомбеното нападение от 2016 г. в брюкселското метро. ", "date": "2017.06.16", "title": "Джихадистките клетки в Швеция се увеличават"}
{"url": "http://www.novinite.bg/articles/145682/Vazmojno-e-Sarbiya-da-ima-za-parvi-pat-jena-premier", "text": "Сърбия е на път да се сдобие за първи път с жена-премиер. Президентът Александър Вучич обяви в четвъртък вечерта, че възлага на Ана Бърнабич да състави новото сръбско правителство, пише НОВА.41-годишната Бърнабич не членува в никоя партия и досега изпълняваше длъжността министър на държавната администрация и местното самоуправление.Тя стана и първият министър с хомосексуална ориентация не само в Сърбия, но и на Балканите. ", "date": "2017.06.16", "title": "Възможно е Сърбия да има за първи път жена- премиер"}
{"url": "http://www.novinite.bg/articles/145738/Majka-hvarlya-deteto-si-za-da-go-spasi-ot-pojara", "text": "Млад мъж спасил 4-годишно момиченце от сигурна смърт, след като майка му го хвърлила от петия етаж на блока \"ковчег\" в Лондон. Драмата се разиграла минути след началото на огнения ад, съобщава британското издание „Daily Mail”, пише NOVA.Пат бил съсед на семейството с малкото дете. Успял бързо да излезе от обхванатата от пламъци сграда. Тогава видял как майката на момиченцето стои на прозореца на жилището си и вика за помощ. Тя била увила главата на дъщеря си с хавлиена кърпа.„Тогава Пат извика на жената: „Пусни я, ще я хвана”, а тя отвърна: „Не, не, не мога”, разказва очевидец на случилото се.Виждайки обаче как пожарът се разраства, майката все пак хвърлила дъщеря си през прозореца. За щастие, младият мъж успял да я хване. После я прегърнал силно и двамата се отдръпнали, за да се предпазят от падащите от горящия блок отломки. Детето било прегледано от медици още пред блока, а Пат бил откаран в болница. За съжаление, майката на момиченцето вероятно е сред жертвите на огромния пожар.Оказва се, че тази жена не е единствената предприела рискованата стъпка. Свидетели разказват как друга майка хвърлила бебето си от 9-ия или 10-ия етаж. И то имало късмета да оцелее, след като мъж от насъбралото се пред зданието множество го хванал. Още една майка пуснала сина си през прозореца на апартамента им, за да го спаси от пламъците. Очевидците не поясняват как, но казват, че и момченцето се е отървало без сериозни наранявания. ", "date": "2017.06.16", "title": "Майка хвърля детето си, за да го спаси от пожара"}
{"url": "http://www.novinite.bg/articles/145733/Kazahstan-iska-da-se-vavede-edna-valuta-za-celiya-svyat", "text": "\r\n предлага всички държави по света да се откажат от националните си валути и да ги заменят с една обща. Това стана ясно от думите на президента на страната  по време на международния икономически форум, който се провежда в Астана. Според него чрез въвеждането на единна глобална валута икономическият свят ще се избави завинаги от т.нар. валутни войни, предаде .\r\n\"Дойде време сериозно да разгледаме въпроса за въвеждането на международна платежна единица. Това ще позволи светът да се избави от валутните войни, от спекулациите, от спънките в търговските отношения, да намали волатилноста на пазарите\", обясни Назарбаев, цитиран от \"РИА Новости\".\r\nПрезидентът на  отбеляза още, че взимайки предвид цифровизацията и развитието на технологиите съвсем спокойно това може да бъде и криптовалута като биткойна. \"Но е от изключително значение тя да не бъде базирана на някакво абстрактно доверие, а да бъде обезпечена с конкретни активи\", обясни идеята си Назарбаев.\r\nСпоред него подходяща възможност за техническата реализация на идеята е да се създаде пул от централните банки, както и да се организира специален комитет към ООН, който да го наблюдава.\r\n", "date": "2017.06.16", "title": "Казахстан иска да се въведе една валута за целия свят"}
{"url": "http://www.novinite.bg/articles/145739/Centralnata-ruska-banka-poniji-osnovniya-lihveniya-si-procent", "text": "Централната банка на Русия понижи основния лихвен процент от 9,25 % на девет процента, предава РИА Новости, пише агенция Фокус.\"Съветът на директорите отбелязва запазването на инфлацията близо до целевото равнище, по-нататъшното намаляване на инфлационните очаквания, както и възстановяването на икономическата активност. Kраткосрочните инфлационни рискове са намалели, в същото време се запазват в средносрочен план\", се казва в съобщение от Централната банка.", "date": "2017.06.16", "title": "Централната  руска банка понижи основния лихвения си процент"}
{"url": "http://www.novinite.bg/articles/145709/Prirodozashtitnici-pochistiha-5-tona-bokluci-ot-Everest", "text": "Природозащитници почистиха 5 тона отпадъци от Еверест. В кампанията се включили 4-ма французи и 15 непалци. В продължение на 38 дни те събирали боклуците от склоновете, предаде БНТ. След това ги свалили в подножието с якове. След кампанията на Еверест са останали поне още пет тона, казаха природозащитниците. Целта на инициативата им е да привлекат общественото внимание за замърсяването на Еверест.", "date": "2017.06.16", "title": "Природозащитници почистиха 5 тона боклуци от Еверест"}
{"url": "http://www.novinite.bg/articles/145743/Milioni-iztochnoevropejski-emigranti-postepenno-se-zavrashtat-ot-Zapadna-Evropa", "text": "Золтан Киш, един от милионите източноевропейци, повярва на икономическото възстановяване на Унгария, след седем години тежък труд по кухните на хотели, дотолкова, че се връща у дома, за да започне нов бизнес и да спаси семейството си от разцепване.40-годишният баща на едно дете е поредният емигрант, преместил се в по-богатата Западна Европа в търсене на по-добре платени работни места, оставяйки огромни дупки в пазара на труда, пише агенция \"Дневник\".Официалната статистика показва, че десетки хиляди души се връщат в Източна Европа. Пазарът на труда няма да бъде излекуван набързо, а данните от Унгария и България сочат, че все още заминаващите са повече от връщащите се. Но първата вълна хора е знак за промяната в региона, където миграцията доскоро бе еднопосочна.Киш е напуснал дома си през 2010 г., след като видеотеката и масажното му студио са фалирали, и е отишъл да работи в кухнята на хотел в Северна Италия. \"Трябваше да намеря начин да поддържам същия стандарт на живот\", казва мъжът, чийто осемгодишен син е бил на 10 месеца, когато татко му е заминал в чужбина.Наскоро Киш е получил сертификат за барман и ще отвори кафене в Будапеща заедно с друг унгарец, с когото се е запознал по време на работата си навън. \"Разстоянието, този начин на живот, се отразяват зле на семейството. Ако не се бях прибрал сега, това щеше да е краят за моето\".Миналата година 17 000 унгарци са се върнали, а през 2015 г. - 15 000. Над 9000 българи се завръщат всяка година от 2014 г. насам. Това число е двойно по-голямо в сравнение с предишните години. Голяма част от тях са млади хора, решили да започнат свой бизнес (предимно в IT сектора) или да се възползват от растящите аутсорсинг възможности.В Полша – най-голямата икономика в региона, нетната международна миграция миналата година бе положително число за пръв път от Втората световна война. Междувременно нетната миграция на европейци към Великобритания падна миналата година. Новодошлите от Източна Европа потънаха до най-ниското ниво от 2004 г.Имре Молнар и годеницата му са се върнали в Унгария след две години живот в Швейцария, тъй като не са могли да се установят. В бара си в Будапеща сервират само местни вина и храна. \"Осъзнахме, че Швейцария е много различна държава\", казва той. \"Много е красива, но обществото е затворено, хората са не са открити и не се чувствахме у дома\".Работниците е по-вероятно да се завърнат, тъй като обикновено не могат да си позволяват да изтеглят със себе си цялото семейство, сочи мениджърът от холандската агенция за подбор на персонал, Randstad Юдит Ковач.\"Има търсене на завърнали се работници, особено такива, които са научили как да работят с нови технологии\", казва тя. \"Операторите на машини, например, които са работили с техника, която още не се използва в Унгария, но има поръчки за нея. Работници с такъв опит се разграбват като топъл хляб\".Икономистите гледат оптимистично на перспективите за Източна Европа, за която се очаква да изпревари по икономически ръст Запада, въпреки че продължава да разчита на европейските фондове за развитие. Но парите не са всичко.\"Чисто финансово определено си струва да работиш в чужбина\", казва Киш. \"Но невинаги можеш да сложиш знак за равенство от другата страна на уравнението – синът ми е на осем и още не съм карал шейна с него\".", "date": "2017.06.16", "title": "Милиони източноевропейски емигранти постепенно се завръщат от Западна Европа"}
{"url": "http://www.novinite.bg/articles/145740/Bobma-e-prichinata-za-vzriva-do-detskata-gradina-v-Kitaj", "text": "В петък китайската полиция съобщи, че след проведено разследване е установено, че експлозията, избухнала в детска градина в източната част на страната, е причинена от импровизирано взривно устройство, предава AFP. Лицето, което я е заложило, е загинало при експлозията, пише \"Фокус\".Министерството на обществената сигурност съобщи в изявление, че заподозреният е 22-годишен мъж със здравословни проблеми, който е наел стая в близост до детската градина в източния град Фенксян, където се разигра трагедията.", "date": "2017.06.16", "title": "Бобма е причината за взрива до детската градина в Китай"}
{"url": "http://www.novinite.bg/articles/145736/Kralica-Elizabet-poseti-ostanalite-bez-pokriv-londonchani", "text": "Британската кралица Елизабет Втора посети лондонския район Кенсингтън, където в сряда изгоря жилищната сграда Grenfell Tower. \"Скай нюз” излъчи кадри, на които се вижда как кралицата и внукът й принц Уилям са на посещение в спортния център Westway, където оказват помощ на пострадалите от бедствието, предаде БГНЕС.Кралицата и внукът й разговарят с пострадали, доброволци и представители на местната общност. Пожарът в 24-етажното здание, избухна малко след полунощ на долните етажи, но бързо обхвана цялата сграда се превърна в огнен капан за 600-те живущи.Източник: ", "date": "2017.06.16", "title": "Кралица Елизабет посети останалите без покрив лондончани"}
{"url": "http://www.novinite.bg/articles/145742/Ispaniya-zaplashva-s-veto-finansovata-pomosht-za-Garciya", "text": "В петък Испания изненадващо заплаши да наложи вето на изплащането на милиардната помощ за Гърция, която финансовите министри на страните от Еврозоната одобриха в рамките на проведената в четвъртък среща в Люксембург, предава австрийската медия ORF, пише \"Фокус\".Ако гръцкото правосъдие не прекрати висящите дела срещу трима чуждестранни експерти, изплащането ще бъде блокирано от Мадрид, увери испанският министър на финансите Луис де Гуиндос. Той подчерта, че е изразил „много ясно“ позицията си по въпроса още по време на срещата на Еврогрупата в четвъртък. Тя е подкрепена и от италианския му колега.Спорните дела, които има предвид Луис де Гуиндос, са срещу трима експерти от Испания, Италия и Словакия. Те са работили за създадения в началото на дълговата криза през 2011 г. приватизационен фонд HRADF като консултанти. Обвинени са в нередности във връзка с продажбата на 28 имота на гръцката държава. Разследванията срещу тях се водят от 2012 г. Гръцкото правосъдие вече предяви и обвинения.", "date": "2017.06.16", "title": "Испания заплашва с вето финансовата помощ за Гърция"}
{"url": "http://www.novinite.bg/articles/145744/Germaniya-tryabva-da-zasili-voennite-si-sposobnosti", "text": "Държавният глава на ФРГ Франк-Валтер Щайнмайер е на мнение, че Берлин трябва да разшири ангажимента си към Бундесвера, предава телевизионният канал ZDF, пише \"Фокус\".„Германия трябва да засили военните си способности“, заяви президентът на страната в интервю за Die Frankfurter Allgemeine Zeitung. \"Точно защото ние сме сред малкото политически, демократично стабилни страни в света, се очаква от нас да сме по-ангажирани с разрешаването на конфликти\", подчерта Щайнмайер. Президентът обясни, че за последните 10-20 г. ситуацията в света е силно променена, което рефлектира и върху Германия. \"Рисковете са се увеличили\", обясни държавният глава на ФРГ.", "date": "2017.06.16", "title": "Германия трябва да засили военните си способности"}
{"url": "http://www.novinite.bg/articles/145749/Harvatski-medii-publikuvaha-danni-za-djihadisti-ot-Bosna-Kosovo-i-Sarbiya", "text": "Загребското издание „Вечерњи лист“ публикува ексклузивни данни за джихадисти от Босна, Косово и Сърбия, които все още са в Сирия, предава скопският телевизионен канал „Сител“. Информацията е подадена в редакцията на вестника от доверени източници и е събрана въз основа на следене и подслушване, предаде \"Фокус\".Съгласно данни на изданието, голяма група джихадисти от Босна и Херцегорина и техните семейства са концентрирани в Маядин, разположен в близост до Дейр ез-Зор в Североизточна Сирия. Голяма част от тях са пристигнали в района от Ракка и Мосул.Налице е информация за поне един сърбин, който се е присъединил към джихадистите в Дейр ез-Зор. Приведени са данни и за косовски екстремисти, които водят сражения в иракския град Мосул. ", "date": "2017.06.16", "title": "Хърватски медии публикуваха данни за джихадисти от Босна, Косово и Сърбия"}
{"url": "http://www.novinite.bg/articles/145725/Kakvo-vreme-ni-ochakva-prez-uikenda", "text": "В събота сутринта ще е предимно слънчево, но с усилване на вятъра от северозапад ще проникне хладен въздух, предаде Нова телевизия. От запад на изток ще има краткотрайни валежи, придружени с гръмотевици. Дневните температури ще са с 2-3 градуса по-ниски.В неделя и понеделник ще бъде хладно и на много места ще има превалявания от дъжд, в следобедните часове и с гръмотевици.Във вторник над Западна и Централна България ще има повече слънце, там ще бъде и по-топло. Вероятност за валежи ще има в източните и планинските райони. В сряда ще преобладава слънчево време.  ", "date": "2017.06.16", "title": "Какво време ни очаква през уикенда"}
{"url": "http://www.novinite.bg/articles/145661/Predimno-slanchevo-na-mesta-moje-da-prevali", "text": "Днес ще бъде предимно слънчево с временни увеличения на облачността. Само на отделни места, главно в Югозападна България, ще превали. Това съобщи за Агенция „Фокус” дежурният синоптик Христо Христов от Националния институт по метеорология и хидрология (НИМХ) при Българската академия на науките (БАН). Ще е почти тихо. Максималните температури ще са между 26° и 31°, в София около 26°. Атмосферното налягане е малко по-високо от средното за месеца. След обяд ще започне да се понижава. Над Черноморието също ще бъде предимно слънчево. Ще има временни увеличения на облачността, главно по северното крайбрежие, където е възможно да превали слаб дъжд. Ще духа слаб до умерен югоизточен вятър. Максималните температури ще са между 23° и 27°. Температурата на морската вода е 19-22°. Вълнението на морето ще бъде 1-2 бала.  В планините ще духа умерен западен вятър, в масивите от Източна България – от югозапад. Ще се развива купеста и купесто-дъждовна облачност и на места ще превали и прегърми. Максималната температура на височина 1200 метра ще е около 20°, на 2000 метра – около 13°.", "date": "2017.06.16", "title": "Предимно слънчево, на места може да превали"}
{"url": "http://www.novinite.bg/articles/145762/Aktorat-Sam-Bijzli-pochina", "text": "Британският актьор Сам Бийзли, снимал се в петия филм от поредицата за Хари Потър - \"Хари Потър и орденът на феникса\", почина в дома си в Лондон на 101-годишна възраст, съобщи вестник \"Дейли мирър\", пише Нова.В \"Хари Потър и орденът на феникса\" той се превъплъщава в образа на професор Евърард, един от бившите директори на училището Хогуортс. Портретът на Евърард бе окачен на стената в кабинета на професор Дъмбълдор. Сам Бийзли е роден на 29 март 1916 г. в Кенсингтън. Той започва професионалната си кариера на театралната сцена през 30-те години на миналия век, докато е тийнейджър.Снима се във филма \"Гордост и предразсъдъци\" (1995), а след това изпълнява малки роли в \"Бриджит Джоунс: На ръба на разума\", \"Джони Инглиш\" и сериала \"Малката Британия\". ", "date": "2017.06.16", "title": "Актьорът Сам Бийзли почина"}
{"url": "http://www.novinite.bg/articles/145718/Kozi-spasyavat-Bruklinskata-gora", "text": "\r\nКози в а!? Да, може и да изглежда странно, но не и за Бруклинската гора. Защото това са новите спасители на Проспект парк. Наети са за лятото, за да се борят с плевелите. Служителите на а са против използването на пестициди, за това разчитат на те да се справят с проблема, предаде БНТ.\r\nКРИСТИАН ЦИМЕРМАН, управител на аКогато ураганът Санди връхлетя а, изкорени около 30-тина големи дървета. И веднага се появиха плевели. Не искаме да използваме химикали и така те се оказаха единственото решение.\r\nВсяка година се наемат нови кози, като основното изискване е животните да са с голям апетит.КРИСТИАН ЦИМЕРМАН, управител на паркаЗа нас те са важни, защото искаме да спасим гората. Това е последната гора на Бруклин.Отговорност, с която градските кози се справят.КРИСТИАН ЦИМЕРМАН, управител на паркаТе минават и изяждат плевелите. Ние само чистим след тях. Това са нашите „войници\" от първата линия.Присъствието на кози в града не смущава жителите на Бруклин. Те са свикнали с присъствието им. \"Харесва ми. Сякаш природата ни завладява. Е, може и да не е като в дивите гори, но е хубаво\", споделя жителка на Бруклин. Така ще бъде до есента, когато приключват задълженията на козите. Тогава те ще бъдат изпратени във фермата в заслужена почивка.", "date": "2017.06.16", "title": "Кози спасяват Бруклинската гора"}
{"url": "http://www.novinite.bg/articles/145698/S-teatralen-festival-pochitat-Georgi-Parcalev-v-rodniya-mu-grad", "text": "\r\nС театрален фестивал на самодейните комедийни състави в град Левски почитат обичания актьор и техен съгражданин Георги Парцалев. Дните посветени на актьора се провеждат традиционно в седмицата около рождения ден на големия комик - 16 юни, предаде БНТ.\r\n\r\nВсяка година в средата на юни Община Левски и читалището, което носи името на Парцалев, превръщат обичта на хората към великия им съгражданин в празници на изкуствата. Тази година родният град на големия актьор дава поле за изява на самодейни театрални състави от Северна България, носители на отличия от различни форуми. В продължение на пет дни училищни и читалищни театрални формации показват своето изкуство на същата сцена, откоято тръгва звездният път на големия актьор и на която Парцалев често се връща и в годините на най-голяма слава.Любка Александрова, кмет на Левски: „Този човек наистина ще остане с величието си на един невероятен човек и невероятен артист, какъвто България може би няма да има и не може да има. Огромна привилегия за нас. Хората в Левски пазят спомена на именития комедиен артист. Паметната плоча на Парцалев на входа на неговия музей в Левски не остава без цветя. Там са показани дарените от майка му след смъртта на актьора икони от личната му колекция, мебели от дома му, костюми от негови роли. За Левски Парцалев е всичко, казват хората.\r\nТина Карастанева: И радост, и тъга, и настроение, и смисъл за живота.\r\nЦанка Михайлова, актриса в самодеен състав: Заедно с Григор Вачков толкова много са ни гостували, толкова много емоции имаме, толкова много спомени имаме.Фестивалните дни в Левски продължават до петък, като освен театрални спектакли публиката може да види и емблематични негови филми, както и фотоизложба за творческия му път.\r\n", "date": "2017.06.16", "title": "С театрален фестивал почитат Георги Парцалев в родния му град"}
{"url": "http://www.novinite.bg/articles/145751/Shtatite-izdadoha-zapoved-za-arest-na-12-ohraniteli-na-Erdogan", "text": "Полицията във Вашингтон издаде заповед за арест на 12 охранители на президента Реджеп Ердоган, имащи отношение към протестното шествие пред сградата на турското посолство в града. Обвиненията към охранителите са за нападения срещу протестиращите, предаде информационната агенция Догу хабер ажансъ (ДХА), пише \"Фокус\". Първоначално Комисията по външните отношения към Камарата на представителите на американския Конгрес прие решение, порицаващо Турция заради нападенията на охраната и привърженици на Ердоган над протестиращи срещу него пред сградата на турското посолство във Вашингтон. След това американската полиция издаде заповед за арест на 12 охранители на Ердоган в резултат на проведеното разследване. Вчера бяха арестувани двама души Не спират отзивите по повод скандала пред турското посолство след срещата на Ердоган с президента на САЩ Доналд Тръмп в Белия дом. В сряда бяха задържани живеещите в САЩ турски граждани Еюп Йълдъръм и Синан Нарин. Обвиненията към тях са за участие в скандалните безредици и осъществените от тях „тежки нападения”. Издадени са заповеди за арест на други 12 души от близката охрана на Ердоган. „Считаме, че всички те се намират в Турция” В съвместна пресконференция кметът на Вашингтон Мюриъл Е. Баузър и директорът по сигурността Питър Нюшам оповестиха обвиненията към охранителите на Ердоган, като се предполага, че всичките те се намират в Турция. Питър Нюшам обясни, че самоличността на охранителите е изяснена чрез използване на техника за разпознаване, фотографии от паспортите и визовите процедури и записите от видео камери. Установено е, че същите са извършили най-малко три нападения не само срещу цивилни лица, използващи правото си да протестират, но и към Вашингтонската полиция. Издадените заповеди за арест са именно поради тези причини. Срещу 7 от тях има обвинения за „тежки нападения” В рамките на извършеното разследване от американската полиция са оповестени имената на двама от охранителите на Ердоган – Сервет Еркан и Исмаил Далкъран. Вашингтонската полиция е установила самоличността на 34 души от общо 42 души, записани на видео камерите. Оповестено е, че 12 от тях са от близката охрана на Ердоган. Представителите на полицията съобщиха, че към 7 тези 12 охранители са повдигнати обвинения за „тежки нападения”, а към останалите 5 ще бъдат заведени дела за по-леки нарушения на закона. Спрямо всичките 12 охранители на Ердоган са издадени заповеди за арест.", "date": "2017.06.16", "title": "Щатите издадоха заповед за арест на 12 охранители на Ердоган"}
{"url": "http://www.novinite.bg/articles/145687/Jirafi-gazeli-i-antilopi-sa-brodili-nashite-zemi-predi-7-miliona-godini", "text": "Представете си равнина, подобна на савана с ниска растителност, сред която бродят жирафи. Това е днешна България преди седем милиона години, и там, а не в Африка, днешните учени търсят следи от най-старите човешки предци. Освен слънцето, твърде силно в началото на този юни, няма много общо между Рупките, малко село в Южна България, удавено в житата, и африканските пейзажи. Но според изследователите приликата е била поразителна преди 7,2 милиона години, когато жирафи, газели и антилопи са били обичайните животински видове за Югоизточна Европа, превзета от сахарското влияние заради жестоките климатични катаклизми, предаде БГНЕС.Малкият екип от учени, който разкопава коритото на изчезнала река и изважда безброй праисторически вкаменелости край българското село, го знае по-добре от всеки друг. Целта на мисията е ясна: да бъдат открити нови следи от грекопитека, който според тях може да се окаже и най-старият известен хоминид (непосредствените предци на човека). По-стар дори от Тумаи, открит през 2001 г. в Африка и смятан за притежател на титлата. Въпросът за произхода на човека и времето на отделянето на родословната линия на шимпанзето е най-дискутираният в палеоантропологията.Повечето учени смятат, че началото на праисторическия човек е в Африка преди 5-7 милиона години. Но новите анализи, публикувани в американското списание PLoS One в края на май и сочещи към две хуманоидни вкаменелости, открити – едната в Рупките, а другата в Гърция, посяват объркване и внушават, че географията и календарът може да се разбъркат. \"Ние вярвахме досега, че Тумаи, салехантропусът от Чад, е първият хуминин (семейство от преките предци на съвременния човек) Сега се смята, че откритите грекопитеци в Гърция и България, са били техни предшественици. Двата фрагмента, намерени в тези страни са по-стари със стотици хиляди години\", каза за АФП Николай Спасов, професор в Националния природонаучен музей и ръководител на разкопките в Рупките. Хипотезата за южноевропейско място за корените на човечеството, не се приема с единодушие в научната общност. Хипотезата за южноевропейско място за корените на човечеството, не се приема с единодушие в научната общност.В България всичко започва през 2002 г. с откриването на сивкав и износен зъб, намерен от петгодишно момче, което си играло в пясъчна яма в близост до селото, където дядо му Петър Попдимитров, любител палеонтолог, го е водел често.\"Ние не правехме истински разкопки: фосилите на големи праисторически животни, жирафи, тигри, извираха отвсякъде. Ние ги вадехме, за да ги спасим от машините в кариерата”, казва този бивш агроном на 76 години. Вечерта бащата на детето, зъболекар, осъзнава, че това е човешки зъб, по-точно предкътник. Едва през 2007 г., Попдимитров има възможност да покаже този фрагмент на професор Спасов и неговия френски колега Денис Жерад от Музея по естествена история в Париж. Благодарение на взаимодействието с Мадлен Бьоме, германска изследователка от Тюбинген (Южна Германия), Спасов сравнява този зъб с челюст, намерена през Втората световна война близо до Атина и се оказва, че са от една епоха.\"Мъжкият грекопитек тежеше 40 килограма, колкото женско шимпанзе. Той вероятно е имал па-масивна и мощна челюсти, защото е ядял по-твърда храна като кори, корени, билки и кестени\", казва Спасов.\"Ние вярваме и, че той е ходел изправен\", добавя ученият. Хипотезата за южноевропейско място за корените на човечеството, не се приема с единодушие в научната общност. \"Този скептицизъм ни насърчава да намерим повече от зъб и счупена челюст. Ето защо ние продължаваме да търсим\", казва Спасов. Но последната археологическа кампания в България продължава само осем дни поради недостиг на средствата, предназначени за изследвания в страната, най-бедната в Европейския съюз. Екипът на Спасов обаче разчита и на резултатите от разкопки, извършвани паралелно в Гърция и Македония. Колкото до любителя палеонтолог Петър Попдимитров, той обяснява пред АФП, че никога не се е съмнявал в значимостта на своето откритие. Той твърди, че е окуражен от 80-те години на XX век за изследванията си в Рупките от френския палеонтолог Ербер Томас, член на френско-американска експедиция, който открива в Етиопия останките на Луси, най-ранно известния австралопитек по това време. \"Томас направи оценка, че по-стари от костите на Луси може да бъдат открити тук”. Оттогава внукът на Попдимитров е археолог.", "date": "2017.06.16", "title": "Жирафи, газели и антилопи са бродили нашите земи преди 7 милиона години"}
{"url": "http://www.novinite.bg/articles/145705/Za-parvi-pat-velochinove-v-uchilishteto-na-smolyansko-selo", "text": "\r\nУникални  ще има за първи път в малкото училище в смолянското село Забърдо. Идеята е на кмета, който така иска да пребори агресията в училище и затлъстяването, което все по-често се среща при децата, предаде БНТ.\r\n\r\nВелочинът е изработен специално, като дизайнерката му се е постарала да спази всички кметски изисквания.\r\nЙорданка Костова - дизайнер: Седалката е поставена против изкривявавне на гръбнака, механизмът е безшумен, значи те подобряват качеството на образованието, намаляват агресията между децата и против затлъстяването също.\r\nЗа сега са произведени само две бройки и те бяха демонстрирани в двора на училището. А децата с нетърпение чакаха да завъртят педалите.\r\nБНТ: Удобно ли е?\r\n- Да, много е страхотно, искаме да учим на тях.\r\n- В нашето училище няма такива чинове, искам да се преместя тук, защото тези чинове са много забавни.\r\nУчениците в школото в Забърдо не са нито толкова агресивни, нито затлъстели, но директорката приема идеята, за да дадат пример.\r\n\r\nАвторът на идеята пък вече гледа и към Европа.\r\n\r\nВелочиновете ще задържат децата в училище, убедени са и родителите.\r\n", "date": "2017.06.16", "title": "За първи път велочинове в училището на смолянско село"}
{"url": "http://www.novinite.bg/articles/145664/Poveche-prostranstvo-za-jivotnite-v-stolichniya-zoopark", "text": "Столичният зоопарк - с реконструирана зона за клетките на \"големите котки\". Извършено е външно озеленяване и оформяне на площите, пише НОВА. По този начин животните ще се радват на повече пространство. Обновени са  местообитанията на тигъра, пумата, ягуара и леопарда. Кметът на София Йорданка Фандъкова ще провери как са извършени ремонтите. ", "date": "2017.06.16", "title": "Повече пространство за животните в столичния зоопарк"}
{"url": "http://www.novinite.bg/articles/145662/Dneven-horoskop-za-16-yuni-2017-g", "text": "Възможни са леки недоразумения с половинката ви. Възможни са приходи на пари. Днес ще успеете да прогресирате в работата си и да постигнете своеобразен успех. Днес е един от най-добрите дни за вас в последно време. Ще имате доста приходи и най-накрая ще успеете да излезете на плюс. Представителите на останалите зодии могат да намерят своя  на Jenite.bgПредставителите на останалите зодии могат да намерят своя  на Jenite.bg. - See more at: http://www.novinite.bg/articles/145558/Dneven-horoskop-za-15-yuni-2017-g#sthash.vufCBT7i.dpuf", "date": "2017.06.16", "title": "Дневен хороскоп за 16 юни 2017 г."}
{"url": "http://www.novinite.bg/articles/145663/Osmoklasnicite-veche-mogat-da-podavat-dokumenti-za-priem", "text": "Започва подаването на документи за прием в 8-и клас. Тази година заявленията се попълват онлайн или на хартия в училищата- гнезда, пише НОВА.Ако един седмокласник е подал заявления и онлайн, и на хартия, за валиден ще се приема хартиеният вариант. През електронната система кандидатстването ще става чрез входящ номер и уникален за всеки ученик 10-цифрен код за достъп, които са изписани в служебната бележка с резултатите от изпитите.Подаването на документи ще продължи до 22 юни. Първото класиране ще излезе до 27 юни, второто до 4 юли, а третото до 17 юли.  ", "date": "2017.06.16", "title": "Осмокласниците вече могат да подават документи за прием"}
{"url": "http://www.novinite.bg/articles/145752/Opozicioner-Cherna-gora-na-raba-na-grajdanska-vojna", "text": "Председателят на опозиционния „Демократичен фронт“ Андрия Мандич заяви, че Черна гора е \"на ръба на гражданската война\", предава сръбското радио B92, пише \"Фокус\".В рамките на непланирана пресконференция, Мандич призова членовете на парламента и поддръжниците на опозиционния съюз да реагират на атаката на режима \"в съответствие с традициите на Черна гора\".Говорейки за решението за сваляне на депутатския имунитет на Небойша Медоевич, член на „Демократичен фронт“, Мандич заяви, че \"поема отговорността за всичко, което ще се случи в Черна гора\" и спомена възможността за гражданска война в страната.Мандич бе категоричен, че „Демократичен фронт“ има право на \"самозащита\", и че счита всички, гласували за отнемане на имунитета на Медоевич, за \"негови лични врагове\".Медоевич бе лишен от имунитет по искане на специализирания прокурор за борба с организираната престъпност и корупцията Милювой Катнич, който подозира депутата в изпиране на средства.", "date": "2017.06.16", "title": "Опозиционер: Черна гора на „ръба на гражданска война“"}
{"url": "http://www.novinite.bg/articles/145681/Referendum-v-Stara-Zagora-za-park-Bedechka", "text": "Бъдещето на старозагорския парк „Бедечка“ ще бъде решено на местен референдум, пише НОВА. В неделя хората в Стара Загора ще гласуват каква да бъде съдбата му. От едната страна са собствениците на имоти там, които искат да строят, а от другата  – природозащитници. На референдума Стара Загора ще реши да се строи ли на мястото на дърветата в „Бедечка” или да се платят 30 милиона лева обезщетение на хората с имоти там. Паркът е един от най-големите „бели дробове” в страната. Цели 400 декара зелена площ с редки дървета и храсти - сред тях 600-годишен чинар.През 60-те години общината решава, че „Бедечка” ще е парк, но не прави нищо по документи. Идва 2003 г. и до 2011-а паркът е реституиран на наследници на ниви. Така в „Бедечка” се появяват няколко жилищни кооперации. С това започват и протестите срещу застрояването на парка. Природозащитниците блокират строежи и издигат палаткови лагери. През 2016 г. строителството в „Бедечка” е замразено, въпреки че собствениците на имоти имат законни документи.Да бъдат ли отчуждавани частните незастроени имоти и да се изгради ли парк за сметка на бюджета? Това е на кратко въпросът, на който в неделя Стара Загора трябва да отговори. За да се опази паркът, а собствениците да получат обезщетение трябват десетки милиони. Каквото и да решат обаче 58 000 души с правото на глас, абсурдът е, че няколко дни по-късно съдът ще реши дали изобщо допитването е законно.В „Здравей, България” собствениците на имоти заявиха, че са отдали безвъзмездно 22% от личните си площи на община Стара Загора, за да бъдат запазени всички ценни дървета и да се изградят детски и спортни площадки. Те призоваха жителите на Стара Загора на предстоящия референдум да гласуват с „не” и да покажат, че частната собственост е неприкосновена. Някои от собствениците заподозряха „тъмни политико-икономически спекулации” с цел да им бъде взета частната собственост, която да бъде разпределена по друг начин. Те заплашиха, че ще се обърнат към Страсбург, ако правата им бъдат потъпкани.   Защитниците на парк „Бедечка” от своя страна контрираха, че тези 22% са изискуеми по Закона за устройство на територията. По думите им в парка има защитени от изчезване видове, а зад собствениците на имоти стоят големи инвеститорски интереси. ", "date": "2017.06.16", "title": "Референдум в Стара Загора за парк \"Бедечка\""}
{"url": "http://www.novinite.bg/articles/145672/Firmi-narushavat-standarta-za-balgarsko-kiselo-mlyako-otnosno-opakovkite", "text": "Фирми масово нарушават стандарта за българско кисело мляко по отношение на опаковките, пише НОВА. Продават го в кофички, които по БДС не са позволени. Ще узакони ли държавата това нарушение и ще промени ли изискването за бактериите, които правят българското кисело мляко уникално? Плътен каймак, топла стая и вълшебно кисело мляко - тайната обаче отдавна е изскочила от кухнята на баба и вече е в ръцете на учените. Преди повече от 50 години те започват да изследват домашното кисело мляко, така че да направят перфектната закваска, която максимално да наподобява рецептата на баба. Всички специалисти от държавното предприятие, което дава лиценза за производство на българско кисело мляко по света, са на мнение, че стандартът трябва да се променя, въпреки опитите.Стандартът няма да се пипа, след като Земеделското министерство се отказа от тази идея. По-интересно става при опаковките. Те са важни, защото млякото се излива в кофичката при висока температура а именно там става и част от ферментацията на продукта. Стандартът предвижда за млякото по БДС три вида – стъкло, керамика и полистиренови кофички.Когато купуваме кисело мляко по стандарт обаче, едва ли се сещаме да обърнем кофичката и да погледнем какво пише на дъното й. Именно там е  обозначен материалът, от който е направена. Каква е нашата изненада, когато виждаме, че това не е материалът, посочен в стандарта. Вместо заложения по стандарт полистирен, който се отбелязва с РS, производителите често използват за БДС продуктите си кофички от полипропилен, означен със знак РР. Това обаче не е разрешено. Вниманието ни към кофичките насочва адвокат Анели Чобанова, към която се обръщат разтревожени потребители. От Агенцията по храните й отговарят, че шест предприятия произвеждат БДС продуктите си в кофички, които не са по стандарт. Три от шестте предприятия-нарушители предлагат кофичките да се правят и от други материали, а не както досега.Едно от големите предприятия за кисело мляко, вносител на идеята за повече видове опаковки, се намира в Пловдив. Признават, че от няколко месеца са на полипропиленови опаковки, въпреки че това не е разрешено по БДС. Според тях сегашните кофички по стандарт от полистирен всъщност не са най-добрите. Потребители виждат не загриженост за здравето, а икономическа изгода на фирмите от подобни решения.„Всякакво пипане на стандарта е грешка. Не виждам нищо проблемно в него”, коментира в „Здравей, България” Богомил Николов, председател на асоциацията „Активни потребители“. ", "date": "2017.06.16", "title": "Фирми нарушават стандарта за българско кисело мляко, относно опаковките"}
{"url": "http://www.novinite.bg/articles/145697/Posledniyat-balgarski-car-navarshi-80-godini", "text": "На 16 юни 2017 г. последният български цар и бивш министър-председател Симеон Сакскобургготски навършва 80 години. Симеон Сакскобургготски e роден на 16 юни 1937 г. в София. Той е второто дете в семейството на цар Борис III и царица Йоанна Савойска и техен първороден син. По бащина линия произхожда от Сакскобургготската династия, а по майчина – от Савойската, която управлява по това време Италия. През 1943 г. умира цар Борис и Симеон е обявен за цар /1943-1946 г./. Тъй като е непълнолетен от негово име управлява регентски съвет, включващ проф. Богдан Филов, принц Кирил и генерал Никола Михов. След 9 септември 1944 г. този съвет е заменен от верни на новата „народна власт“ хора – Тодор Павлов, Венелин Ганев и Цвятко Бобошевски. По това време царското семейство живее под домашен арест в двореца „Врана“. На 15 септември 1946 г. се провежда референдум за обявяване на България за република. 95% от гласувалите искат смяна на държавното устройство, но има и съмнения, че резултатите от него са фалшифицирани. През 1962 г. Симеон Сакскобургготски сключва брак с доня Маргарита Гомес-Асебо. През 1962 г. Симеон Сакскобургготски сключва брак с доня Маргарита Гомес-Асебо.Симеон Сакскобургготски, неговата майка Йоана и сестра Мария-Луиза са принудени да напуснат с влак България. Те заминават за Истанбул, а по-късно се преместват в Египет, където живеят в изгнание дядото и бабата на Симеон – бившият италиански крал Виктор Емануил III и кралица Елена. В Александрия Симеон завършва британския колеж „Виктория“. През 1951 г. се установява в Испания, където живее до 2001 г. В Мадрид завършва Френски лицей. На 16 юни 1955 г. Симеон Сакскобургготски навършва пълнолетие и прочита прокламация към българския народ, в която потвърждава своята воля да бъде цар на всички българи, да бъде верен на Търновската конституция и на принципите на свободна България. През периода 1958 – 1959 г. е курсант във военната академия „Вали фордж“, гр. Уейн, щата Пенсилвания, САЩ. Там става известен под името „кадет Рилски“. Завършва със звание „младши лейтенант“. През 1962 г. Симеон Сакскобургготски сключва брак с доня Маргарита Гомес-Асебо. С нея той има пет деца – четирима сина и една дъщеря. Те са кръстени с български имена – Кардам, Кирил, Кубрат, Константин Асен и Калина. В периода от 1962 г. до 1996 г., когато за пръв път идва в България след 1946 г. Симеон Сакскобургготски се занимава с бизнес. Работил е като консултант за няколко фирми в Европа и Африка, специализирайки в областта на банковото дело, хотелиерството, електрониката и доставката на хранителни продукти. Става министър-председател и изкарва цял мандат до 2005 г. Става министър-председател и изкарва цял мандат до 2005 г. След промените от 10 ноември 1989 г. той следи активно вътрешнополитическия живот в България. За пръв път посещава родината през 1996 г., когато е приветстван от стотици хиляди граждани, излезли по улиците на София. През 2001 г. окончателно се завръща в България, създава партията Национално движение Симеон Втори /НДСВ/, с която печели парламентарните избори през лятото на същата година. Става министър-председател и изкарва цял мандат до 2005 г., по време на който България стана член на НАТО и подписва договора за членство в Европейския съюз през 2005 г. Симеон Сакскобургготски не успява да повтори успеха си и постепенно слиза от политическата сцена в България, но остава да играе важна и значима роля в обществения живот в страната.", "date": "2017.06.16", "title": "Последният български цар навърши 80 години"}
{"url": "http://www.novinite.bg/articles/145704/Valentin-Radev-Na-tozi-etap-nyama-argument-za-uvelichenie-na-policejskite-zaplati", "text": "Няма да има увеличаване на полицейските заплати, пише НОВА. Министърът на вътрешните работи Валентин Радев опроверга информацията за предстоящо повишение на възнагражденията, която бе съобщена след вчерашната среща на полицейските синдикати в МВР.По думите на министъра на този етап няма аргумент за подобно увеличение и за да го получат, профсъюзите трябва да убедят първо него, за да може той от своя страна да лобира пред финансовия министър Владислав Горанов и пред премиера Бойко Борисов. Освен всичко на този етап нямало и откъде да се набавят пари за униформените. ", "date": "2017.06.16", "title": "Валентин Радев: На този етап няма аргумент за увеличение на полицейските заплати"}
{"url": "http://www.novinite.bg/articles/145666/Uvolnenie-zaradi-parkirane", "text": "Уволниха директора на Националния литературен музей, защото си паркирал колата в двора на къщата на Яворов в София, предаде бТВ. Въпреки че имотът е частен, министърът на културата преценил, че не може да работи с човек, който не разбира какво е паметник на културата.Пламен Крайски беше назначен за директор на Националния литературен музей през март миналата година след спечелен конкурс и с 5-годишен мандат.„Преди три седмици получих писмо от министерството, че в класацията и след като са проверили нашата дейност, нашият музей е отличен и имам похвала. Днес министърът казва, че не е доволен от мене. Да е жив и здрав”, посочи Пламен Крайски.Не работата, а личната му кола се оказва проблем в случая. И днес я беше паркирал в двора на къщата - музей на Яворов.Културният министър Боил Банов посочи, че щом той счита, че може да си паркира колата за по-удобно в българска светиня, не може да бъде директор на български културен институт.    Временно длъжността ще изпълнява Атанас Капралов, който е бил класиран на второ място при последния конкурс и временно е работил в музея. Според Пламен Крайски истинската причина да бъде уволнен е, за да бъде назначен Капралов. Според министъра това били несъстоятелни коментари.Предстои да видим как ще се справи с работата си временно изпълняващия длъжността директор на националния литературен музей, както и това кога ще бъде обявен нов конкурс за поста.", "date": "2017.06.16", "title": "Уволнение заради паркиране"}
{"url": "http://www.novinite.bg/articles/145677/Organizirano-pacienti-se-izvozvat-i-palnyat-opredeleni-bolnici", "text": "Една перфектна схема, която е абсолютно законна – организирано пациенти се извозват и пълнят определени болници”, разказа по НОВА Генка Шикерова.„Става дума за възрастни пациенти, които действително имат заболявания и имат нужда от лечение”, уточни тя. През февруари пенсионери от пазарджишкото село Варвара за последно са посетили санаториум в Несебър. Тогава в лечебното заведение имало още една група пенсионери от друго село.Малко след това управителят на болницата в Несебър Георги Колев е избран за депутат от листата на Обединените патриоти, а по-късно става и заместник-председател на парламентарната здравна комисия. Мажоритарен собственик на санаториума е синът му – Николай Колев, който е и негов парламентарен съветник по здравната политика. ", "date": "2017.06.16", "title": "Организирано пациенти се извозват и пълнят определени болници"}
{"url": "http://www.novinite.bg/articles/145668/Prechistvatelna-stanciya-koyato-ne-prechistva-otpadni-vodi-VIDEO", "text": "Рибари от Великотърновско алармираха за пречиствателна станция, която не пречиства обходните води, пише НОВА. Излива ли се мръсна вода в река Янтра и има ли риск от екокатастрофа? Зрител на NOVA изпрати видео, на което се вижда как излишната утайка на пречиствателната станция се излива в дъждовна шахта, a оттам отива директно в река Янтра. За лошата миризма от станцията и мътна вода от месеци алармират и рибари. Проверка отвисоко дали през деня утайка се излива в дъждовните шахти. Видно е, че с помощта на помпа се изхвърля гъста каша в отводнителните шахти.Екипът на NOVA подаде сигнал до Регионалната екоинспекция. След като видяха видеоматериала, се самосезираха. Станцията се управлява от ВиК - област Велико Търново. Освен утайката, има и отпадъци - отново от пречиствателната станция. По регламент отпадъците от пречистването трябва да се изхвърлят в регионалното депо за битови отпадъци.Пречиства ли пречиствателната станция край Горна Оряховица отпадни води? Очаква се отговор от Министерството на околната среда. ", "date": "2017.06.16", "title": "Пречиствателна станция, която не пречиства отпадни води (ВИДЕО)"}
{"url": "http://www.novinite.bg/articles/145707/Poredna-katastrofa-na-rodna-magistrala", "text": "\r\nТежкотоварен камион катастрофира и се обърна на 23 км на магистрала „Струма”. Шофьорът не е пострадал, няма други участници в инцидента, предаде bTV.\r\nВодачът на тира не знае как се е стигнало до инцидента. Твърди, че не е заспивал, а просто е загубил контрол над камиона. По думите му не е пил и не е употребявал наркотични вещества.\r\nПолицията посочва, че резултатите от пробите ще потвърдят или опровергаят твърденията му.\r\n", "date": "2017.06.16", "title": "Поредна катастрофа на родна магистрала"}
{"url": "http://www.novinite.bg/articles/145699/Sakskoburggotski-poluchi-sveshtena-ikona-na-Spasitelya-Hristos-za-rojdeniya-si-den", "text": "Тържествен камбанен звън на катедралния храм „Св. Александър Невски” възвести днес 80-годишнината от рождението на Симеон Сакскобургготски - последният български цар и бивш министър-председател, предаде БГНЕС.В патриаршеската катедрала се проведе благодарствен молебен в негова чест, възглавяван от Негово Светейшество българския патриарх Неофит и Високопреосвещените митрополити на Светия синод. Освен рожденика и неговата съпруга Маргарита, за празника в катедралата дойдоха неговата сестра княгиня Мария Луиза, синовете му, принцовете Кирил, Кубрат и Константин, дъщеря му, принцеса Калина, както и децата им, без двама от внуците. На почетните места в катедралния храм заеха местата си кралица София и сестра й принцеса Ирина от Испания, принцеса Маргарита и принц Раду от Румъния, принц Александър и принцеса Катарина от Сърбия, принц Никола от Черна Гора, принц Лека от Албания със съпругата му принцеса Елия и др. От българска страна да уважат юбилея на Сакскобургготски бяха дошли бившия вицепрезидент Маргарита Попова, бившите премиери Стефан Софиянски, Георги Близнашки, депутати от българския парламент, министри от правителството на НДСВ, дипломати, представители на бизнеса, на културните среди и изкуството.„Ваше Величество, приемете нашите всесърдечни благопожелания за крепко здраве и сили, за още много доброплодни успехи във всички добри начинания, за благото на светата ни църква и благочестивия ни народ”, подчерта в поздравителното си слово патриарх Неофит към рожденика.И продължи: „В деня на личния Ви празник - 80-годишнината Ви, сърдечно се радваме и отправяме нашите молитви към всеподателя Бога и занапред да Ви закриля, да благославя трудовете Ви, за да пребъдвате в нелицемерната му любов и радост. Във Вашия дълголетен и изпълнен с тежки изпитания и предизвикателства живот Вие се доказахте като добър син на църквата и на българския народ, на когото по примера на предшествениците Ви, българските царе Фердинанд и Борис Трети, отдавате цялата си грижа и любов, които и днес остават дълбоко в сърцето Ви, в мислите и действията Ви”.Негово Светейшество отбеляза приноса на Симеон Сакскобургготски като премиер и уважавана политическа фигура за преодоляването на разкола в църквата, който рушеше нейното единство. „Нека Бог да прибави към годините на живота Ви още много години, в които заслужено да се радвате на плодовете от Вашите трудове в достойно извървян път. Божият мир и неговата велика милост - да бъдат с всички нас. Честита и благословена годишнина! За много години!”, завърши с тези думи поздравителното си слово патриарх Неофит, след което заедно с хора божиите служители и всички запяха „Многая лета” и „Боже, царя ни пази”.Преди благодарствения молебен в катедралния храм бившият вицепрезидент Маргарита Попова пожела на рожденика „да е здрав, да помага, макар и отстрани, с хубава енергия, с кротост, с благост”, защото той като премиер внесе в българската политика „европейски стил и спокойствие”. Последният български цар и бивш министър-председател Симеон Сакскобургготски навършва 80 години Последният български цар и бивш министър-председател Симеон Сакскобургготски навършва 80 години.Мнозина приятели и симпатизанти на Сакскобургготски носеха големи букети с цветя и много подаръци. Иван Петров му бе приготвил каменен барелеф на реката в Царска Бистрица, положен в луксозна кутия. Бившият министър на културата Петър Стоянович сподели по повод юбилея: „Един български цар може да бъде запомнен с достойнството, което носи. Аз предпочитам да запазя спомен за последния български цар и ще му пожелая още здраве, за да съумее да обобщи всичко онова, което е преживял през годините”.„На България й трябват неговата мъдрост и неговата класа”, заяви и една от неговите най-енергични политически поддръжнички Любка Качакова. Сърдечни пожелания отправиха към рожденика и други негови колеги, приятели, познати и симпатизанти, които бяха дошли в препълнения от хора и украсен специално за празника катедрален храм.", "date": "2017.06.16", "title": "Сакскобургготски получи свещена икона на Спасителя Христос за рождения си ден"}
{"url": "http://www.novinite.bg/articles/145708/Nov-softuer-shte-bori-opashkite-pred-KAT", "text": "\r\nДо две-три седмици трябва да заработи , който ще позволи да се регистрира нова кола само с лична карта пред нотариуса. Документално процедурата ще бъде драстично облекчена, това стана ясно от работната среща в Министерския съвет за намаляване на административната тежест, предаде БНТ.\r\nОказа се, че въпросният софтуер стои готов в Нотариалната камара от 8 години, но досега не е работил. По думите на премиера Бойко Борисов, който присъстваше на срещата - цялостно трябва да се спре реденето на гишета и опашка.Стана ясно и че до три години трябва окончателно да заработи и електронното управление, допълни шефът на държавната агенция ангажирана с електронното правителство Росен Желязков.Бойко Борисов, министър-председател: Искаме да поставим гражданина, бизнеса в положение да не се реди само по опашките и да се реди от гише на гише, да плаща такса след такса, да му вгорчаваме с дни живота. Мога да дам много примери като се почне от столичния КАТ и се стигне до столичния кадастър, и се стигне до общините. Ще се вложат средства. Там където е необходимо, дори наличен контрол да се вземе, ще се вземе. Въпросът е с общините и общинските администрации да постигнем такъв синхрон, че навсякъде това да се получи.", "date": "2017.06.16", "title": "Нов софтуер ще бори опашките пред КАТ"}
{"url": "http://www.novinite.bg/articles/145723/Goreshta-liniya-za-signali-sreshtu-shumni-zavedeniya", "text": "Откриха горещата телефонна линия за подаване на сигнали и жалби в областта на туризма и шума в заведенията, информират от Министерски съвет, предаде Нова телевизия. Желаещите да подават сигнали и жалби могат да го направят на телефонен номер 02/940 3003 или на електронна поща signalitourism@government.bg.Проверките с цел установяване на нарушения ще бъдат провеждани от институциите и по график под координацията на вицепремиера Валери Симеонов.Целта е летният туристически сезон да протече в спокойна обстановка, предлагаща на българските и чуждестранните туристи очаквания от тях комфорт. ", "date": "2017.06.16", "title": "Гореща линия за сигнали срещу шумни заведения"}
{"url": "http://www.novinite.bg/articles/145714/Vseki-den-umirat-6300-rabotnici-umirat-ot-zlopoluki-ili-ot-bolesti-zaradi-profesiyata-si", "text": "На всеки 15 секунди в света умира по един  вследствие на , свързана с работата. Това сочи доклад на Международната организация на труда. Докладът бе представен на 106-тия Международен конгрес по труда в Женева. От българска страна присъства президентът на КНСБ Пламен Димитров, който е член на Управителното тяло на МОТ, предаде Дарик. Всеки ден 6300 работници умират от злополуки или от болести, свързани с професионални заболявания, като цифрата набъбва до 2,3 милиона смъртни случая на година. Над 313 милиона а страдат от несмъртоносни наранявания всяка година, или иначе казано 860 000 се нараняват на работното си място всеки ден. Строителството е сектор с традиционно голям брой злополуки и професионални заболявания. Но най-опасното работно място се оказват мините. Освен непредвидимите и неочаквани инциденти (като изтичане на газ, наводнения, експлозии, свличания) миньорите страдат и от много професионални заболявания и са подложени на много рискове, свързани с изпълнение на професионалните им задължения (пневмокониоза, загуба на слуха и въздействие на вибрациите). Приблизително една трета от работната сила в света, над трилион хора, са наети в сектора на селското стопанство. Според световната организация за прехрана FAO делът на заетостта в селското стопанство през 2014 г. е наброявал 30,7 % в сравнение с 35,3 % през 1990. Дялът на жените в сектора се е увеличил от 9,2 % през 1990 до 25,2 % през 2014г. Според оценките на МОТ за детския труд, повече от половината деца във възрастта от 5 до 17 години работят в селското стопанство (58,6%) в сравнение с 7,2% в индустрията и 32,3% в услугите, включително и като домашни помощници. Докладът сочи, че 170 000 селско стопански работници умират на работното си място всяка година.", "date": "2017.06.16", "title": "Всеки ден умират 6300 работници умират от злополуки или от болести заради професията си"}
{"url": "http://www.novinite.bg/articles/145728/81-godishen-shofor-blasna-peshehodka-na-kraj-Blagoevgrad", "text": "Кола с 81-годишен шофьор зад волана блъсна жена, пресичаща главен път Е-79 Благоевград-Симитли, предаде Нова телевизия, цитирайки БГНЕС. Пътният инцидент стана при разклона за село Долно Церово към 10:30 часа тази сутрин. На мястото на инцидента от дясната страна Е-79 в посока Симитли има автобусна спирка. Пътуващите за село Долно Церово след като слязат от автобуса, трябва да пресекат главния път.Шофьорът, движещ се от Симитли към Благоевград, я блъснал с дясното странично огледало, след като вече е пресякла главния път. Жената паднала на пътното платно.Пострадалата е транспортирана до болницата в Благоевград с наранявания по главата и тялото, състоянието й се изяснява.Шофьорът е бивш лекар, който каза, че като такъв е спасявал хора. Пробата му за алкохол е отрицателна. ", "date": "2017.06.16", "title": "81-годишен шофьор блъсна пешеходка на край Благоевград"}
{"url": "http://www.novinite.bg/articles/145729/Izkopaha-oshte-devet-bombi-v-Plovdiv", "text": "\r\nДевет стари авио са намерени на същото място между два блока в , където през април военни извадиха други десет, предаде БНТ. Новите \"находки\" са отнесени на полигон и неутрализирани, но обитателите на околните жилищни блокове изпитват тревога.\r\n\r\n\r\n\r\n\r\n", "date": "2017.06.16", "title": "Изкопаха още девет бомби в Пловдив"}
{"url": "http://www.novinite.bg/articles/145735/Oblast-Smolyan-s-naj-visoka-sigurnost-za-lechenie-na-naselenieto", "text": "Областите Смолян (930.3 на 100 000 души от населението), Пловдив (920.5) и Стара Загора (838.0) са с най-висока осигуреност на населението с болнични легла, докато в Ямбол (355.8) и Перник (385.4), коефициентът на сигурност е най-нисък. Това показват данните на Националния статистически институт за лечебните заведения и легловия им фонд в края на 2016 г. Средната осигуреност на населението с болнични легла е 729.6 на 100 000 души от населението.Към 31 декември 2016 г. в България функционират 345 болници с 51 816 легла, от които 321 болници с 49 589 легла. Заведенията за извънболнична помощ са 2 029 с 1 163 легла, а другите лечебни и здравни заведения - 140 с 2 193 легла.Заведенията за болнична помощ включват болници, центрове за кожно-венерически заболявания, центрове за психично здраве и комплексни онкологични центрове.Съгласно Закона за лечебните заведения болниците са многопрофилни и специализирани. В края на миналата година многопрофилните болници са 181 с 36 083 легла, или в 56.4% от тези заведения е съсредоточен 72.8% от легловия фонд на всички болници в страната. Легловият им фонд варира в широки граници - от 15 до 1 479. Специализираните болници са 140 с 13 506 легла.Заведенията за извънболнична помощ в страната в края на 2016 година са 2 029 с 1 163 легла за краткосрочно наблюдение и престой и в сравнение с 2015 г. нараства както броят, така и легловият фонд на тези заведения - съответно с 5.1 и 11.4%.Към други лечебни и здравни заведения се отнасят центровете за спешна медицинска помощ, регионалните здравни инспекции, домовете за медико-социални грижи за деца, хосписите, националните центрове без легла, диализните центрове, както и центровете за трансфузионна хематология. В края на 2016 г. тези заведения са 140 с 2 193 легла, като най-голям е броят на хосписите - 45 с 1 079 легла.  Източник: www.dnevnik.bg", "date": "2017.06.16", "title": "Област Смолян с най-висока сигурност за лечение на населението"}
{"url": "http://www.novinite.bg/articles/145754/NOI-zapochva-izprashtaneto-na-pisma-za-pensionirane", "text": "\r\nНационалният осигурителен институт () започва изпращането на персонални уведомителни  до всички българи, които през 2018 г. ще навършат изискуемата от закона възраст за  и на които не е отпусната пенсия за осигурителен стаж и възраст при условията на ранно пенсиониране. Предварителното уведомяване се извършва на основание промяна в Кодекса за социално осигуряване, която изисква  да информира лицата, не по-късно от 6 месеца преди да навършат възрастта за , за условията, при които могат да се пенсионират през следващата календарна година. През 2018 г. жените придобиват право за  при навършена възраст 61 години и 2 месеца и при наличие на 35 години и 6 месеца осигурителен стаж. За мъжете условията са да имат навършени 64 години и 1 месец и придобит 38 години и 6 месеца осигурителен стаж.\r\nЦелта на уведомяването е да бъде осигурено достатъчно време на лицата, които навършват посочената възраст през 2018 г., да се погрижат за набавяне и оформяне на всички необходими документи във връзка с излизането им в пенсия. Очаква се тази предварителна информация да осигури време и спокойствие на лицата при подготовката на документите за то им и да облекчи пенсионното производство.\r\nВ писмото присъства и основна информация за документите, които се представят заедно със заявлението за отпускане на пенсия.  напомня, че само навършването на изискуемата възраст не е достатъчно условие за придобиване право на пенсия. Необходимо е да са изпълнени и двете изисквания - за навършена възраст и за придобит изискуем осигурителен стаж.\r\nВсяка пенсия се отпуска от датата на придобиване на правото, ако заявлението с необходимите документи е подадено в 2-месечен срок от тази дата, а ако това е направено след изтичане на 2-месечния срок - от датата на подаване на заявлението.\r\nНационалният осигурителен институт препоръчва на осигурените лица да се снабдят с персонален идентификационен код (ПИК), издаден от НОИ. Такъв код те могат да получат във всяко териториално поделение на институцията.\r\nПИК предоставя лесен и удобен начин за ползване на редица електронни и административни услуги през интернет страницата на НОИ. Персоналният код позволява на потребителите да проследят осигурителната си история в Регистъра на осигурените лица, както и да изчислят прогнозния размер на бъдещата си пенсия.\r\nИзточник: ", "date": "2017.06.16", "title": "НОИ започва изпращането на писма за пенсиониране"}
{"url": "http://www.novinite.bg/articles/145757/Bez-kamioni-po-AM-Hemus-v-petak-i-nedelya", "text": "\r\nПрез летните месеци до 15 септември в дните петък и неделя ще се ограничава движението на тежкотоварните  над 12 т по магистрала \"Хемус\" в участъка между София и Ябланица (от км 0+000 до км 78+554). В петък ограничението ще бъде от 17 ч. до 20 ч., а в неделя от 14 ч. до 20 ч. По този начин ще бъде осигурена по-висока безопасност при пътуването към Северна България през активния летен сезон и е превантивна мярка за намаляване броя на пътните инциденти.\r\nЗабраната не важи за моторни превозни средства, превозващи бързоразвалящи се хранителни продукти на температурен режим, живи животни и опасни товари (ADR).\r\nИзточник: \r\n", "date": "2017.06.16", "title": "Без камиони по АМ „Хемус“ в петък и неделя"}
{"url": "http://www.novinite.bg/articles/145761/Nedobrojelatel-zastrelya-kucheto-na-Kateto-Evro", "text": "Пореден случай на жестокост срещу домашен любимец. Тази нощ неизвестен е прострелял с въздушна пушка едно от кучетата на актрисата Катерина Евро, информира бТВ. Животното е уцелено два пъти докато е било в двора на къщата.5-годишната Джаки е простреляна в окото и корема. След няколкочасова операция във ветеринарна клиника почина.„Какъв е този човек? Как може да застреляш куче? Кученце малко да го простреляш в окото? Той все едно ми уби детето”, сподели Катерина Евро.Джаки е от породата Джак ръсел териер, а синът й продължава да я търси из двора. Синът на Катерина Евро – Александър Кадиев, се притеснява, че агресията на извършителя може да е насочена към цялото му семейство.На мястото са направени два огледа, тече разследване. Предвиденото наказание за жестокост към животно е лишаване от свобода до 3 години и с глоба от 1000 до 5000 лева. ", "date": "2017.06.16", "title": "Недоброжелател застреля кучето на Катето Евро"}
{"url": "http://www.novinite.bg/articles/145685/Otnovo-razpravii-v-parlamenta-zaradi-snimkite-na-Uzunov", "text": "Отново хитлеро-фашистки разпри в парламента, пише НОВА. От ГЕРБ поискаха оставката на президентския съветник Пламен Узунов заради снимките от старо тържество, на което позира, маскиран като Адолф Хитлер. Управляващите обвиниха БСП, че се отнасят снизходително към човека на президента за същото прегрешение, за което яростно атакуваха членовете на кабинета „Борисов”. Левицата предпочете да замълчи. \"Акъл не даваме на никого, но подобни неща са недопустими. Това е двоен стандарт - ние флиртуваме с фашизма, а вие го окарикатурявате. Завършвате максимата на комунистите, че всички сме равни, но някои са по-равни, особено ако са приятели на президента”, заяви Тома Биков от ГЕРБ.\"Аз предлагам кой каквито снимки има вкъщи, да си ги извадим, да си ги разгледаме и да спрем да се занимаваме с глупости”, каза Пламен Христов от ВОЛЯ. \"Ще дам почивка след час да отидем да вземем снимките”, пошегува се председателят на Народното събрание Димитър Главчев. ", "date": "2017.06.16", "title": "Отново разправии в парламента заради снимките на Узунов"}
{"url": "http://www.novinite.bg/articles/145741/Policiyata-izdirva-naneslite-poboj-na-uchenik-v-Sofiya", "text": "Столичната полиция издирва двама души, нанесли побой на ученик в София, съобщават от МВР, пише НОВА.Сигналът за нападението, извършено в близост до училище на бул. „Ситняково“, бил подаден към 13.40 ч. в петък. Според информацията 15-годишно момче, възпитаник на училището, било нападнато от двама непознати, които му нанесли побой и избягали.Оказана му е помощ от медицинската сестра на учебното заведение. ", "date": "2017.06.16", "title": "Полицията издирва нанеслите побой на ученик в София"}
{"url": "http://www.novinite.bg/articles/145683/Evrostat-razyasni-zashto-Balgariya-e-alkoholnata-top-destinaciya-na-Evropa", "text": "\r\nВредните навици струват на българите най-евтино спрямо останалите граждани на държавите членки. Това показва изследване на Евростат. Според него алкохолът и тютюнервите изделия у нас се продават на най-ниските цени от всичките 28 държави в Общността. В магазините в  цените на тези стоки са 56% от средните за ЕС. Малко по-скъпо излизат алкохолните напитки и цигарите на унгарците – 67 на сто от средното за Евросъюза. При поляците са 68%, а в съседна Румъния – 69.\r\nНай-високите цени са наблюдавани в Ирландия (175% от средните за ЕС) и Великобритания (162%), следвани на разстояние от трите скандинавски членки – Финландия, (135%), Швеция (128%) и Дания (122%). Трябва да се отбележи, че тези големи ценови различия се дължат основно на различното данъчно третиране на тези продукти в държавите от ЕС, обясняват от Националния статистически институт (НСИ). Вероятно именно това е причината на  да се гледа като алкохолната дестинация на Евросъюза, тъй като очевидно на гражданите на най-западните и най-северните държави-членки им излиза значително по-евтино да пият и пушат по нашите курорти.\r\nОще повече, че и цените на ресторантите и хотелите също са най-ниски в нашата страна. Според изследването на  в тази категория страната ни отново е в дъното на таблицата. У нас те струват 44% от средното за Евросъюза. В Румъния, макар също да е доста евтино, отново е по-скъпо – 53 на сто от средното за 28-те. В Чехия пък цените в хотелите и ресторантите са 56% от средните. Точно обратното се наблюдава в Дания – най-скъпата дестинация в това отношение – 150 на сто от средните цени в ЕС. В Швеция пък нивото е 144 на сто. Поради драстичната разлика и в това отношение,  отново е най-конкурентната дестинация за туризъм. А при положение, че западняците могат и да се напият на най-ниските цени, става съвсем ясно не само защо гражданите на по-старите страни-членки ни познават най-вече като дестинация за алкохол и купон, а и каква е причината у нас да идват предимно по-бедните западняци.\r\nНе така обаче стоят нещата по отношение на храните и безалкохолните напитки. Докато доходите ни остават на най-ниското ниво в ЕС, то да си напазаруваме основни продукти от магазина не е най-евтино. Оказва се, че има страни, където въпреки по-високите заплати от у нас, храната струва по-евтино. През 2016 г. ценовото равнище на сравнима кошница от стоки в група \"Храни и безалкохолни напитки\" в ЕС е повече от 2 пъти по-високо в най-скъпата страна в ЕС по отношение на най-евтината. Ценовите равнища са в диапазон от 62% от средното за ЕС равнище в Полша и Румъния до почти 150% от средното в Дания (148%), следвана от Швеция (126%), Австрия (123%), Люксембург (121%), Ирландия и Финландия (по 120%).\r\nНе толкова драстични са разликите в цените в държавите членки, когато става дума за техника. Потребителската електроника е група от продукти, в която цените се различават най-малко между държавите в ЕС. И варират от 86% от средното в Полша до 115% в Дания. Облеклата са друга група от продукти, показваща по-малки различия в цените между\r\n28-те. Като най-ниски са отново у нас - 81% от средното за ЕС, а най-високи - в Швеция – 136 на сто. В групата на транспортните превозни средства за лично ползване разликите между страните са от 78% в Чешката република до 119% в Холандия с изключение на Дания, която е със 146% от средното за ЕС ниво.\r\nИзточник: \r\n", "date": "2017.06.16", "title": "Евростат разясни защо България е алкохолната топ дестинация на Европа"}
{"url": "http://www.novinite.bg/articles/145732/Deklarirani-sa-parite-i-imotite-na-politici", "text": "Политиците декларираха парите и имотите си, пише НОВА.В първата си декларация като държавен глава Румен Радев обяви, че притежава половината от апаратамент в София. Жилището е от 143 квадратни метра за близо 170 хиляди лева. В първата си декларация като президент той е посочил, че със съпругата му притежават малко над 11 хиляди лева и стара кола за 3 300лв. Кредитите им са за 30 хиляди лева.Премиерът Бойко Борисов е декларирал 26 700 лева спестявания от заплата. Най-много имоти сред вицепремиерите декларира Екатерина Захариева. Тя и съпругът й притежават три апартамента, къща в груб строеж, вила и земеделска земя в Гърция. Има 97 296 евро във влогове, притежава и дялове в три компании.Вицепремиерът Валери Симеонов има 40 хиляди и 500 лева от заплати и още 67 хиляди други доходи. Красимир Каракачанов пък е придобил парцел в село край Сандански за 8000 лева, а семейството му притежава около 82 хиляди лева. Вицепремиерът Томислав Дончев тази година декларира само лизинг за автомобил на стойност 35 хиляди лева. ", "date": "2017.06.16", "title": "Декларирани са парите и имотите на политици"}
{"url": "http://www.novinite.bg/articles/145684/Darjavata-udalji-sroka-za-tarsene-na-gaz-v-blok-Han-Asparuh", "text": "\r\nМинистърът на енергетиката  и представители на \"Тотал Е&П България\" Б.В. - Нидерландия, \"ОМВ Офшор България\" ГмбХ - Австрия и \"Репсол България\" Б.В. – Нидерландия подписаха допълнително споразумение към договора за търсене и проучване на  и  в блок \"Хан Аспарух\". Със споразумението се урежда продължаването срока на договора. От ведомството на Петкова припомнят, че с решение на Министерския съвет от 18-ти април тази година срокът на разрешението за търсене и проучване в блок \"Хан Аспарух\" се удължава със 135 дни.\r\n\"Един от основните приоритети на настоящето правителство в енергийния отрасъл е търсенето и проучването на местните енергийни ресурси, тъй като разработването на местният добив ще гарантира конкурентни предимства за страната ни\", каза министър Петкова по време на срещата. Тя увери, че комуникацията и съвместната работа между Министерството на енергетиката и \"Тотал\" ще продължат и в рамките на сегашния мандат. По думите на управителя на \"Тотал\" Ксавие Фожрас в момента продължава обработката на сеизмичните данни от проучванията в площта. Предвижда се през есента на тази година компанията да извърши и втори сондаж в блок Хан Аспарух.\r\nГ-н Фожрас запозна министър Петкова с Алманаха на черноморското крайбрежие, разработен от Тотал, ОМВ и Репсол в партньорство с Института по океанология към Българската академия на науките.\r\nИзточник: \r\n", "date": "2017.06.16", "title": "Държавата удължи срока за търсене на газ в блок „Хан Аспарух“"}
{"url": "http://www.novinite.bg/articles/145690/Tomislav-Donchev-Plashtaniyata-po-evroprogramite-veche-e-edna-treta-poveche", "text": "Изпълнението на европрограмите може да се окачестви като добро, ако сравните как България се справя с предишния програмен период. Това заяви вицепремиерът Томислав Дончев, предаде БГНЕС.„Договарянето днес е два пъти по-високо отколкото стария програмен период. Плащанията днес са с една трета повече спрямо предишния програмен период. Изпълнението днес тече в много по-трудна среда - спрямо новите регламенти, то е обвързано с реформи, които текат по-бързо или по-бавно”, каза Дончев. Той посочи, че е отлично изпълнението на ОП „Човешки ресурси“ и „Иновации и конкурентоспособност“.„Транспорта и транспортна инфраструктура“ също се движила добре. „По-трудно върви изпълнението на ОП „Околна среда“ заради водната реформа. Трудно е изпълнението и при ОП „Наука“. Не е вярно, че има програми, по които няма плащане. Относно Фонда за убежище и интеграция там плащанията са около 7%“, посочи вицепремиерът. Томислав Дончев подчерта, че договорените средства към края на миналата седмица достигнали 37,5% от бюджета на програмите, съфинансирани от европейските структурни и инвестиционни фондове. Реално изплатените средства са над 10%.„Ако погледнем програмите от структурните фондове и инвестиционния фонд, договореното е 42,6% от бюджета на програмите. Реално изплатените средства са 9.96%“. За Програмата за развитие на селските райони договореното е 23.6%, а платеното 11.9%. Обявени са над 190 процедури на стойност над 12 млрд. лева, сключените договори с бенефициентите са 3 500 на стойност 8.322 млрд. лева“, посочи Томислав Дончев. От друга страна, относно това дали се делят общините на наши и ваши, Дончев заяви, че не смята, че е така. „Когато се сключва договор не винаги даже се знае каква е политическата принадлежност на кмета. Хубаво е да се питат кметовете дали някои от тях не с идвали при мен, за да решаваме проблеми заедно”, подчерта той.Вицепремиерът обясни, че посещението на президента на „Лукойл“ вчера е било свързано с бизнес делата на компанията у нас. „Тя има голяма рафинерия, има планове за разширяване, планове за нови мощности. Общата задача е да няма контрабанда, защото от това страдат всички - търговци и държава. За нас на първо място е да имаме достъп до различни източници на газ, защото това значи сигурност. Това значи и конкуренция, да купуваме газ, който е на най-добрата цена. Веднага след това за нас е важно да съхрани ролята си на транзитьор, защото това означава приходи, сигурност и не само енергийна“, каза Дончев.Той посочи, че страната ни не от вчера работи по тази тема с всички-с ЕК и Русия. Преди няколко седмици беше подписана пътна карта за разглеждане на възможностите на техническо ниво, което тече към момента за доставки на газ от Юг, допълни той.", "date": "2017.06.16", "title": "Томислав Дончев: Плащанията по европрограмите вече е една трета повече"}
{"url": "http://www.novinite.bg/articles/145717/Fondovata-ni-borsa-s-rekorden-skok-za-godinata", "text": "SOFIX отбеляза поредното си повишение през тази година. В рамките на сесията на БФБ-София, основният индекс на борсата добави 0.27% до 683.66 пункта. На зелено затвориха още индикаторите BGBX40 и BGTR30, които нараснаха с 0.06% и 0.47% до съответно 131.31 и 520.29 пункта. Днес единствено BGREIT записа лек спад, губейки 0.06% до ниво от 111.33 пункта.Дневният оборот на БФБ-София достигна 5.66 млн. лева. Почти целият дневен оборот на днешната сесия се дължи на сделки с акциите на три компании. Две сделки за общо 814 500 лота на цена от 1.760 за лот бяха реализирани днес с акции на Инвестиционна компания Галата. Отново в рамките на 2 сделки бяха прехвърлени и общо 732 341 лота при цена от 2.060 лева за лот от емисията на Регала Инвест.Традиционно най-търгуваната позиция днес бе тази на Химимпорт. Инвеститорите изтъргуваха 1 266 530 лота при 126 сделки, оформяйки оборот от 2.2 млн. лева. Книжата на дружеството поскъпнаха с 0.46% до 1.760 лева за брой. В края на месеца предстои Общо събрание на акционерите на Химимпорт. На него ще бъде предложено за гласуване разпределянето на дивидент в брутен размер от 0.054 лева на една обикновена акция.Книжата на Еврохолд България се търгуваха в рамките на 35 сделки днес. Инвеститорите прехвърлиха 26 828 лота, реализирайки оборот от 27 хил. лева. Дяловете на компанията поскъпнаха с 2.05% до 1.047 лева за брой.19 512 лота от емисията на Индустриален Холдинг България бяха изтъргувани днес при 29 трансакции. Оборотът в резултат на търговията достигна 19 хил. лева, като книжата на дружеството поскъпнаха с 6.69% до 1.020 лева за брой. 103 хил. лева оборот бе оформен от 17 сделки за 1 916 лота от емисията на Неохим. Дяловете на дружеството поскъпнаха с 2.78% до 55.499 лева за брой.Сред позициите, които днес поскъпнаха попадат тези на Елхим Искра (+3.37% до 1.380 лева за брой), ТБ Българо-Американска Кредитна Банка (+2.19% до 7.000 лева за брой), Софарма трейдинг (+2.09% до 8.290 лева за брой), Сирма Груп Холдинг (+1.43% до 1.065 лева за брой) и Зърнени храни България (+1.11% до 0.364 лева за лот).Сред компаниите, чиито акции затвориха на червено днес попадат Билборд (-1.85% до 0.530 лева за брой), Холдинг Варна (-1.37% до 32.550 лева за брой), ТБ Централна кооперативна банка (-1.18% до 1.670 лева за брой), Стара планина Холд (-0.96% до 8.250 лева за лот) и Синергон Холдинг (-0.89% до 1.119 лева за брой).", "date": "2017.06.16", "title": "Фондовата ни борса с рекорден скок за годината"}
{"url": "http://www.novinite.bg/articles/145719/Shte-badat-dovarsheni-2022-sgradi-po-programata-za-sanirane", "text": "\r\nПредстои довършването на 2022 сгради, които са със сключени договори за финансиране по Националната програма за енергийна ефективност, каза в Ямбол министърът на регионалното развитие и благоустройството Николай Нанков. Той съобщи, че от тях 420 вече са въведени в експлоатация, а по 560 в момента се изпълняват строително-монтажни работи, пише Profit.bg.\r\nПрез този строителен сезон ще започне работа и по останалите. Може през 2017 г. да не успеят да стартират малка част от сградите, които имат подписани договори с общини и Българската банка за развитие, ако има обжалвания по обществени поръчки, но ще се изпълнят през 2018 г., каза Нанков.\r\nРегионалният министър посети Ямбол по повод символичното въвеждане в експлоатация на обновена със средства по програмата многофамилна жилищна сграда. 425 живущи в 181 апартамента с над 15 хил. кв. м разгъната застроена площ вече имат по-добра среда за обитаване, по-топли жилища през зимата и по-хладни през лятото, съобщи той и обърна внимание, че това е една от най-големите жилищни сгради в страната, участващи в Националната програма за енергийна ефективност.\r\nСпоред енергийния одит енергопотреблението в бл. 5 в ямболския ж.к „Хале“ ще се намали с 57%. Това е важно за бюджета на домакинствата, но и за околната среда. Над 800хил кВч/ годишно ще бъде спестената енергия и емисиите на парникови газове ще бъдат редуцирани с над 500 тона. Ефектът е екологичен, социален и икономически. Удължава се и животът на сградите, подчерта министърът.\r\n благодари на собствениците, които са се сдружили и са участвали в програмата въпреки спекулациите, както и за търпението им при изпълнението на строително-монтажните работи. Той изрази благодарност и към строителите за качественото изпълнение на предвидените за реализиране дейности.\r\nКритикувани сме защо с парите на всички данъкоплатци се финансират дейности, които облагодетелстват малък сегмент от българското население. Напротив, всеки, който беше поискал да се сдружи и кандидатства, имаше шанса да сключи договор с общинската администрация за реализиране на дейности по неговата сграда, за да има красива фасада и общи части, каза министърът, напомняйки, че програмата е изцяло безвъзмездна.\r\nДържавата сама определя какви политики да провежда с бюджета, допълни той. Това е една от най-социалните политики, която е икономически обоснована, тъй като осигурява заетост за доставчици и производители на материали, анти и строители, а освен това има и екологичен ефект, каза още Нанков.\r\nБъдете добри посланици на направеното и поддържайте добре своята сграда, обърна се министърът към собствениците на реновираната сграда и съобщи, че с кмета на Ямбол Георги Славов са се договорили общината да облагороди и околоблоковото пространство на обновените в нея сгради.\r\n", "date": "2017.06.16", "title": "Ще бъдат довършени 2022 сгради по програмата за саниране"}
{"url": "http://www.novinite.bg/articles/145727/Rast-na-cenite-na-imotite-v-stranata", "text": "Ръстът на имотите в страната ни за първите три месеца на 2017 г. e 8.1%, става ясно от доклад на Knight Frank, цитирано от Profit.bg.Консултантската компания изследва движението на цените на имотите в 55 държави по света. Поскъпването на жилищата в България продължава да е едно от най-високите в Европа, където страната ни се нарежда на 9-а позиция, докато в глобалната класация сме 16-и.Припомняме, че за 2016 г. данни на Knight Frank показаха ръст от 8.8 на сто, докато тези на Евростат - повишение от 8.1%. Най-сериозен ръст към края на март 2017 г. спрямо година по-рано се отчита в Исландия, където имотите добавят 17.8%.Основната причина за този сериозен скок е недостигът от имоти в страната и по-специално в Рейкявик. За преодоляване на този дефицит се очаква в следващите три години на пазара да излязат нови 9000 нови жилища. С население от 123 000 души, или близо 37 на сто от това на страната, Рейкявик изпитва остра нужда от нови жилища и по една друга причина - отдаване на част от настоящите имоти в сайтове като Airbnb.Ръст от 14.4% на имотите през първите три месеца на 2017 г. се отчита и в Хонконг. Там обаче анализатори отдават това повишение и на една доста странна причина. Двуцифрено повишение има в общо 11 от разглежданите 55 държави, като тук се включват Нова Зеландия и Канада с ръстове от над 13%, както и Малта с 12.6 на сто.Поскъпването на жилищата в Чехия и Естония е от респективно 11 и 10.7%, докато в Унгария, Китай и Норвегия се отчита ръст от 10.5, 10.3 и 10.1 на сто. Продължава поевтиняването на имотите обаче в Украйна, където цените са загубили 9.4 на сто през последната година, докато охлаждането на пазара в Сингапур и Гърция е от 2 и 1.8%. На по-ниски нива спрямо март 2016 г. са предлагат и имотите в Тайван, Кипър, Мароко и Япония.Само преди две седмици, по време на осмото издание на икономическия форум Шумът на парите, представители на големите имотни агенции в страната заявиха, че очакват ръстът на пазара в страната да продължи и през следващите години, при положение че не станем свидетели на някакъв катаклизъм. ", "date": "2017.06.16", "title": "Ръст на цените на имотите в страната"}
{"url": "http://www.novinite.bg/articles/145755/Kolite-otnovo-tragvat-po-Patriarh-Evtimij-v-stolicata", "text": "\r\nОт утре се възстановява движението по бул. Патриарх Евтими\". Възстановява се еднопосочното движение по бул. \"Патриарх Евтимий” от кръстовището му с бул. \"Васил Левски” до кръстовището му с бул. \"Христо Ботев”. В участъците на двете метростанции движението ще се извършва в 2 ленти.\r\nОт 17 юни се възстановява и движението на тролейбусни маршрути №№ 1, 2, 5 и 8 по бул. \"Патриарх Евтимий” от бул. \"Васил Левски” до бул. \"Христо Ботев”, както и тролейбусните спирки с код 6415 \"КИНО ОДЕОН” и с код 6416 \"ул. Г. С. Раковски”.\r\nОт неделя, 18 юни 2017г., се възстановява и еднопосочното движение по бул. \"Васил Левски” между кръстовището му с бул. \"Прага” (Петте кьошета) до кръстовището с бул. \"Патриарх Евтимий” (сградата на Нотариата). В тунела на НДК движението ще се извършва върху трамвайната линия. По дължината на участъка остават временни строителни площадки за демонтажа на бетонните разделители тип \"Ню Джърси”.\r\nВъзстановява се посочността на движението по:\r\n-  бул. \"Витоша” – задължителен ляв завой на кръстовището с бул. \"Патриарх Евтимий”.\r\n- ул. \"Гургулят” – от ул. \"Княз Борис I” към бул. \"Витоша”.\r\n- по ул. \"Верила” – от бул. \"Витоша” към ул. \"Цар Асен I”.\r\n-  по северното локално платно на бул. \"Ген. М. Д. Скобелев” – от  бул. \"Прага” към бул. \"Витоша”.\r\nЗакриват се местата за почасово платено паркиране \"Синя зона”:\r\n- по бул. \"Патриарх Евтимий” от ул. \"Хан Крум” до ул. \"Георги С. Раковски” – северна страна;\r\n- по бул. \"Патриарх Евтимий” от ул. \"Княз Борис I” до бул. \"Христо Ботев” – северна страна;\r\n- по бул. \"Патриарх Евтимий” от ул. \"Княз Борис I” до \"бул. \"Христо Ботев” – южна страна – 52 м след кръстовището с ул. \"Княз Борис I” и 62м преди кръстовището с бул. \"Христо Ботев”;\r\n- на 30 м от ул. \"Цар Асен” на север от кръстовището с бул. \"Патриарх Евтимий”.\r\nВъзстановяват се местата за почасово платено паркиране \"Синя зона”:\r\n- на ул. \"Цар Асен” от юг и непосредствено преди кръстовището с бул. \"Патриарх Евтимий”;\r\n- косото паркиране в участъка от бул. \"Фритьоф Нансен” до бул. \"Витоша” - южна страна.\r\nВъзстановяват се местата за почасово платено паркиране \"Зелена зона”\r\n- на ул. \"Георги С. Раковски” в участъка от ул. \"Д-р Петър Берон” до бул. \"Васил Левски” – западна страна, успоредно паркиране.\r\nОт 00.00 часа на 18.06.2017 г. до 24.00 часа на 8.07.2017 г. движението в тунела пред НДК в посока бул. \"Васил Левски” ще се измести в основното пътно платно, като върху трамвайната линия остава движението на превозни средства в посока бул. \"България”.\r\nОт 00.00 часа на 9.07.2017 г. до 24.00 часа на 8.01.2018 г. се въвеждат следните промени в организацията на движение:\r\nВъзстановява се движението на превозни средства върху пътното платно на всички строителни площадки по бул. \"Васил Левски” и се запазва движението на превозни средства от бул. \"Ген. М. Д. Скобелев” към бул. \"България” върху трамвайната линия в тунела пред НДК.\r\nВъзстановяват се местата за почасово платено паркиране \"Синя зона”:\r\n- на бул. \"Васил Левски” в участъка от ул. \"Проф. Николай Михайлов” до ул. \"Георги С. Раковски”- северна страна – косо паркиране;\r\n- на бул. \"Ген. М. Д. Скобелев” в участъка от бул. \"Прага” до разклонението с локалното платно пред входа на тунела - северна страна – успоредно паркиране.\r\nОт 9. 07. 2017 се възстановява тролейбусната спирка с код 6411 \"БУЛ.. ПРАГА” за всички преминаващи линии на бул. \"Ген. М. Д. Скобелев” след кръстовището с бул. \"Прага” и тролейбусна спирка с код 1139. \"НДК в тунела” .\r\nИзточник: \r\n", "date": "2017.06.16", "title": "Колите отново тръгват по „Патриарх Евтимий” в столицата"}
{"url": "http://www.novinite.bg/articles/145730/Oksford-i-Mastercard-zaedno-v-novo-prouchvane", "text": "\r\nМнозинството от потребители – 93%, предпочитат биометричните данни пред ПИН кодовете за удостоверяване на плащания или други финансови услуги, пише Profit.bg.\r\nТози резултат не е изненадващ, тъй като използването на биометрични данни (пръстов отпечатък или сканиране на ириса) е по-сигурно и елиминира неудобството да трябва да помниш ПИН код. Въпреки това, докато 92% от професионалистите в сферата на банкирането искат да приобщят биометричната технология, внедряването им към момента е непоследователно и само 36% от съответните мениджъри смятат, че имат подходящия опит за предоставяне на услугата.\r\nЗа да адресират това предизвикателство, Mastercard и департаментът по компютърни науки в Оксфордския университет обединиха усилията си в изследването на тази бързо развиваща се технология и разработиха насоки в помощ на банките да разберат и успешно да вдъхнат живот на мобилните биометрични данни. „Ефективните мобилни биометрични данни стават част от по-широкия опит на финансовите услуги, насочени към потребителите, които дават възможността за незабавен достъп до финансовата им информация или за разплащане. Те насочват тенденцията към бъдеще без пароли, където дигиталната идентичност е изцяло свързана с това кой си, а не какво помниш“, коментира Аджай Бала, президент Бизнес решения за сигурност в Mastercard.\r\nMastercard е двигател за разпространението на биометричната технология при разплащанията с цел подобряването както на потребителското преживяване, така и на сигурността. Mastercard Identity Check Mobile, сега достъпен в страни по целия свят, драстично ускорява дигиталното преживяване при разплащане, като същевременно подобрява сигурността. Картодържателите удостоверяват самоличността си, използвайки скенер за пръстови отпечатъци на смартфона си или чрез технология за разпознаване на лице със „селфи“.\r\nПредвид, че глобалните продажби на смартфони се очаква да достигнат ниво от 400 милиарда долара до следващата година, навсякъде хората ще имат достъп до този инструмент, който прави мобилните биометрични данни възможни. Чрез инициативи като сътрудничеството с Оксфордския университет Mastercard повежда всеобхватното и отговорно внедряване на мобилните биометрични решения във финансовите услуги.\r\n„Тази рамка е от основно значение за ускоряване развитието на мобилните биометрични данни за потребителите и индустрията, а сътрудничеството е ключово. Можем да постигнем това само, ако индустрията, академичните среди, правителствата и търговците на технологии разберат и допринесат за еволюцията на „Пет фактора за мобилните биометрични данни“,“ допълни Бала.\r\nРезюме на проучването на Opus съдържа разбивка на ключовите въпроси, които компаниите трябва да адресират, за да навигират успешно своя бизнес в посоката на биометричните данни и да бъдат сигурни, че предприемат правилните стъпки.\r\n", "date": "2017.06.16", "title": "Оксфорд и Mastercard заедно в ново проучване"}
{"url": "http://www.novinite.bg/articles/145679/Angel-Djambazki-Povedenieto-na-Erdogan-krie-zaplahi", "text": "Преди няколко дни премиерът Бойко Борисов направи еднодневно посещение в Турция и се срещна с турския премиер и с президента Реджеп Ердоган, представя НОВА. Какво мислят Патриотите за добрия тон на срещата между Борисов и Ердоган?  „От позицията на министър-председател, може би не е излишно Борисов да поддържа дипломатически отношения с Турция”, коментира в „Здравей, България” евродепутатът Ангел Джамбазки и зам.-председател на ВМРО.„Според мен обаче Ердоган е опасен диктатор и човек, който представлява опасност за България и цяла Европа. Поведението му крие заплахи, той е непредсказуем”, на мнение е той. По думите му България трябва да влага достатъчно средства в обновяването и превъоръжаването на своите сили за сигурност.„Политиката на западноевропейските държави към Турция се променя. Паднаха много маски, свършиха много лицемерия. Присъединяването на Турция към ЕС е бита карта и няма как да се случи. Посоката на турската политика предполага нещо съвсем различно. А именно превръщането й в самостоятелен геополтически вектор на Балканите, което означава регионална сила и опит на Турция да се добере до нефтени кладенци в Мосул и да започне да не зависи толкова много от вноса на петрол”, заяви Ангел Джамбазки. ", "date": "2017.06.16", "title": "Ангел Джамбазки: Поведението на Ердоган крие заплахи"}
{"url": "http://www.novinite.bg/articles/145715/Nike-sakrashtava-svoya-personal", "text": "\r\nКомпанията за спортна екипировка  съкращава около 2% от а си по света, пише Profit.bg. Гигантът съобщи, че ще се раздели с 1 400 от своите служители, като засега не е ясно къде точно по света ще бъдат приложени , предава CNN. За  работят около 70 хил. души, като само в централата им в Орегон, САЩ, се трудят около 10 хил. служители.\r\nПолитиката за  ще бъде приложена в рамките на следващите 2 месеца. След обявяването на информацията акциите на  поевтиняха с 2%. Съкращенията са част от усилията на компанията да продава продуктите директно на клиентите, като така добави скорост в реализирането на стоката си на пазарите по света. В преследване на тази цел,  ще разшири операциите си в 12 града по света, сред които са Ню Йорк, Лондон, Шанхай, Токио, Париж и Мексико Сити.  очаква тези градове да допринасят за над 80% от растежа на компанията до 2020 г.\r\n", "date": "2017.06.16", "title": "Nike съкращава своя персонал"}
{"url": "http://www.novinite.bg/articles/145747/Uiz-er-s-poleti-ot-Sofiya-do-dve-novi-destinacii", "text": "Две нови линии от София ще бъдат открити догодина от нискотарифната авиокомпания \"Уиз ер\" (Wizz Air). Това обяви на пресконференция корпоративният директор на фирмата Оуен Джоунс. Дестинациите, до които се откриват нови полети, са Лисабон и Ница.Линиите ще бъдат открити през март следващата година. Полетите ще се извършват два пъти седмично, като до Ница ще може да се лети в понеделник и петък, а до Лисабон – във вторник и събота.Цените за полета до португалската столица започват от 58.99 лв. До френската Ривиера цената е с 10 лв. по-малко.\"Уиз ер\" предвижда догодина да увеличи седмичните си полети до осем от най-предпочитаните дестинации. Средно с два курса повече ще изпълнява превозвачът до Лондон Лутън, Барселона, Айндховен, Рим Фиумичино, Тел Авив, Копенхаген, Брюксел Шарлероа и Ларнака.За изминалата година 1.7 млн. пътници са се възползвали от услугите на авиокомпанията и са пътували от и до България. Отчетен е ръст от 37% на превозените за първите 5 месеца на настоящата година, които са около 800 хил. души.   източник: www.dnevnik.bg", "date": "2017.06.16", "title": "\"Уиз ер\" с полети от София  до две нови дестинации"}
