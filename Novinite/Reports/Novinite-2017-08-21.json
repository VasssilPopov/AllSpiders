{"url": "http://www.novinite.bg/articles/148813/Proveryavame-onlajn-zdravna-informaciya", "text": "Здравноосигурените лица, на които предстои планов прием в болница, вече ще могат да проследяват информацията, свързана с него, на сайта на Националната здравноосигурителна каса, иунформира ДАРИК. Новата функционалност се въвежда с обновление на интернет страницата на здравноосигурителната институция. То включва наличието на публична база данни, в която желаещите могат да намерят информация за общопрактикуващи лекари, специалисти, зъболекари, изследвания, болници, аптеки, лекарства и здравноосигурителни книжки. Новият сайт запазва възможността здравноосигурените лица да задават online своите въпроси към експерти в касата. От пресцентъра на институцията допълват, че въпросната платформа дава възможност данните в нея да бъдат актуализирана от служители на касата, които не са IT специалисти.", "date": "2017.08.21", "title": "Проверяваме онлайн здравна информация"}
{"url": "http://www.novinite.bg/articles/148755/Veche-mojem-da-proveryavame-onlajn-patnite-globi", "text": "Вече можем да проверяваме  колко и дали дължим на КАТ, обявиха от МВР. Глобите към Пътната полиция също вече могат да се плащат електронн, информира НОВА.За да сме изрядни към органите на реда на пътя, можем да проверим в интернет дали имаме неплатени фишове или актове, като попълним номера на шофьорската си книжка и единен граждански номер. От МВР предупреждават, че услугата е валидна от няколко дни и е възможно, ако книжката ви е издадена през последната година, да няма все още информация за нея в базата данни за онлайн проверка.  ", "date": "2017.08.21", "title": "Вече можем да проверяваме онлайн пътните глоби"}
{"url": "http://www.novinite.bg/articles/148786/Momche-ubi-16-godishnata-si-priyatelka", "text": "16-годишно момиче е убито от приятеля си при битов скандал в село Габровница, Монтанско, съобщиха Агенция \"Фокус\". Вчера, около 00.30 часа сутринта, в село Габровница възникнал битов скандал между 16-годишно момиче от същото село и 21-годишен мъж от с. Малорад, област Враца, с когото момичето съжителствало на семейни начала. При възникналия скандал младежът нанесъл побой и удари с нож в областта на шията ѝ, като по-късно пострадалата е починала. 21-гоишното момче е задържано за срок от 24 часа. По случая е образувано досъдебно производство.", "date": "2017.08.21", "title": "Момче уби 16-годишната си приятелка"}
{"url": "http://www.novinite.bg/articles/148788/Nepalnoletno-momche-e-zapodozryano-za-ubijstvoto-na-momiche-v-blok-v-Burgas", "text": "Непълнолетно момче е заподозряно за убийството на момиче в блок 108 на бургаския комплекс „Меден рудник”, което бе открито мъртво в асансьора на блока. Към момента информацията не е официално потвърдена. От МВР нито потвърждават, нито отричат и отказват коментар по случая, като се ангажираха да бъдат изнесени повече подробности на брифинг още днес, информира ДАРИК. Както Дарик-Бургас съобщи, момичето бе открито мъртво в асансьор в жилищния блок. Според осведомени то е било с прерязано гърло. Трупът е намерен от съседи към 17.30 часа вчера. Целият асансьор бил в кръв. Обитателите на жилищния блок твърдят, че по това време чули писъци, но не се усъмнили, тъй като районът е оживен, наблизо има и детска площадка. Съседите твърдят, че не са забелязали подозрителни типове на мястото в този час.Според една от хипотезите е възможно момичето да е станало жертва на грабеж или случайно нападение. Източници на Дарик-Бургас потвърдиха, че е била пронизана с нож в шията. Жертвата е непълнолетна. Сайтът \"BurgasInfo\" посочва, че е на 12 годишна възраст. В момента блокът продължава да е отцепен от полицията.  ", "date": "2017.08.21", "title": "Непълнолетно момче е заподозряно за убийството на момиче в блок в Бургас"}
{"url": "http://www.novinite.bg/articles/148802/Zapochvat-zasileni-proverki-za-previshena-skorost", "text": "Засилени проверки за превишена скорост започват пътните полицаи във всички държави от Европейския съюз. От МВР съобщават, че операцията е по линия на европейската мрежа на службите на пътна полиция и ще продължи до 27 август. Освен за спазване на скоростта, пътните полицаи ще проверяват и за валидна застраховка \"Гражданка отговорност\", информира БНТ.", "date": "2017.08.21", "title": "Започват засилени проверки за превишена скорост"}
{"url": "http://www.novinite.bg/articles/148804/Otkriha-nad-10-kg-kontrabanden-tyutyun-v-shumenec", "text": "Около 10, 5 кг тютюн без бандерол е намерен и иззет от частен дом в Шумен. В петък по обяд след получено съобщение е предприето претърсване в имот, обитаван от А. А. на ул.“Перуника“ в града, информира ДАРИК. В жилището на 56-годишния шуменец е открит нарязан тютюн без бандерол. Акцизната стока е иззета. За престъпление по чл. 234 ал. 1 от НК е започнато досъдебно производство.", "date": "2017.08.21", "title": "Откриха над 10 кг контрабанден тютюн в шуменец"}
{"url": "http://www.novinite.bg/articles/148805/Maj-e-zadarjan-za-strelba-s-boen-pistolet-v-selo-Mala-Rakovica", "text": "48-годишен столичанин е задържан от служители на РУ - Сливница за хулигански действия, изразяващи се в стрелба във въздуха с боен пистолет. Това съобщиха от ОДМВР - София. Около 19.00 часа на 18 август на тел. 112 бил подаден сигнал за мъж, стрелящ с пистолет в село Мала Раковица. На място незабавно били изпратени полицейски служители от РУ - Сливница, които установили и задържали извършителя. Установено било, че същият е произвел изстрели във въздуха със законно притежаван боен пистолет. След оглед на местопроизшествието оръжието е иззето. Мъжът е тестван с дрегер, отчел 0.82 промила в издишания от него въздух. По случая е образувано досъдебно производство за извършено престъпление по чл. 325, ал.1 от НК. Действията по разследването продължават под наблюдението на районната прокуратура в Сливница, информира ФОКУС.", "date": "2017.08.21", "title": "Мъж е задържан за стрелба с боен пистолет в село Мала Раковица"}
{"url": "http://www.novinite.bg/articles/148809/Zatvor-ot-3-10-godini-grozi-ubieca-na-11-godishno-momiche-v-Burgas", "text": "Непълнолетен на 15 години е задържан за убийството на 11-годишно момиче в Бургас. Това съобщи по-рано за БНТ говорителят на прокуратурата Румяна Арнаудова. По-късно на съвместен брифинг на прокуратурата и полицията в града бяха съобщени още подробности за разследването. Припомняме, че снощи в асансьор на жилищен блок в комплекс \"Меден рудник\" бе открито тялото на жертвата.\r\nЗаподозряният и момичето се познавали от няколко дни от социалните мрежи. Впоследствие са разменили телефоните си и се е стигнало до личен контакт. Нито момичето, нито момчето са живели в блока, където е открито тялото. И двамата обаче са от Бургас.\r\nПредстои тепърва да се изяснява какво са правили там.\r\nНаказанието за непълнолетния нападател ще бъде редуцирано по правилата на Наказателния кодекс, уточниха още от прокуратурата. Грози го  от 3 до 10 години.\r\n ", "date": "2017.08.21", "title": "Затвор от 3-10 години грози убиеца на 11-годишно момиче в Бургас"}
{"url": "http://www.novinite.bg/articles/148776/Istoricheska-pobeda-za-Grigor-Dimitrov", "text": "Григор Димитров спечели най-голямата титла до този момент в кариерата си. 26-годишният българин триумфира на турнира от сериите Мастърс в Синсинати след успех на финала с 6:3, 7:5 срещу австралиеца Ник Кириос, съобщава ДАРИК.Григор Димитров отстрани последователно Фелисиано Лопес, Хуан Мартин дел Потро, Юичи Сугита, Джон Иснър, а накрая се справи и с Ник Кириос. До този момент през 2017 година Гришо спечели титлите в Бризбейн и София, а с успеха си в Синсинати повтори постижението от 2014 година, когато спечели три титли - Акапулко, Букурещ и Лондон.  ", "date": "2017.08.21", "title": "Историческа победа за Григор Димитров"}
{"url": "http://www.novinite.bg/articles/148793/Nejmar-otnovo-zablestya", "text": "ПСЖ наказа Тулуза с разгромното 6:2 на своя \"Парк де Пренс\", а перлата Неймар отново заблестя. Най-скъпият футболист в историята наниза две попадения за парижани и направи една асистенция, с което за 2 мача активът му набъбна на 3 гола и 3 голови подавания. Иначе двубоят започна с минута мълчание в памет на жертвите от атентата в Барселона, а Неймар не успя да сдържи сълзите си в емоционалния момент, пише Парижани първи допуснаха попадение. В 18-ата минута Градел изведе гостите напред в резултата. В 31-ата минута обаче Неймар се развихри и върна ПСЖ в играта, отбелязвайки от добавка след спасен удар на Адриен Рабио. Именно французинът вкара отдалеч с премерен удар 4 минути по-късно и парижани вече водеха с 2:1.Голяма глупост обаче направи Марко Верати в 69-ата минута. Той изкара втори жълт, и съответно червен картон, заради ужасяващо влизане в краката на играч на Тулуза. Италианецът бе на път да провали вечерта на парижани, но тяхната класа не позволи да се случи изненадата.Кавани реализира дузпа, спечелена от Неймар в 75-ата минута и поведе домакините с 3:1. Три минути по-късно обаче Тулуза се върна в играта с гол с глава на Кристофер Жулиен. Тогава обаче започна шоуто с марка ПСЖ. Пасторе с невероятен изстрел направи 4:2, а Курзава вкара със странична ножица за 5:2. Асистенцията за този гол бе на Неймар, а в 90-ата минута той се подигра с трима бранители в наказателното поле, подлуди ги с нереална техника и мушна кълбото покрай стража Албан Лафон за крайното 6:2.", "date": "2017.08.21", "title": "Неймар отново заблестя"}
{"url": "http://www.novinite.bg/articles/148794/Kapitanat-na-Real-Serhio-Ramos-pomrachi-pobedata-na-svoya-tim", "text": "Капитанът на Реал (Мадрид) Серхио Рамос помрачи победата на своя тим с 3:0 при гостуването на Депортиво Ла Коруня, след като бе изгонен в последната минута на двубоя. Испанецът получи втори жълт картон за удар с лакът в борба за висока топка и напусна срещата преждевременно. След двубоя защитникът обясни по много странен начин защо е получил червения картон, пише \"Когато печелиш много титли, съперниците изпитват антипатия към теб\", обясни Рамос, който за рекорден 18-и път бе изгонен в мач от испанското първенство.\"Не съм съгласен с картона, но уважавам решението на рефера. Понякога те трябва да хвърлят едно око към английския футбол и да ни позволят да играем по-отпуснато. Харесвам системата там, а в Европа съдиите са по-стриктни\", заяви недоволният Серхио. Той поставя Реал в неизгодна ситуация, тъй като Кристиано Роналдо също получи 5 мача наказание заради избутване на рефера в първия мач за Суперкупата на Испания срещу Барселона.Иначе \"Кралският клуб\" нямаше проблеми и след голове на Бейл, Каземиро и Кроос тръгна убедително в защитата на титлата си.", "date": "2017.08.21", "title": "Капитанът на Реал Серхио Рамос помрачи победата на своя тим"}
{"url": "http://www.novinite.bg/articles/148798/Nova-aparatura-za-ranna-diagnostika-v-Onkologiyata-v-Sofiya", "text": "Онкоболницата в София има нова апаратура. Преносим ехограф ще помага за диагностиката на някои от най-разпространените видове рак. За купуването на апарата помагат дарители. От днес пациентите ще чакат по-малко за преглед, информира НОВА.„Това би улеснило изключително много, от една страна ще намали натовареността на другата”, коментира д-р Борислав Димитров – управител на Специализираната болница за активно лечение на онкологични заболявания.А пациентите, които минават през кабинетите на Специализираната болница са близо 50 000 души.В резултат именно на по-големия брой профилактични прегледи, броят на ранно диагностицираните се е увеличил. Затова общинските болници разчитат хората да посещават кабинетите превантивно. ", "date": "2017.08.21", "title": "Нова апаратура за ранна диагностика в Онкологията в София"}
{"url": "http://www.novinite.bg/articles/148803/Botev-se-dogovori-sas-zamestnika-na-Kosoko-za-2-godini", "text": "Ботев (Пловдив) е постигнал договорка с халфа Густаво Афредо, съобщиха колегите от PlovdivDerby.com. Футболистът ще подпише договор за 2 години, след като вече се е разбрал за личните си условия с ръководството на клуба, пишеОчаква се халфът да пристигне под тепетата утре или най-късно в сряда и веднага след като мине медицинските прегледи, той ще сложи подписа си под контракт с \"канарчетата\".Ботев възлага големи надежди на Густаво да замести голямата звезда Омар Косоко, който напусна в посока Ал Фуджайра (ОАЕ). Там французинът играе под ръководството на легендарния аржентинец Диего Марадона.", "date": "2017.08.21", "title": "Ботев се договори със заместника на Косоко за 2 години"}
{"url": "http://www.novinite.bg/articles/148807/Hubchev-vikna-6-ot-CSKA-za-Shveciya-i-Holandiya-ima-edna-iznenada", "text": "Селекционерът на българския национален отбор Петър Хубчев обяви група от 25 футболисти за световните квалификации срещу Швеция на 31 август и Холандия на 3 септември. \"Лъвовете\" ще стартират лагера си за предстоящите квалификации на 27 август.Преди няколко дни Хубчев обяви имената на \"легионерите\", а днес посочи и кои национали от родния елит ще играят в домакинството на \"тре кронур\" и гостуването на \"лалетата\". Най-много представители - цели 6, има отборът на ЦСКА. Черно море е представен от трима футболисти, а повиканите от Ботев (Пловдив) са двама. Интересна е липсата на вратаря Николай Михайлов, който все още е без отбор.Списък на националите:Вратари: Пламен Илиев (Астра, Румъния), Божидар Митрев (Левски), Георги Китанов (ЦСКА).Защитници: Страхил Попов (Касъмпаша, Турция), Петър Занев (Амкар, Русия), Васил Божиков (Слован, Словакия), Антон Недялков (ЦСКА), Божидар Чорбаджийски (ЦСКА), Георги Терзиев (Лудогорец), Цветомир Панов (Ботев Пловдив). Полузащитници и нападатели: Атанас Зехиров (Черно море), Орлин Старокин (Черно море), Кристиян Малинов (ЦСКА), Тодор Неделев (Ботев Пловдив), Кирил Десподов (ЦСКА), Станислав Манолев (ЦСКА), Ивайло Димитров (Славия), Георги Костадинов (Макаби Хайфа, Израел), Александър Цветков (Черно море), Симеон Славчев (Спортинг, Португалия), Ивайло Чочев (Палермо, Италия), Георги Миланов (ЦСКА, Русия), Андрей Гълъбинов (Дженоа, Италия), Божидар Краев (Мидтиланд, Дания), Ивелин Попов (Спартак, Русия).", "date": "2017.08.21", "title": "Хубчев викна 6 от ЦСКА за Швеция и Холандия, има една изненада"}
{"url": "http://www.novinite.bg/articles/148820/Ludogorec-shte-igrae-u-doma-machovete-ot-Liga-Evropa", "text": "Страхотна новина за Лудогорец долетя днес от УЕФА. Европейската футболна централа даде лиценз на стадиона на разградчани \"Лудогорец Арена\" да приема мачове от Лига Европа. С това се похвалиха от Разград на своя сайт. Ръководството на клуба е успяло да изчисти и последните детайли, които пречеха за усвояването на лиценза и ако елиминират Судува в плейофа на втория по сила европейски клубен турнир, ще приемат мачовете от груповата фаза в своя дом. В първия двубой \"орлите\" спечелиха срещу литовците на родна земя с 2:0, пише \"Уважаеми фенове, ръководството на Лудогорец има удоволствието да ви съобщи, че стадион \"Лудогорец Арена\" официално получи разрешение от УЕФА да приема мачове от груповата фаза на Лига Европа. Инспекторите на европейската футболна централа констатираха, че всички препоръки при строежа на съоражението са изпълнени и на стадион \"Лудогорец Арена\" могат да се играят мачове от най-високо ниво\", съобщават \"орлите\" на официалния си сайт.Ръководството на клуба благодари на всички, които положиха максимални усилия през последните месеци, за да може съоръжението в Разград да отговаря на изискванията на УЕФА.", "date": "2017.08.21", "title": "Лудогорец ще играе у дома мачовете от Лига Европа"}
{"url": "http://www.novinite.bg/articles/148765/Dneven-horoskop-za-21-avgust", "text": "Оставете нещата да се развиват естествено днес. Трябва да сте сигурни, че не просто се съгласявате с дискомфорта на някой друг или дори с вашия собствен. Животът ще подреди нещата много бързо, не се притеснявайте.Много добри новини се задават по пътя ви днес. Ще чуете дълго чакано \"Да\" от някого. Денят е подходящ за укрепване на сделките и разширяване на плановете ви да включите тези, на които знаете, че можете да се доверите.Вашата финансова ситуация ще бъде много обезпокоителна днес, но ще има и добри новини: вашият ум е напълно способен да се справи с проблемите. Може да се нуждаете от помощ, но това не е проблем, ще намерите кой да се отзове. Ако сте представител на някой от останалите зодиакални знаци, можете да намерите своя дневен хороскоп .", "date": "2017.08.21", "title": "Дневен хороскоп за 21 август"}
{"url": "http://www.novinite.bg/articles/148817/Kakvo-ne-znaem-za-palachinkite", "text": "Палачинката е едно любимите ястия на малки и големи, особено поднесени за закуска. Те са хубав спомен от детството ни, в дните когато не сме на училище, поднесени с шоколад или с мед. Днес палачинката се сервира и като основно ястие в солените си вариации или за десерт. Познати са над 400 вариации на палачинките като най-популярните са с шоколад, следвани от тези с мед, съобщават от foodpanda. Ето и кои са най-интересните факти за вкусния десерт, които не знаете.1. Най-ранните сведения за палачинките са от преди около 12 000 години, приготвяни на горещи камъни.2. През Средновековието, палачинки са се давали с последната изповед на престъпниците преди обесване.3. Рекордът за най-високо хвърляне на палачинки е 9.47 м., направен в Ню Йорк през 2010 година.4. Годишното състезание за палачинки в Оли, Бъкингамшир, датира от 1454 г.5. Около 52 милиона яйца се използват в Обединеното кралство за празника на палачинките, което е с 22 милиона повече от обичайното.6. Палачинките се споменават и в пиеси на Шекспир.7. Най-скъпата палачинка се продава в Дубай и е поръсена с ядливо злато. Цената и е 25 000 евро.", "date": "2017.08.21", "title": "Какво не знаем за палачинките"}
{"url": "http://www.novinite.bg/articles/148757/Amerikanski-boen-korab-se-blasna-v-petrolen-tanker", "text": "Американски  се е блъснал в петролен танкер край Сингапур. Десет моряци се водят в неизвестност, петима са ранени, съобщава НОВА.Разрушителят \"Джон Макейн\" се е блъснал в танкер без товар, докато е захождал за рутинно приставане в Сингапур. Причините не са ясни. Корабът е повреден, но плава на собствен ход. Това е вторият инцидент с американски разрушител в азиатски води за по-малко от два месеца. Миналата седмица бяха отстранени от длъжност трима старши офицери от кораба \"Фицджералд\", който едва не потъна край бреговете на Япония след като се блъсна с контейнеровоз. Тогава загинаха седем американски моряци.  ", "date": "2017.08.21", "title": "Американски боен кораб се блъсна в петролен танкер"}
{"url": "http://www.novinite.bg/articles/148758/V-Saedinenite-shtati-shte-nablyudavat-palno-slanchevo-zatamnenie", "text": "За първи път от 99 години насам, над Съединените щати днес ще се наблюдава пълно , съобщава НОВА.Затъмнението ще премине изцяло, от западното до източното крайбрежие. Предишният път такова явление е било наблюдавано на 8 юни 1918 година. Сянката ще премине през 14 щата, като широчината й ще е около 113 километра.  ", "date": "2017.08.21", "title": "В Съединените щати ще наблюдават пълно слънчево затъмнение"}
{"url": "http://www.novinite.bg/articles/148796/Bolt-prasnal-nad-7-bona-za-alkohol-vecherta-sled-otteglyaneto", "text": "Вече стана ясно, че ямайският спринтьор Юсейн Болт е отпразнувал завършването на кариерата си с пищно парти в нощния клуб \"DSTRKT\" в Лондон, но сега се разбра, че Светкавицата е пръснал 7700 евро, съобщава \"Мирър\", информира Най-бързият човек на света и приятелите му поръчали 5 бутилка шампанско, една водка, 3 бутлки коняк, 23 енергийни напитки и 18 кенчета сода. Ямаецът дори оставил 550 евро бакшиш.\"Купи напитки за всички. Това беше едно лудо парти\", казва очевидецът на изданието. Болт е известен с купоните, които неведнъж организира, но този е бил наистина впечатляващ като за последно.Спринтьорът се оттегли от пистата след световното първенство в Лондон, което бе най-слабото в цялата му кариера. Ямаецът остана само с бронза на 100 метра - коронната му дисциплина, като бе изпреварен от Джъстин Гатлин и Крисчън Коулмън. На щафетата 4 по 100 пък Болт се контузи ужасяващо и дори не успя да завърши състезанието.", "date": "2017.08.21", "title": "Болт пръснал над 7 бона за алкохол вечерта след оттеглянето"}
{"url": "http://www.novinite.bg/articles/148761/Hilyadi-marokanci-v-Barselona-na-protest-sreshtu-terorizma", "text": "Хиляди мароканци излязоха на демонстрация в центъра на Барселона. Живеещите в испанския град отдадоха почит на жертвите на кървавото нападение миналата седмица, съобщава НОВА.И се разграничиха категорично от терористичната клетка, стояща зад нападението, която е съставена от предимно от етнически мароканци. Мароканците носеха плакати с надписи:  \"Не от мое име\" и \"Ние не сме терористи\". Основният заподозрян, че е карал микробуса, използван като оръжие, все още не е заловен. Полицията не изключва версията да е излязъл зад граница.  ", "date": "2017.08.21", "title": "Хиляди мароканци в Барселона на протест срещу тероризма"}
{"url": "http://www.novinite.bg/articles/148771/Nov-tovaren-jp-marshrut-mejdu-Rusiya-i-Kitaj", "text": "Нов железопътен маршрут за товарни превози от северозападната китайска провинция Цинхай през Казахстан до Русия започна да функционира днес, предаде Синхуа, цитирана от ТАСС и ДАРИК.   Крайната точка на влака с продукти от химическата промишленост е град Перм, където товарът трябва да бъде доставен за максимум 10 дни, с 30 дни по-бързо, отколкото по море. Трасето е дълго 6300 км.  Китайските власти очакват благодарение на новия маршрут конкурентоспособността на стоките им в Русия да се увеличи.   Официалната статистика сочи, че в момента от Китай към страни от Централна Азия и Европа, включително Русия, през евразийското пространство пътуват редовно над 20 товарни влака.", "date": "2017.08.21", "title": "Нов товарен жп маршрут между Русия и Китай"}
{"url": "http://www.novinite.bg/articles/148812/Ortis-predreche-Kobrata-nyama-da-izdarji-i-dva-runda-sreshtu-Djoshua", "text": "Официалният претендент за световната титла на Антъни Джошуа във версия WBA Луис Ортис прогнозира ужасяващо падение за Кубрат Пулев. Почти сигурно Кобрата ще се изправи срещу британеца в битка за пояса на IBF, а кубинецът прави всичко възможно да измести мача във времето и да пререди Пулев за бой с Ей Джей. Ортис каза, че нашият боксьор няма да издържи повече от два рунда срещу британеца, информира \"Смея се на това, което Антъни написа, че се бие с най-добрите и за своята чест, а не за парите. Аз съм най-добрият на WBA, а той отказва да се срещне с мен. Предпочита да оваканти пояса, отколкото да се качи на ринга срещу мен. В такъв случай как така избира най-трудните си съперници? Това изобщо не е вярно, даже е много смешно. Защо не се откаже от пояса на IBF и не зареже Пулев, за да боксира с мен? Защото предпочита парите и лесната победа. А феновете ще разберат какво имам предвид, когато този мач се осъществи. Кубрат няма да издържи и два рунда. Той е лек съперник. Хората ще видят, че съм прав\", избухна 38-годишният кубинец, цитиран от \"Тема Спорт\". Ортис няма поражение в кариерата си, като е побеждавал 27 пъти на ринга. Антъни Джошуа също не е губил никога - британецът е завоювал 19 победи в професионалния си път. Кобрата пък има 25 победи в 26 срещи, като загуби само от легендарния Владимир Кличко през 2014 година.Мениджърите на Ортис натискат за двубой с Джошуа за титлата на WBA, но ще трябва да почакат до пролетта на 2018 година. Има и вариант, в който британецът да оваканти пояса и той да се разиграе между кубинския боксьор и следващия в ранглистата на асоциацията - Александър Устинов.", "date": "2017.08.21", "title": "Ортис предрече: Кобрата няма да издържи и два рунда срещу Джошуа"}
{"url": "http://www.novinite.bg/articles/148760/Kmetstvoto-na-Barselona-otvori-onlajn-saboleznovatelna-kniga", "text": "Кметството на Барселона отвори онлайн съболезнователна книга. Тя се намира на уебсайта на местната власт и в нея всеки може да изкаже своите съболезнования към семействата на хората, които загинаха на 17 август при терористичната атака на булевард \"Ла Рамбла\", информира НОВА.В момента платформата е пригодена само за писане на съобщенията. Тя ще бъде публикувана по-късно и ще може да се чете онлайн. Според местната власт така ще се избегнат опашките от хора, идващи да се подпишат в петте съболезнователни книги, оставени в кметството. Цифровата книга е на четири езика - каталунски, испански, френски и английски. При попълването й желаещите трябва да напишат своето име, страна и националност и ще имат възможност за съобщение от до 350 знака.  ", "date": "2017.08.21", "title": "Кметството на Барселона отвори онлайн съболезнователна книга"}
{"url": "http://www.novinite.bg/articles/148774/Blizo-400-predmeta-ot-vremeto-na-vikingite-sa-bili-otkradnati-ot-norvejkiya-muzej", "text": "Близо 400 предмета от времето на викингите са били откраднати от норвежкия Университетски музей в Берген в периода от 11 до 13 август, съобщи неговият директорът, информира ДАРИК.   \"Ако откраднатите предмети не бъдат върнати, това ще е най-ужасното събитие в 200-годишната история на норвежките музеи\", каза Хенрик фон Ахен. По думите му откраднатите предмети, които са предимно малки метални обекти, като бижута, \"нямат парична стойност\", а цената на метала в тях също не незначителна.   \"Въпреки значителната и неизмерима загуба е свързана с историческата културна стойност на тези предмети, която многократно превишава паричната стойност\", допълни той. По думите му мерките за сигурност в сградата не са били достатъчни и е трябвало те да бъдат подсилени.  Крадците на историческите артефакти са ги откраднали от седмия етаж на музея посредством скеле, издигнато за ремонт на фасадата му. Предметите са се намирали в тази част на музея, преди да бъдат пренесени на по-сигурно място на 14 август. Норвежката полиция разследва случая със свои международни колеги.   Междувременно властите разпространяват снимки на предметите в интернет, за да може те да станат по-известни и по този начин по-трудно продаваеми, допълни Фон Ахен.", "date": "2017.08.21", "title": "Близо 400 предмета от времето на викингите са били откраднати от норвежкия музей"}
{"url": "http://www.novinite.bg/articles/148772/Opazvaneto-na-yadreniya-dogovor-e-prioritet-nomer-edno-na-Iran", "text": "Иранският президент Хасан Рухани заяви, че основен външнополитически приоритет на новото му правителство ще бъде защитата на ядреното споразумение на страната от САЩ, пише ДАРИК. \"Най-важната работа на нашия външен министър е първо да защити споразумението и да не позволява на САЩ и други врагове да постигнат целта си\", каза Рухани пред парламента преди вот на доверие на новия кабинет, имайки предвид договора от 2015 г. между Техеран и групата 5+1 - САЩ, Русия, Китай, Франция, Великобритания и Германия. Изказването на държавния глава идва, след като преди седмица Рухани заяви, че страната му е готова да излезе от споразумението, ако САЩ продължават да налагат нови санкции срещу Техеран. Те от своя страна бяха въведени, след като Иран проведе ракетни тестове, за което получи обвинение от Вашингтон, че нарушава духа на споразумението. Въпреки това според Рухани договорът остава предпочитан вариант за Иран. По думите му втората най-важна отговорност на външното министерство ще бъде икономиката на страната. \"То трябва да помогне за набирането на чуждестранни инвестиции и технологии\", заяви държавният глава. По-рано този месец Рухани започна втория си мандат като президент, след като през май спечели изборите за държавен глава с мнозинство.", "date": "2017.08.21", "title": "Опазването на ядрения договор е приоритет номер едно на Иран"}
{"url": "http://www.novinite.bg/articles/148795/Grigor-veche-e-nomer-9-i-shesti-v-bitkata-za-London", "text": "Григор Димитров се придвижи с две места нагоре в световната ранглиста и вече заема 9-ата позиция с 3710 точки. Това се случи след спечелването на най-голямата титла Първата ни ракета разби на финала Ник Кириос с 6-3, 7-5 и вече мечтае за по-големи успехи, пише Най-близо пред Григор е Доминик Тийм с 4030 точки. Марин Чилич е седми с 4155 пункта, а сензацията Александър Зверев достигна най-високото място в кариерата си - шестото, като има на сметката си 4470 точки. На върха на тениса също има рокада. Там Рафаел Надал вече заема първото място със 7645 пункта. Той измести Анди Мъри и заема полпозишън за пръв път от 2014 година насам.Позицията на Димитров означава, че той може да бъде поставен под №7 в схемата на US Open, тъй като травми извадиха от турнира намиращите се пред него в ранглистата Новак Джокович и Стан Вавринка.Григор дръпна сериозно в надпреварата за финалния Мастърс в Лондон. Там се класират осемте най-добри тенисисти през годината, а Димитров вече е на шеста позиция с 3060 спечелени точки за календарната година. Много близо пред българина са Вавринка и Тийм и той има голям шанс да ги изпревари заради страхотната си форма. Първите трима са Рафаел Надал, Роджър Федерер и Саша Зверев.", "date": "2017.08.21", "title": "Григор вече е номер 9 и шести в битката за Лондон"}
{"url": "http://www.novinite.bg/articles/148773/Izdirvat-izbyagaliya-terorist-Yunes-Abuyakub", "text": "Испанската полиция съобщи днес, че продължава да издирва Юнес Абуякуб от 12-членната терористична клетка, която подготви и извърши нападенията миналата седмица в Барселона и Камбрилс, предаде ДПА. В двете терористични атаки загинаха 14 и бяха ранени 132 души, пише ДАРИК. Има предположения, че Абуякуб е шофирал наетия микробус, който се вряза в минувачи на пешеходната улица \"Рамблас\" в Барселона.   Каталунското правителство съобщи днес, че в болница остават 51 души, 10 от които са в критично състояние.   Полицията изследва тялото на мъж, намерен мъртъв в колата му. Три часа след нападението на \"Рамблас\" в четвъртък вечерта мъж с \"Форд фокус\" избягал от полицейска проверка, като ранил полицайка.   Тогава полицаите открили огън и шофьорът побягнал. Първоначално полицаите решили, че са застреляли собственика на автомобила - 34-годишния Пау Перес Вилян, намерен мъртъв в колата, но той бил убит с хладно оръжие, а не от куршум и сега полицията се опитва да узнае кой е карал колата и дали е свързан с атентатите, посочва АФП.", "date": "2017.08.21", "title": "Издирват избягалия терорист Юнес Абуякуб"}
{"url": "http://www.novinite.bg/articles/148784/Ruskata-voenna-aviaciya-e-nanesla-udar-po-ID", "text": "Руската военна авиация е нанесла удар по колона от бойци на групировката „Ислямска държава” (ИД), насочваща се към района на сирийския град Дейр ез Зор. Ликвидирани са над 200 терористи, предаде ТАСС като се позова на военното ведомство на Руската федерация, цитира БНТ.\r\n„Ислямистите са се насочвали към района „в опит да се прегрупират и оборудват своя последен плацдарм в Сирия”, пише във военното комюнике.\r\nУнищожени са „над 20 автомобила с повишена проходимост, бронирана техника, включително танкове. Унищожени са и над 200 бойци и товарни автомобили с боеприпаси”, се казва в съобщението.\r\n", "date": "2017.08.21", "title": "Руската военна авиация е нанесла удар по ИД"}
{"url": "http://www.novinite.bg/articles/148777/Merkel-zashtiti-reshenieto-si-da-otvori-granicite-na-Germaniya-za-bejancite", "text": "ерманският канцлер Ангела Меркел защити решението си да отвори границите на Германия за стотици хиляди бежанци преди две години, предаде АП, цитирано от ДАРИК.   \"Продължавам да мисля, че решението ми беше правилно\", каза Меркел, след като беше попитана в предизборно телевизионно интервю дали би постъпила по различен начин, ако попадне в същата ситуация. По-рано канцлерката е защитавала решението си като необходим отговор на извънредна хуманитарна ситуация.   Тя заяви, че нейното правителство е предприело множество стъпки, за да гарантира, че кризата няма да се повтори. Напливът от почти един милион бежанци в Германия през 2015 г. предизвика остри критики срещу Меркел от някои десни политици, включително консервативните й съюзници в Бавария.   Хорст Зеехофер, който оглавява Християнсоциалния съюз - баварската сестринска партия на Християндемократите на Меркел, обаче, изглежда, отстъпи от отдавнашния си призив за ограничаване на броя на бежанците. По-рано той настояваше за таван от 200 000 бежанци на година. Меркел каза по германската телевизия Ер Те Ел, че ще се бори за пълен четиригодишен мандат, ако бъде преизбрана през септември.   Попитана дали ще се кандидатира отново през 2021 г., канцлерът заяви: \"Това ще бъде отново обсъдено в подходящо време\".", "date": "2017.08.21", "title": "Меркел защити решението си да отвори границите на Германия за бежанците"}
{"url": "http://www.novinite.bg/articles/148778/SASht-i-Yujna-Koreya-zapochnaha-obshti-voenni-ucheniya", "text": "САЩ и Южна Корея започнаха общи военни учения под кодовото название \"Улчи - бранител на свободата\", които се очаква да изострят още повече напрежението на Корейския полуостров, съобщиха световните агенции, информира ДАРИК. Маневрите ще продължат до 31 август и ще включват компютърни симулации за подготовка срещу евентуална атака от КНДР. В тях участват 50 хиляди южнокорейски войници и близо 17 500 американски военнослужещи. Южнокорейският президент Мун Дже-ин заяви, че ученията имат изцяло отбранителен характер и не са предназначени да провокират напрежението в региона. Северна Корея обаче ги смята за репетиция за нахлуване на територията й. Медиите в сталинистката държава вчера определиха ученията като \"безразсъдно\" действие, което може да доведе до ядрена война.", "date": "2017.08.21", "title": "САЩ и Южна Корея започнаха общи военни учения"}
{"url": "http://www.novinite.bg/articles/148781/Sarbiya-iztegli-celiya-personal-na-posolstvoto-si-v-Skopie", "text": "\r\n изтегли целия персонал на посолството си в Скопие. В сградата в момента няма нито един служител, предаде БГНЕС. От македонското Министерство на външните работи съобщиха, че \"са получили нота от сръбската ческа мисия, в която се казва, че персоналът е извикан на консултации в Белград\". Оттам уточняват, че \"не са запознати с причините за това решение и в момента влизат в комуникация с външното министерство на Република , за да установят причините довели до това решение\".\r\n\"Съгласно Виенската конвенция институциите на Република Македония предприемат всички необходими мерки за защита на сигурността на посолството на Република  в Скопие\", се казва още в съобщението на македонското МВнР. Сръбският посланик Душанка Дивяк-Томич изпрати SMS до сръбски журналисти, в който пише, че \"не може да коментира случая и им препоръчва през днешния ден да се обадят в министерството на външните работи в Белград\". Според сръбската държавна агенция \"днес външният министър Ивица Дачич ще съобщи причините за заминаването на те от Скопие\".\r\nБГНЕС припомня, че между двете страни се стигна до огромно напрежение след като сръбският представител на спецслужбите в посолството им в Скопие Горан Живайлевич нахлу в македонския парламент по време на \"Кървавия четвъртък\" на 27 април. Тогава бяха пребити над 100 души. Сред тях и сегашният премиер Зоран Заев. Веднага след това Горан Живайлевич напусна Македония, а посланик Душанка Дивяк-Томич бе извикана в македонското външно министерство. По време на погрома в парламента Живайлевич си направи селфи.\r\nМиналият месец пък Ивица Дачич определи като \"грешка признаването на Република Македония под нейното конституционно име от страна на властите в Белград\". Изявлението бе направено по време на визитата му в Атина.\r\nВ началото на юни бе разкрит секретен доклад на македонската Дирекция за сигурност и контраразузнаване /Отдел за анализ/, който е бил изпратен до директора на \"Дирекцията за сигурност и контраразузнаване\" Владимир Атанасовски. От него стана ясно, че през последните 9 години Република Македония е мишена на мощна подривна, пропагандна и разузнавателна дейност от страна на руското посолство в Скопие, руските разузнавателни служби, включително и чрез използването на акредитирани журналисти. Русия иска да вкара Македония в сръбско-гръцки съюз, а енергийните проекти имат за цел тотално подчинение на Република Македония.\r\nВ разкритите документи подробно се описва и дейността на сръбските агенти в Република Македония и по-специално на скандалния дипломат Горан Живайлевич /служител на сръбските спецслужби БИА, бел.ред./, лидерът на сръбската партия в Македония Иван Стоилкович, както и на депутата от партията на сръбския президент Александър Вучич Мирослав Лазански.\r\n", "date": "2017.08.21", "title": "Сърбия изтегли целия персонал на посолството си в Скопие"}
{"url": "http://www.novinite.bg/articles/148785/Identificiraha-shofora-na-minivana-ubiec-ot-Barselona", "text": "Идентифицираха шофьора на минивана-убиец от Барселона, информира НОВА.Юнес Абуякуб е шофирал минивана, който уби 14 и рани над 120 души на булевард \"Ла Рамбла\" в Барселона. Това потвърди министърът на вътрешните работи на Каталуния Жоаким Форн в интервю за радио \"Каталуния\". Засега Юнес все още се издирва от органите на реда. По думите на министър Жоаким Форн че няма индикации Юнес да е напуснал Испания, въпреки че преди дни се появи информация, че мароканецът може да е избягал във Франция. 23-годишният мароканец Юнес Абуякуб няма предишни криминални прояви, свързани с терористични групи, нито фигурира в полицейските архиви като възможен джихадист. Той обаче е бил част от клетка, планираща да атакува в Каталуния. В нея са членували 12 души - пет от тях бяха убити от полицията м Камбрилс, а други двама загинаха при експлозията в къща в Алканар (Тарагона) на 16 август. Всички младежи в групата са били на възраст между 17 и 34 години и от марокански произход. А братята Дрис и Муса Оукабир, както и братята Омар и Мохамед Хикхами са живели в една и съща сграда на улица \"Антонио Гауди\" в Рипол (община Хирона). Основната хипотеза на полицаите е, че Юнес сам е предприел атаката в Барселона, в която бяха убити 14 души, а над 120 други от 35 страни бяха ранени. Смята се, че той се е възползвал от паниката на хората, за да избяга през пазара \"Бокерия\" и е стигнал до метростанцията в зоната на университета. Следователите поддържат и хипотезата, според която терористът може би е свързан с инцидента на булевард \"Диагонал\", където загина един мъж. ", "date": "2017.08.21", "title": "Идентифицираха шофьора на минивана-убиец от Барселона"}
{"url": "http://www.novinite.bg/articles/148800/Kola-se-vryaza-v-avtobusna-spirka-v-Marsiliya", "text": "Най-малко един човек е загинал и един е ранен във френския пристанищен град Марсилия, след като кола се е блъснала в навесите на две автобусни спирки, съобщи Ройтерс, позовавайки се на полицейски източник, цитира ДАРИК.Шофьорът е арестуван на място. \"За момента нямаме информация за мотивите му\", е казал източникът.Властите предупредиха чрез Туитър, че полицията извършва операция на Старото пристанище и съветва хората да избягват този район, съобщи ДПА.", "date": "2017.08.21", "title": "Кола се вряза в автобусна спирка в Марсилия"}
{"url": "http://www.novinite.bg/articles/148810/Naj-malko-20-turisti-raneni-pri-katastrofa-v-Antaliya", "text": "Най-малко 20-има туристи, включително и чуждестранни, са ранени при катастрофа в Анталия, съобщават местни медии, цитирани от БГНЕС.Автобусът, в които пътували пострадалите, се преобърнал на изхода на тунела по магистралата от Анталия до Кемер.Вероятната причина за инцидента е, че водачът е загубил контрол над превозното средство заради мокра настилка.Националността на ранените туристи все още не е съобщена. ", "date": "2017.08.21", "title": "Най-малко 20 туристи ранени при катастрофа в Анталия"}
{"url": "http://www.novinite.bg/articles/148818/Djihadizmat-izpolzva-sreshtu-Evropa-strategiyata-na-hilyadite-poryazvaniya", "text": "Нападения като тези от Барселона и Камбрилс, където загинаха най-малко 15 души и стотина бяха ранени, лесно се организират, почти няма как да бъдат предотвратени и предлагат оптимално за джихадистите съотношение цена/ефективност, смятат експерти и длъжностни лица. Тази терористична стратегия е насочена към цяла Европа; властите трябва да се готвят за продължителна конфронтация и да разчитат на издръжливостта, характерна за демократичните общества, добавят те. След атаките от този род в Ница, Берлин, Лондон и Стокхолм всички столици и големи туристически градове от континента инвестират в постоянни заграждения срещу смъртоносни коли тарани, но те, за съжаление, е лесно да бъдат заобиколени. \"Това е принципът на \"меките\" мишени - обяснява за АФП Фредерик Галоа, бивш шеф на групата за бързо реагиране на френската жандармерия (GIGN). - Такива са всички места, където се струпват цивилни. А хора се събират на хиляди места\". \"Доколкото могат, терористите ще подбират меки мишени с максимално символно значение като \"Шанз-Елизе\", \"Рамбла\", но ако тези места бъдат защитени, както вече става, те винаги ще намерят някоя пресечка, която да ударят (. . .) В Рим, ако няма как да стигнеш до площад \"Свети Петър\", но убиеш десетина души наблизо, ти всъщност си нападнал Рим и Ватикана. Със същия символичен ефект“. Теорията за подобни нападения, редовно наричани \"нискобюджетен тероризъм\", отдавна се развива и проповядва от джихадистките мрежи. На първо място от Ал Кайда, която споменава за тях в пропагандата си от 2004-2005 г., след това от групировката \"Ислямска държава\", по-специално чрез нейния говорител Абу Мохамад ал Аднани до смъртта му през 2016 г.\r\n \"Бъдете редовни\" Това е т. нар. стратегия на хилядите порязвания - целта е да изтощиш противника малко по малко, щом нямаш сили за открита борба. Тя прави тероризма достъпен за всички - \"спящи\" или внедрени агенти, опитни ветерани от Сирия и Ирак, саморадикализирали се симпатизанти или дори душевноболни, повлияни от общата атмосфера. Групировката ИД им казва: \"Използвайте подръчни средства - кола, нож, камък\" - посочва Фредерик Галоа. - Така имат повече възможности да действат. Няма нужда от организация, избират се близки, случайни мишени: това е. От гледище на тероризма съотношението цена/ефективност е без конкуренция\". \"В стремежа да дестабилизират противника те вече не залагат на мощни действия със зрелищни средства, а на чести, повтарящи се акции. Лошото е точно това постоянство. Заповедите са: станете част от всекидневието, бъдете редовни. В Европа сега стават атентати на всеки четири до шест седмици. И щом мине това време, всеки си казва: нещо ще се случи\", обяснява той. Според Жан-Пиер Филию, преподавател в парижкия Институт за политически изследвания (\"Сианс По\"), групировката ИД, побързала в четвъртък вечерта да поеме отговорност за атентата на \"Рамбла\", действа според собствена логика, поставяйки си дългосрочни цели. \"Въпрос на подходящ момент за планиране на терористична атака - увери той в петък сутринта пред радио \"Франс ентер\". - Те искат да покажат, че отстъплението на терен не ги е отслабило. Но ударите им са предизвикани от отстъплението в Ирак и Сирия\". С оглед на тази заплаха, която скоро няма как да бъде изцяло премахната и която даже се увеличава със завръщането на стотици калени в битки джихадисти от Ирак и Сирия, политическите власти би трябвало да подготвят европейските демокрации за съпротива. \"Да не се впускаме в демагогия - каза неотдавна пред АФП френската сенаторка Натали Гуле, съпредседателка на анкетната комисия за борбата с джихадистките мрежи, - с възможностите на всички разузнавания на този свят няма начин да предотвратим такива нападения.\" \"Да погледнем истината в очите. Лъжа е да внушаваме на хората, че ако изпъдим мюсюлманите (. . .) или затворим джамиите, проблемът ще бъде решен. Напротив, това ще засили доводите на (групировката) \"Ислямска държава\", добави тя. \"Някой подкарва колата, засилва я срещу хората . . . За нещастие се налага да свикваме с тези неща и всеки да бъде бдителен\", заключи парламентаристката. ", "date": "2017.08.21", "title": "Джихадизмът използва срещу Европа „стратегията на хилядите порязвания“"}
{"url": "http://www.novinite.bg/articles/148819/Big-Ben-zamlakna-za-chetiri-godini", "text": "Един от символите на Лондон часовниковата кула Биг Бен замлъкна. На обяд най-голямата камбана, която тежи около 14 тона, беше изключена от часовниковия механизъм, за да бъде извършен ремонт. Той ще продължи 4 години. През това време голямата камбана ще бие само на специални поводи, като Нова година, информира БНТ.  ", "date": "2017.08.21", "title": "Биг Бен замлъкна за четири години"}
{"url": "http://www.novinite.bg/articles/148797/Izvanredno-polojenie-e-obyaveno-v-Krasnoyarsk-zaradi-navodneniyata", "text": "Наводнения в Сибир - в град Красноярск е обявено извънредно положение заради бедствието. Вчера там паднаха проливни дъждове и за няколко часа улиците бяха под вода. Много сгради са наводнени. Прогнозите на синоптиците са за още валежи. Властите призоваха жителите на най-засегнатите райони да стоят в домовете си, информира БНТ.", "date": "2017.08.21", "title": "Извънредно положение е обявено в Красноярск заради наводненията"}
{"url": "http://www.novinite.bg/articles/148808/Edin-ot-teroristite-v-Ispaniya-poluchaval-2000-evro-zaplata", "text": "Един от мъжете, участвали в терористичната клетка в Испания, която полицията разследва, е получавал 2000 евро месечна заплата, информира НОВА. Засега не е известно как точно са се радикализирали мъжете, чиито имена се свързват с атентата в Барселона и Камбрилс. Ето някои подробности относно техния живот, които разпространи испанската преса: Мохамед Хикхами на 24 години от Мароко - загинал в Камбрилс. През 2016 г. той е пътувал до Цюрих, Швейцария. Работел е за 2000 евро месечна заплата като мениджър в Conforsa (испанска фирма със седалище в Мадрид, бел. ред.), която предлага онлайн курсове за обучение. Живял е на улица \"Антонио Гауди Корнет\" 27 в Рипол, Хирона. Това е защитена жилищна сграда (в такива обикновено се настаняват хора, заети в испанското администрация, бел. ред.).Муса Оукабир на 17 години от Мароко - загинал в Камбрилс. Първоначално той бе обявен за издирване, понеже се смяташе, че той е шофирал минивана, премазал хората на булевард \"Ла Рамбла\". В съобщение от 2015 г. в социалната мрежа Twitter той пише, че \"в първия му ден като абсолютен крал на света\" първото, което би направил, е да \"убие неверниците и да остави само мюсюлманите, които следват религията\". Омар Хикхами на 21 години от Мароко - загинал в Камбрилс. Той е брат на Мохамед Хикхами. Омар е един от петимата терористи, убити от Жандармерията в Камбрилс. Притежава документи за пребиваване в Испания и от една година живее в Рипол, заедно с брат си. От януари до март 2017 г. е бил нает във фирма, занимаваща се изграждането на инфраструктурни и селскостопански машини във Вик (Барселона). Саид Алла на 18 години от Мароко - загинал в Камбрилс. Един от тримата братя (заедно с Мохамед и Юсуф), чиито имена се свързват с атентатите. Негова кредитна карта е била намерена в изоставен миниван в Камбрилс. Харесвал е моторите и е играел в местен футболен отбор. От години е работел в бар. В профила си във Facebook е следвал ислямски образователни групи като \"Аллах е най-големият\" и \"Коранът е моят водач\". Хюсеин Абуякуб на 19 години от Мароко - загинал в Камбрилс. Предполага се, че имамът в Рипол би могъл да го радикализира чрез религиозните си проповеди. В жилището му са намерени Корана и книгата \"Животът на пророка Мохамед\". Юсуф Алла на 22 години - издирва се. Саид Алла и Мохамед Алла са негови братя. Полицията разследва негово пътуване до Цюрих, Швейцария, през декември 2016 г. Абделбаки Ес Сатти - 45-годишният имам от Мароко - издирва се. Смята се, че той е духовният водач на групата и вероятният човек, радикализирал членовете на джихадистката група. Разказвал, че има девет синове и често пътувал до Белгия. Силите за сигурност не изключват вероятността да е сред загиналите при експлозията, станала в къща в Алканар, където е бил оперативният щаб на групата. Потвърдено е, че е поддържал контакти с лице, участвало в терористичните атаки в Мадрид преди години. Юнес Абуякуб на 22 години от Мароко - издирва се. Министерството на вътрешните работи на Каталуния потвръди, че той е шофирал минивана-убиец на \"Ла Рамбла\" в Барселона на 17-и август. Предполага се, че е избягал във Франция. Потвърдено е, че с неговата кредитна карта са били наети двата минивана, един от които се вряза в тълпата пешеходци на \"Ла Рамбла\". Негови документи са открити във втория миниван, който полицията намери изоставен във Вик (Барселона) няколко часа след атентата в Барселона. Мохамед Хоули на 21 години от Мелиля, испански анклав в Северна Африка - задържан. Той е тежко ранен след експлозията в къща в Алканар, станала няколко дни преди атентата в Барселона. За него се знае, че се е интегрирал добре в обществото в Рипол, тъй като е учил в гимназията \"Ават Олиба\" и е играел в отбора по футбол на училището \"Sala Ripoll\". Дрис Оукабир на 27 от Мароко - задържан. Първоначално името му се свързваше с наемането на минивана, врязъл се сред хората на \"Ла Рамбла\". Часове след атентата обаче, той лично се предаде в полицията, обяснявайки че документите му са били откраднати. Засега полицията не изключва вероятността той също да е член на терористичната група. Мохамед Алла на 26 години от Мароко - задържан. Той е най-големият от тримата братя Алла, свързани с атентата в Испания. Мохамед е задържан като заподозрян в членство в джихадистка клетка, извършила атаката на 17-и август. През януари 2015 г., след атаката срещу сатиричното списание \"Шарли Ебдо\", в профила си във Facebook той пише: \"Обичам своя пророк!\" Сал Ел Кариб на 34 години от Мароко - задържан. До момента за него се знае, че е бил собственик на локуторио (компютърна зала с телефонни кабини, бел. ред.), чрез който са изпращани пари в Мароко и са купувани самолетни билети. Смята се, че той е извършвал логистична помощ на терористичната група.  ", "date": "2017.08.21", "title": "Един от терористите в Испания получавал 2000 евро заплата"}
{"url": "http://www.novinite.bg/articles/148823/Ispanskata-policiya-razprostrani-snimka-na-predpolagaemiya-napadatel", "text": "Главният заподозрян за терористичната атака в Барселона, 22-годишният мароканец Юнес Абуяакуб, още е на свобода и вероятно е опасен и въоръжен, предупреди полицията в Каталуния. Местните власти разпространиха снимки на нападателя, облечен в раирана риза и с къса, тъмна коса. Те призоваха всеки свидетел да споделя колкото се може повече информация, информира БНТ. ", "date": "2017.08.21", "title": "Испанската полиция разпространи снимка на предполагаемия нападател"}
{"url": "http://www.novinite.bg/articles/148752/Dnevnite-temperaturi-shte-se-ponijat", "text": "Днес през страната ще преминава студен атмосферен фронт. Вятърът постепенно ще се ориентира от северозапад, ще е умерен, временно силен и с него ще нахлува хладен въздух. Облачността ще продължи да се увеличава и след обяд над цялата страна вече ще е предимно облачно. На много места ще превали и прегърми, по-интензивни ще са явленията в западните райони. Дневните температури ще се понижат и максималните ще са предимно между 25° и 30°, на места в Западна България по-ниски, в София – около 21°. Това съобщи за Агенция „Фокус“ дежурният синоптик Христо Христов от Националния институт по метеорология и хидрология (НИМХ) към БАН. Атмосферното налягане е малко по-ниско от средното за месеца и през деня ще се задържи почти без промяна. Над Черноморието ще е предимно облачно, след обяд с превалявания. Ще духа слаб северозападен вятър, който привечер ще се усили и с него ще започне захлаждане. Максималните температури ще са 26-28°. Температурата на морската вода е 25°-26°. Вълнението на морето ще бъде около 2 бала. Над планините ще бъде предимно облачно, на много места ще превали и прегърми. Вятърът постепенно ще се ориентира от северозапад, ще е умерен и силен и с него ще нахлува хладен въздух. Дневните температури ще се понижат, максималната на височина 1200 метра ще бъде около 15°, на 2000 метра – около 10°.", "date": "2017.08.21", "title": "Дневните температури ще се понижат"}
{"url": "http://www.novinite.bg/articles/148814/Nyama-danni-za-teroristichen-akt-pri-incidenta-v-Marsiliya", "text": "Няма данни за терористичен акт при инцидента в пристанищния град Марсилия тази сутрин, при който една жена загина, а друг човек бе ранен след като микробус се блъсна в две автобусни спирки. Това съобщи прокурорът на Марсилия Ксавие Тарабьо която каза, че по-скоро се разглежда версията за злополуки, причинени от човек с психиатрични проблеми. Властите предупредиха чрез Туитър, че полицията извършва операция на Старото пристанище в Марсилия и посъветва хората да избягват този район. Според местни медии задържаният водач на вана е на около 35 години и не е жител на Марсилия, информира БНТ.Спирките се намират в два различни района на града - 13-и и 11-и. Инцидентите са станали в интервала 6,30-7,30 ч. местно време. На първата спирка ван ранил тежко един човек, а след известно време се ударил във втората спирка, където загинала жена на около четиридесет години, която чакала автобуса.Малко след това полицията успяла да спре микробуса и да задържи водача му.", "date": "2017.08.21", "title": "Няма данни за терористичен акт при инцидента в Марсилия"}
{"url": "http://www.novinite.bg/articles/148775/Datski-arheolozi-otkriha-krepost-na-vikingite", "text": "Датски археолози откриха крепост на викингите, построена в края на 10-и век в Боргринг, южно от Стокхолм, съобщи сп. \"Сайънс\", цитирани от ДАРИК.   Необичайната архитектура на крепостта, показва, че викингите не са били примитивни разбойници и пирати, а технологично напреднали хора.   Кръглата крепост е петата, открита в Дания. Подобна обаче не е намирана от 60 години. Археолозите са я локализирали с лазерната технология LIDAR, която осигурява триизмерна карта с висока резолюция. Тя разкрила структурата с диаметър 144 м.   Идеалната кръгла форма показва, че крепостта не е била само военно укрепление, а политически символ и знак за могъществото на краля - Харалд Синезъбия, обединил Скандинавия.   Крепостта е имала четири основни врати, през които са минавали застлани с дървен материал пътища. Външните стени са построени от пръст и дърво.   Викингите не са измислили идеалната кръгла форма на крепостите. Най-вероятно те са ги видели по време на нашествието си в Англия, където са съществували 100 години по-рано. Те са решили да ги възпроизведат, защото не са могли да ги превземат.", "date": "2017.08.21", "title": "Датски археолози откриха крепост на викингите"}
{"url": "http://www.novinite.bg/articles/148753/Raboteshti-v-orajejnata-firma-na-protest", "text": "Работещи в оръжейната фирма „ЕМКО“ ще ират срещу според тях умишленото унищожаване на дружеството, информира НОВА.В края на юли по решение на звеното към Министерския съвет, което отговаря за сигурността на доставките, е замразен лицензът на \"ЕМКО\". Експертите са открили нарушения в работата на фирмата. Сега служителите в предприятията в град Трявна и село Белица се страхуват да не изгубят работата си. Категорични са, че отнемането на лиценза ще доведе до закриването на предприятията, в които работят.  ", "date": "2017.08.21", "title": "Работещи в оръжейната фирма на протест"}
{"url": "http://www.novinite.bg/articles/148792/Klyuchovo-reshenie-se-chaka-ot-Donald-Tramp", "text": "Ключово решение се чака от Доналд Тръмп. Късно през нощта срещу вторник американският президент ще обяви плановете на Вашингтон за войната в Афганистан/NOVA/Миналото лято Тръмп намекна, че американските войници може да бъдат изтеглени окончателно, повече от 15 години, след като влязоха в Афганистан.Противниците на изтеглянето твърдят, че присъствието на американската армия спира радикалните ислямисти, които искат отново да вземат властта в страната.Решението на Тръмп се чака от дълго време. Досега той получи крайно противоположни мнения от експерти. Някои искат пълно изтегляне. Други съветват американския контингент от 8 400 войници да бъде увеличен с близо 50%. ", "date": "2017.08.21", "title": "Ключово решение се чака от Доналд Тръмп"}
{"url": "http://www.novinite.bg/articles/148759/Razgrad-na-protest", "text": "Разград – на протест! Причината – лошата миризма, която се носи над  града от началото на месеца. Има ли обгазяване и изпускане на вредни емисии във въздуха и каква е причината?Румяна Генчева от 40 години е жител на Разград. Твърди, че от началото на месец август над градa се носят лоши миризми, информира НОВА.„Тук има училище, детска градина. По-горе също детска градина, но тези миризми се усещат в целият град. Особено през нощта. Особено, когато мислят, че хората не дишат, а ние дишаме. Все още дишаме. Такава смрад е. Не мога да си представя нашите дечица. Детето спи до мен, просто ми е жал, то какво диша”, разказва Румяна Генчева – жител на Разград.За лошата миризма във въздуха на Разград говорят всички от квартал „Лудогорие”.„Всяка нощ, в 12 часа, през нощта като започне да мирише – до сутринта. Смрад! Затваряме в тези горещини. Който няма климатик, какво прави?! Е, снощи, има гости от Германия. В къщи сме се затворили и те викат: „Как живеете тук?”. Какво да правим?”, казва Йовчо Рашков – жител на Разград.Подобна ситуация в Разград имаше през месец октомври, миналата година. Тогава бе установен източникът на миризмите – пречиствателна станция на фармацевтичен завод.„При предходни проверки, миналата година, на това дружество са съставени наказателни глоби и санкции, като те са предприели действия. Към настоящия момент се изгражда ново физико-химично стъпало към тази пречиствателна станция”, обяснява инж. Христо Милков – началник-отдел в РИОСВ-Русе.Сега, сигнали за лошо качество на въздуха, има отново и те са подадени до регионалната екоинспекция в Русе. От фармацевтичното дружество, заявиха че от РИСОВ  - Русе извършват проверки на пречиствателната им станция има и без да са подавани сигнали.„При всеки сигнал за миризми идват при нас. На друго място не знам дали ходят. Нямам информация. И ние имаме протоколи от всичките тези проверки. Особено, тук, последният месец през три дена, в общи линии, идваха на проверки. На нашата пречиствателна станция мирише, както на всяка пречиствателна станция иначе няма да се казва „пречиствателна” ако миришеше на рози, а ще се казва „Розариум”. Във всички пречиствателни съоръжения има миризма, която обаче е локална и е съвсем минимална. Тя не може да се разпространява, да задушава хората и т.н.”, обяснява Теменуга Газдова – управител на клон на фармацевтичен завод.Официално, обаче, източникът на лошите миризми, не е установен. Ето тази мобилна лаборатория е от две седмици в Разград. До няколко дни трябва да излезе докладът от нея за качеството на въздуха. И докато чакат резултат, жителите на Разград излизат на протест, тази вечер, от 18 часа. Заради проблемa и общинският съвет свиква извънредна сесия след ден.   ", "date": "2017.08.21", "title": "Разград на протест"}
{"url": "http://www.novinite.bg/articles/148763/Kak-da-poznaem-istinskite-slanchevi-ochila", "text": "Как да познаем истинските очила и как да разберем кога UV-филтърът им е фалшив и доколко това може да ни навреди? При проверка на Държавната агенция по метеорологичен и технически надзор се оказа, че 20% от проверените очила са фалшиви, информира НОВА.„През изминалата проверка закупихме 10 чифта очила, които изпробвахме. Те са тествани в акредитирана лаборатория. При пет чифта очила имаме разминаване в коефициента на пропускане на UV светлина. Те имат около 65% UV защита, а не както е написано върху етикета – 100%. Тези очила струват от 10 до 15 лева”, заяви в студиото на „Здравей, България” Мирослав Йотов, експерт в Държавната агенция за метрологичен и технически надзор.За петте вида очила, за които Агенцията е установила по-голямо пропускане на UV светлина, отколкото е написано върху рамката и етикета, се готви оценка на риска. Резултатите ще бъдат обявени от платформата „Rapex” на Европейската комисия за опасни продукти.„UV лъчите са изключително вредни за нашия организъм. Те могат да увредят различни структури – роговицата, лещата, ретината и макулата. Дългогодишното подлагане на UV лъчи може да доведе до много заболявания като външно перде, кератит, катаракта или макулна дегенерация, свързана с възрастта”, коментира д-р Ана Петкова, офталмолог в СОБАЛ „Акад. Пашев”.  ", "date": "2017.08.21", "title": "Как да познаем истинските слънчеви очила"}
{"url": "http://www.novinite.bg/articles/148756/Iskat-ostavkata-na-kmeta-na-Dupnica", "text": "В  протестиращи ще поискат оставката на а на града. Според недоволните Методи Чимев и администрацията не правят нищо, за да подобрят инфраструктурата на града, информира НОВА.Хората качват видеа във Facebook, за да покажат лошото състояние на улиците, по които минават. Разказват, че се оставят дупки дори след ремонтите на водопровода и канализацията. Другият повод за протеста е лошото състояние на общинската болница. През юли прокуратурата обвини директор на лечебното заведение, че го е управлявал с фалшива диплома.  ", "date": "2017.08.21", "title": "Искат оставката на кмета на Дупница"}
{"url": "http://www.novinite.bg/articles/148767/Prez-poslednata-sedmica-ogneborcite-ni-sa-izgasili-obshto-nad-1000-pojara", "text": "През изминалата седмица пожарникарите са гасили средно по 130 пожара на ден, или общо над 1000, съобщи главен комисар Николай Николов, директор на ГД „Пожарна безопасност и защита на населението“. Към момента няма пожар, който да не е поставен под контрол. Има три по-сериозни огнища, който не се разпространяват, но през нощта са били под наблюдение – в Ямбол, Стара Загора и Хасково, отчете той.По думите му този август е по-тежък от миналогодишния, тъй като досега са регистрирани с 31 пожара повече.От началото на годината досега огнеборците са загасили 23 хил. пожара, огънят е унищожил над 20 хил. гори, и повече от 50 хил. други площи. Възстановяването на един декар гора струва около милион, посочи Николов. Пряко спасени са 1200 човешки живота, но в пожари са загинали 91 души. Всяка година жертвите са 111 – 118 души, като повечето са възрастни хора. За последните пет години са загинали 351 възрастни, каза още Николов. Основните причини за тези инциденти са неправилно ползване на отоплителни уреди – ел. възглавници, неизправни газови котлони и пр.На обвиненията, че в бедствени ситуации пожарни коли са пристигали празни Николов отговори, че няма такъв случай. Той обаче отчете, че средностатистическата пожарна кола носи 2,5 тона вода, които се изразходват за три минути. Първа задача на пожарникарите да подсигурят вода, затова хората си мислят, че колите отиват празни, обясни той.Повечето пожари са в резултат на човешка дейност, посочи гостът, като основно става въпрос за небрежност, но и самонадеяност.", "date": "2017.08.21", "title": "През последната седмица огнеборците ни са изгасили общо над 1000 пожара"}
{"url": "http://www.novinite.bg/articles/148762/Postoyanni-policejski-proverki-se-izvarshvat-na-kamping-Koral", "text": "Постоянни полицейски проверки се извършват на почиващите в палатки и каравани на къмпинг „Корал”. За това сигнализираха самите граждани, информира НОВА.В ефира на „Здравей, България”те разказаха, че униформените влизали в местата им за настаняване, докато те още спели. Казвали, че търсят наркотици. Връчили на къмпингуващите и бележки за заплащане на такса „смет”.Летовниците твърдят, че не техните каравани са проблема на „Корал”, а някои „незаконни” хотели.„Не може някой просто да си направи къмпинг върху плажната ивица. Тези хора живеят на гърба на общината и държавата и занимават обществото с личните си терзания”, коментира от своя страна кметът на Царево Георги Лапчев.Той обяви, че полицейски проверки в понеделник ще бъдат извършени и в район около Варвара. Такива били проведени и на „Арапя” и „Силистар”. ", "date": "2017.08.21", "title": "Постоянни полицейски проверки се извършват на къмпинг „Корал”"}
{"url": "http://www.novinite.bg/articles/148754/Grajdani-za-ustojchivo-razvitie-s-poziciya-po-ekologichni-temi", "text": "Граждански организации излизат с позиция по инфраструктурни и екологични теми, информира НОВА.От „Граждани за устойчиво развитие” и „Граждани за София” ще коментират собствеността на хората в комплекса Калиарка, вицепремиерските проверки по морето на Валери Симеонов и ремонта на Орлов мост. Неправителствените организации ще вземат отношение и по устройствения план на Борисовата градина и потока от заминаващи българи за чужбина.  ", "date": "2017.08.21", "title": "„Граждани за устойчиво развитие” с позиция по екологични теми"}
{"url": "http://www.novinite.bg/articles/148768/Do-2040-godini-pensionnata-sistema-shte-e-stabilna", "text": "Актюерсикте разчети сочат, че до 2040 години пенсионната система ще е стабилна, след това ще е нужна реформа. Това обяви социалният министър Бисер Петков по повод информацията, че работещите в момента на около 40 години ще останат без пенсии заради демографската криза, съобщава бТВ.Той напомни, че до 2037 г. постепенно ще нарастват стажът и възрастта за пенсиониране и тогава те ще се изравнят за мъжете и жените. Достъпът до системата ще е все по-труден, напомни министърът.Относно ниската безработица у нас Петков коментира, че основният проблем на пазара на труда е липсата на квалифицирани работници.Във връзка с това се взимат мерки срещу отпадането на ученици, както и да се стимулират майките да се върнат по-рано на работа след раждане.", "date": "2017.08.21", "title": "До 2040 години пенсионната система ще е стабилна"}
{"url": "http://www.novinite.bg/articles/148764/Katastrofi-nalojiha-ogranicheniya-v-dvijenieto-po-nyakoi-patishta", "text": "Катастрофи наложиха ограничения в движението по някои от пътищата на страната в понеделник сутрин, съобщава НОВА.Движението при 206-ия километър на автомагистрала „Тракия” се осъществява в изпреварващата лента, съобщават от Агенция „Пътна инфраструктура”.Трафикът бе реорганизиран и в отсечката Струмяни-Сандански.  ", "date": "2017.08.21", "title": "Катастрофи наложиха ограничения в движението по някои пътища"}
{"url": "http://www.novinite.bg/articles/148769/Kak-da-razpoznaem-kachestveniya-pchelen-med", "text": "От 8 до 10 септември във Варна ще се проведе най-голямото пчеларско изложение у нас. Мястото е Двореца на спорта и културата. Какво да очакваме от предстоящото сладко изложение? „Известният италиански шеф готвач Стефано Раниери ще приготви над 70 ястия с мед. Семейството му от години си занимава с пчеларство и притежават около 800 кошера с пчели. Радвам се, че той прие поканата ни да дойде на изложението”, разказа Валентин Атанасов, дългогодишен пчелар, който е и организатор на изложението, съобщава НОВА.А как да различим истинския мед от този с примеси? „Най-лесно е да си купите мед от пчелар, който познавате. Освен това, гледайте какво пише върху етикета на буркана – дали мед, меден еликсир или нещо друго. Държавата стриктно проверява за нарушения при пчеларите”, добави още пчеларят Валентин Атанасов.  ", "date": "2017.08.21", "title": "Как да разпознаем качествения пчелен мед?"}
{"url": "http://www.novinite.bg/articles/148770/V-nyakoi-rajoni-na-stolicata-na-22-avgust-spirat-vodata", "text": "На 22 август 2017 г. (вторник), във връзка с монтаж на спирателни кранове и пожарен хидрант в кв.“Абдовица“ се налага спиране на водоподаването от 9:30 до 21:30 часа на клиентите на „Софийска вода”, живеещи в района на: кв. „Бусманци“ кв. „Абдовица“ кв. „Димитър Миленков“ кв. „Нова Враждебна“ кв. „Видните“ Индустриална зона Казичене запад С понижено налягане ще бъдат клиентите в с. Казечене, с. Кривина и с. Долни Богров, информира ДАРИК. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес:  с. Бусманци – пред кметството  кв. „Абдовица“ – на колелото на автобуса На 22 август 2017 г. (вторник), във връзка с изграждане на главен канализационен клон по бул. „Лазар Михайлов“ в кв. „Бенковски“ се налага спиране на водоподаването от 9:00 до 21:00 часа на клиентите на „Софийска вода”, живеещи в района на: ул. „Знание“, ул. „Бодра смяна“, ул. „Тетевенска“, ул. „Хоризонт“,  ул. „Перяновец“, ул. „Новачки“, ул. „Логачка“, ул. „Зеленска“, ул. „Единство“ След възстановяване на водоснабдяването е възможно временно повишаване мътността на водата. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес:  площад „Биримирци“.   На 22 август 2017 г. (вторник), във връзка с подмяна на сградно водопроводно отклонение на ул. „Крум Попов“ в жк. „Лозенец“, се налага спиране на водоподаването от 9:00 до 18:00 часа на клиентите на „Софийска вода”, живеещи в района на: ул. „Крум Попов“ от ул. „Синчец“ до ул. „Христо Смирненски“ ул. „Неразделни“ от ул. „Старата стена“ до ул. „Крум Попов“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес:  ул. „Крум Попов“ на ъгъла с ул. „Христо Смирненски“.   На 22 август 2017 г. (вторник), във връзка с прекъсване на сградно водопроводно отклонение във в.з. Симеоново – север, се налага спиране на водоподаването от 10:00 до 17:00 часа на клиентите на „Софийска вода”, живеещи в района на: ул. „Неофит Хилендарски“ от ул. „71“ до ул. „Света Мария Магдалина“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес:  ул. „Неофит Хилендарски“ на ъгъла с ул. „71“.   Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx . “Софийска вода” АД предварително се извинява на своите клиенти за причинените временни неудобства! Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2017.08.21", "title": "В някои райони на столицата на 22 август спират водата"}
{"url": "http://www.novinite.bg/articles/148780/Anglijski-turist-pochina-sled-padane-ot-terasa-v-Slanchev-bryag", "text": "20-годишен английски турист почина, след като падна от тераса на хотел в Слънчев бряг. Това съобщиха от МВР-Бургас, пише ДАРИК. Момчето е паднало от тераса на третия етаж. Откарано е в болница в клинична смърт. Няколко часа по-късно е починало. Причините за падането се изясняват. По случая е образувано досъдебно производство.", "date": "2017.08.21", "title": "Английски турист почина след падане от тераса в Слънчев бряг"}
{"url": "http://www.novinite.bg/articles/148787/Nepalnoletno-momiche-e-otkrito-ubito-v-asansor-na-jilishten-blok", "text": "\r\nНепълнолетно момиче е открито убито в  на жилищен блок в бургаския квартал \"Меден рудник\". За престъплението е задържано момче на 15 години, научи bTV.\r\nТялото е намерено от съседи, които са се обадили в полицията. Очаква се прокуратурата ще даде подробности за убийството.\r\nНаправен е оглед на мястото, районът е отцепен. Тялото на момичето е откарано в болницата в Бургас за аутопсия.\r\n", "date": "2017.08.21", "title": "Непълнолетно момиче е открито убито в асансьор на жилищен блок"}
{"url": "http://www.novinite.bg/articles/148791/13-pojara-prez-uikenda-v-Kyustendil", "text": "Екипи на районните служби ПБЗН са гасили 13 пожара в областта. Горели са сухи треви и храсти, лесонепригодни площи. Щети не са допуснати, пожарите са причинени поради небрежно боравене с открит огън, информира ДАРИК.", "date": "2017.08.21", "title": "13 пожара през уикенда в Кюстендил"}
{"url": "http://www.novinite.bg/articles/148789/Otkradnaha-4-tona-dini-ot-niva-v-selo-Septemvrijci", "text": "На 18 август, около 16:10 часа е получено съобщение за извършена кражба от нива, находяща се в землището на село Септемврийци, област Добрич. По данни на тъжителя е извършена кражба на около 4 тона дини. Това съобщиха от ОДМВР - Добрич. По случая е образувано досъдебно производство по описа на РУ МВР Каварна, информира ФОКУС.", "date": "2017.08.21", "title": "Откраднаха 4 тона дини от нива в село Септемврийци"}
{"url": "http://www.novinite.bg/articles/148783/Nablyudava-se-tendenciya-na-postoyanno-uvelichenie-na-trafika-prez-Dunav-most", "text": "Венцислав Халаджов заяви, че трафикът през Дунав мост се е увеличил двойно за една година, а според областния управител на Русе Галин Григоров решението за задръстванията на съоръжението е да се изгради паралелен мост, който да се свърже с бъдещата магистрала Русе-Велико Търново. От митница Русе твърдят, че обработката на документите отнема 2-3 минути, а шофьори се оплакват, че им се налага да чакат с часове, за да преминат през Дунав мост, информира БНТ.Галин Григоров, областен управител на Русе: Задръстванията са почти ежедневни. Предприехме мерки като въведохме по-лесни заплащания. Същевременно агенция Митници обработват по.-бързо и издават винетки. Работят много точно и организирано, но това не дава възможност да се намали трафикът. За мен единственият вариант със задръстванията на Дунав мост е изграждането на паралелен мост, който да се свърже с АМ Русе-Велико Търново. Това е абсолютно необходимо.Венцислав Халаджов, директор на митницата в Русе: Наблюдаваме тенденция на постоянно увеличение на трафика. За сравнение мога да дам няколко цифри - преди да влезем в ЕС, когато имаше пълен митнически контрол, тежкият трафик беше около 500 камиона на денонощие. През последните години трафикът на тежки камиони достига 2 000 - четири пъти увеличение. За 2016 трафикът е бил около 700 хил. автомобила. За тази година до сега трафикът е удвоен - 1 370 000. Увеличението се дължи основно на лекия трафик заради силния туристически сезон. Тежкият трафик е запазен като обем.", "date": "2017.08.21", "title": "Наблюдава се тенденция на постоянно увеличение на трафика през Дунав мост"}
{"url": "http://www.novinite.bg/articles/148806/Specialisti-redyat-pavetata-na-bul-Dondukov-uveri-Fandakova", "text": "Кметът на София Йорданка Фандъкова заяви, че не е компетентна по отношение на полагане на паважната настилка. Признанието й идва дни, след като граждани алармираха за некачествения ремонт по столичния булевард „Княз Александър Дондуков” и публикуваха снимки в социалните мрежи. Фандъкова настоява първо да бъде завършена рехабилитацията на участъка, а след това ако има дефекти – фирмата изпълнител да ги отстрани за собствена сметка, информира ДАРИК,. Цяло лято тече ремонта по столичния булевард „Дондуков”. От общината обещават той да приключи до края на октомври. Дали ще се увенчае с успех обаче дългоочакваното обновление–все още не е ясно. Кметът Йорданка Фандъкова посочи, че рехабилитацията се наблюдава от специалисти и призова гражданите, които публикуват снимки с некачествено изпълнение на дадени дейности да изчакат крайния резултат. \"Трябва да видим какво ще се получи. След това има механизми по които да се осъществи контрол, ако има проблеми да се наложат санкции. Мисля, че е ясно за всички и сме доказали, че нямаме никакъв проблем при налагането на санкции на която и да било фирма.\", допълни Фандъкова. Решението за запазване на паважната настилка по булеварда обаче предизвика и въпроси -  има ли кой да ги нареди. Самата Фандъкова призна, че не е наясно с технологията. \"Реденето на паветата изисква специални умения и компетентности. Изпълнителите, по наше настояване, привлякоха като консултант един от най-опитните павьори в годините назад, който сам потвърди, че екипът който работи са негови ученици. Аз не бих се изказала по отношение на това как да се редят на паветата.\", заяви кметът.", "date": "2017.08.21", "title": "Специалисти редят паветата на бул. \"Дондуков\", увери Фандъкова"}
{"url": "http://www.novinite.bg/articles/148816/Osem-pojara-gasiha-ogneborcite-prez-poslednite-dni-v-Razgrad", "text": "Осем пожара са гасили огнеборците от Разградско през последните дни според информация от ОДМВР-Разград и РД“Пожарна безопасност и защита на населението“-Разград, информира ДАРИК. За времето от 1:00ч. до 2:00ч. на 18 август в Благоево възниква пожар, вследствие на което е изгоряла дървена постройка и дървени трупи, собственост на Р. С. на 46г. Нанесените щети са в процес на изясняване. Образувана е проверка. За времето от 13:45ч. до 14:10ч. на 18 август в с. Гецово в имота на Й. Н. на 38г. възниква пожар, вследствие на което е изгоряла около 100 кв.м. покривна конструкция на сайвант, намираш се в имота. Щетите в процес на изясняване. И по този случай е образувана проверка. На 18 август около 16:00ч. в гр. Разград е получен сигнал за пожар в тревни необработваеми площи, находящи се под околовръстния път за ж.к. Орел. На място е установено лицето А. А. на 41г., което при неправилно боравяне с огън е предизвикало пожара. Изгорели са сухи тревни площи. Не са нанесени материални щети. Пожарът е загасен от екипи на РД «ПБЗН» - гр. Разград. По случая е образувана проверка. Останалите пожари са също без материални загуби. На 18 август са горели сухи треви в землището на село Сеслав и до блок 26 в Разград. На 19 август са пламнали отпадъци край Сушево и сухи треви до Дома за стари хора в Разград. На 20 август пък са горели сухи треви край Стражец и Кубрат. ", "date": "2017.08.21", "title": "Осем пожара гасиха огнеборците през последните дни в Разград"}
{"url": "http://www.novinite.bg/articles/148790/25-ot-balgarite-sa-gotovi-da-se-biyat-za-stranata-si", "text": "Едва 25% от хората у нас са готови да се бият за страната си, става ясно от глобално проучване на WIN/Gallup International. Този резултат поставя България на 54-то място, почти в дъното на социологическата класация, информира БНТ.\r\nИзследването сочи, че 61% от анкетираните в 64 държави биха били готови да воюват за своята страна. Съществуват обаче значителни разлики по региони.\r\nТака например, жертвоготовността е на най-високо ниво в страните от Близкия Изток и Северна Африка, а най-ниско е в Западна Европа. На първите две места са Мароко и Фиджи (94%), следвани от Пакистан и Виетнам (89%).\r\nИсторията на тези страни в последните конфликти дава интересно сравнение. Само 11 на сто от японците се чувстват готови за война и едва 13 на сто биха искали да се сражават за родината си, докато процентът е двойно по-висок във Великобритания (27%) и Франция (29%).\r\nЛюбопитен факт е, че за  биха се жертвали 52% от жените и 67% от мъжете в глобален мащаб. Лицата на възраст 18-34 години са най-отзивчиви в това отношение – 66 на сто от анкетираните заявяват, че доброволно биха стъпили на фронта.\r\nЩо се отнася до религиозното разнообразие, мюсюлманите (78%) са най-склонни да се борят за родната си държава.\r\n", "date": "2017.08.21", "title": "25% от българите са готови да се бият за страната си"}
{"url": "http://www.novinite.bg/articles/148799/Nachin-da-se-predpazim-ot-komarite", "text": "Някои хора по-често стават „жертва“ на комарите от други, благодарение на специфични бактерии в кожата, телесната температура и изпускания въглероден двуокис. Ако и вие сте сред тези хора, вижте няколко прости начина да се предпазите от най-досадните насекоми: Витамин B1 Приемът на витамин B1 променя миризмата на тялото. Вие няма да усетите промяната, но комарите ще я надушат. Консумацията на храни като ядки, зърнени храни и зелени зеленчуци ще ви направи по-непривлекателни за комарите. Миризмата на босилек, розмарин, папрат, невен, мушкато и хризантеми отблъскват комарите. Отглеждайте тези растения в дома си, за да ги прогоните. Обличайте се в светли дрехи. Тъмните дрехи са като магнит за комарите. Избягвайте сладникавите парфюми и плодовите аромати, комарите много ги обичат.", "date": "2017.08.21", "title": "Начин да се предпазим от комарите"}
{"url": "http://www.novinite.bg/articles/148766/Darjavniyat-glava-obeshta-sigurnost-na-Cvetan-Vasilev-ako-se-varne", "text": "Дадох своя дял от осветляването на скандала с Корпоративна търговска банка. Той вече е в ръцете на правосъдието, но господин Цветан Василев може да допринесе много за разрешаването на този скандал, като даде валидни показания и, надявам се, представи доказателства.\" Това заяви днес президентът Румен Радев пред журналисти в град Ахелой, помолен да коментира изпратеното до него писмо от съпругата на банкера Цветан Василев. \"Разбира се, според мен, осветляването на случая с КТБ трябва да стане в един прозрачен и открит публичен процес. Ако господин Василев реши да се завърне в България с тази цел, ще направя всичко възможно за гарантиране на неговата сигурност\", заяви още президентът.Държавният глава припомни, че с оглед на обществените очаквания за изясняване на случая \"КТБ\" е разсекретил и е направил публични стенограмите от дискусиите в президентската институция, посветени на тази тема - нещо, което е било неколкократно отказвано от страна на неговия предшественик. \"България не е президентска република и правомощията на президента по отношение на съдебната власт са изключително ограничени\", добави Румен Радев.В отговор на въпрос за възникналото напрежение след проверките на нивото на шума в курорта Слънчев бряг, държавният глава посочи, че това е пример как законите не се спазват и че институциите не работят достатъчно ефективно. \"Тази сутрин вече чух разумни призиви за диалог. Надявам се, че правителството ще инициира такъв. Чух и министъра на туризма г-жа Ангелкова, надявам се този диалог да бъде успешен, правилата да са ясни предварително и да не се сменят в средата на сезона\", посочи още президентът Румен Радев.В град Ахелой държавният глава проведе работна среща с представители на местните власти. В срещата участваха областният управител на Бургас Вълчо Чолаков, кметът на Община Поморие Иван Алексиев, кметът на град Ахелой Иван Георгиев, народни представители и други, които представиха пред държавния глава проблемите, с които се сблъскват общините. Те повдигнаха въпроса за административна и финансова децентрализация в България и пожелаха да им бъдат предоставени повече възможности за насърчаване на туризма. Кметът на град Ахелой поиска подкрепа от страна на държавните институции за завършването на Исторически комплекс \"Ахелой\". По време на срещата беше представен и проект за изграждането на монумент, посветен на 1100-годишнината от историческата победа на цар Симеон Велики при Ахелой.", "date": "2017.08.21", "title": "Държавният глава обеща сигурност на Цветан Василев, ако се върне"}
{"url": "http://www.novinite.bg/articles/148782/Prezidentat-Radev-na-poseshtenie-na-bojniya-flot-v-Burgas", "text": "Президентът Румен Радев ще посети Флотилия бойни и спомагателни кораби в Бургас. Държавният глава ще положи венец пред мемориалния комплекс, след което ще разговаря с командния и личния състав на военното формирование. По-късно президентът Румен Радев ще се срещне с кмета на града Димитор Николов, ибнформира БНТ. ", "date": "2017.08.21", "title": "Президентът Радев на посещение на бойния флот в Бургас"}
{"url": "http://www.novinite.bg/articles/148801/Za-Balgariya-e-mnogo-vajno-da-ima-silni-voennomorski-sili-zayavi-Radev", "text": "За България е много важно да има силни военноморски сили, които да гарантират икономическите и енергийните ни интереси. Това каза пред журналисти в Бургас президентът Румен Радев, инфо9рмира ДАРИК. По думите на държавния глава това означава нова техника, високо подготвен състав, добри условия за подготовка, мотивация. Той обясни, че бюджетът за отбрана трябва да се увеличи, но и да се разходва разумно. \"Към нашите военноморски сили трябва да се отнасяме с голямо внимание и уважение. Значението на Черноморския район непрекъснато нараства, а тук се пресичат нарастващи геополитически интереси\", добави Радев. Президентът проведе среща с командния и личния състав на военните формирования в Бургас.", "date": "2017.08.21", "title": "За България е много важно да има силни военноморски сили, заяви Радев"}
{"url": "http://www.novinite.bg/articles/148821/Papa-Francisk-poiska-po-dobro-otnoshenie-kam-migrantite", "text": "Папа Франциск поиска страните да подобрят значително отношението си към приемането на мигранти и да спрат колективните депортации. По думите му достойнството на мигрантите и правото им на закрила стоят над безпокойствата за националната сигурност, предаде Асошиейтед прес. Франциск поиска правителствата да приемат, закрилят, подкрепят и интегрират мигрантите, заявявайки, че посланието на Исус за любов се корени в приемането на \"отхвърлените странници от всякакви възрасти\". Светият отец поиска по-засилен и опростен процес на предоставяне на хуманитарни и временни визи и окачестви произволните и масови депортации като \"неуместни\". По думите му принципът за гарантиране на достойнството на личността \"задължава винаги да се дава предимство на сигурността на личността пред националната сигурност\". Това послание на папата, което има политическа насоченост, беше отправено във връзка със световния ден на бежанеца, който Римокатолическата църква ще отбележи на 14 януари 2018 г.", "date": "2017.08.21", "title": "Папа Франциск поиска по-добро отношение към мигрантите"}
{"url": "http://www.novinite.bg/articles/148815/Radev-Nujna-e-po-golyama-finansova-svoboda-za-obshtinite", "text": "„Общините трябва да имат своята по-голяма самостоятелност, както по отношение на вземане на решения, така и като финансова самостоятелност”. Това каза президентът Румен Радев, който в края на тридневната си визита в Бургаски регион се срещна с кмета на Бургас Димитър Николов. По думите му основен акцент в разговора между двамата е била децентрализацията на общините, информира ДАРИК. Държавният глава даде висока оценка за развитието на Бургас и на извършените инфраструктурни промени в града.   „Тук безработицата е ниска, има много млади хора, най-важното е, че хората тук усещат перспектива, а местното ръководство работи усилено в тази посока”,каза още ген. Радев. Той обсъдил с Димитър Николов развитието на летище Равнец - като район с добра локация и инфраструктура.  Президентът уточни, че сред важните проекти, обсъдени с бургаският кмет е реализацията на „Супер Бургас”, част от който стартира с отварянето на града към морето. ", "date": "2017.08.21", "title": "Радев: Нужна е по-голяма финансова свобода за общините"}
{"url": "http://www.novinite.bg/articles/148779/Izgoryaha-domashni-jivotni-v-Sevlievo", "text": "Пожар, при който са изгорели домашни животни е станал в Севлиево. Тази информация съобщиха днес от Регионална дирекция пожарна безопасност и защита на населението, информира ДАРИК.  Пламъците лумнали рано сутринта. Сигнал за инцидента е подаден към 05:08 часа. Пожарът бушувал в частна стопанска постройка на ул. „Марин Попов”. Причините все още се изясняват. Огънят е потушен от шестима пожарникари и два противопожарни автомобила.   През последното денонощие е регистриран още един пожар, който също е бил на територията на община Севлиево. Късно следобед вчера са били запалени сухи треви и храсти, които пожарникарите успели бързо да загасят. ", "date": "2017.08.21", "title": "Изгоряха домашни животни в Севлиево"}
{"url": "http://www.novinite.bg/articles/148811/Pet-zavedeniya-zatvoreni-za-48-chasa-v-Primorsko-sled-proverka-ot-NAP", "text": "Пет от най-популярните заведения в центъра на Приморско са запечатани в неделя вечер от НАП - Бургас за 48 часа с цел обезпечаване на доказателства по предстоящи ревизионни действия, съобщиха от приходното ведомство в морския град. Проверката е извършена съвместно с представители на полицията и митническите власти. Иззети са компютрите на търговските обекти, информира БНТ.\r\nОт НАП обясняват, че до запечатването на заведенията се стигнало след отказ за предаване на наличните средства от касите на обектите. Оттам добавят, че въпросните обекти са натрупали значими просрочени задължения.\r\nПо Южното Черноморие от началото на месец юни са извършени близо 3000 проверки. Данъчните отбелязват спад на нарушенията в сравнение с миналото лято и ръст на оборотите. Най-чести нарушения остават неиздаването на касова бележка и разлика в касовата наличност.\r\nОт началото на лятото по Южното Черноморие данъчните са запечатали повече от 20 обекта за работа без фискално устройство, както и повторно други 10 заради това, че отново не издават касови бележки. Мярката запечатване на търговски обект за неиздаване на касова бележка от началото на лятото е била наложена над 100 пъти.\r\nБургаските данъчни са поставили на 24-часово непрекъснато наблюдение чрез дистанционната връзка на фискалните устройства с НАП и над 200 високооборотни обекта по Южното Черноморие. Под непрекъснато наблюдение са и тези обекти, които през активния летен сезон са сменили собствениците си.\r\n", "date": "2017.08.21", "title": "Пет заведения затворени за 48 часа в Приморско след проверка от НАП"}
{"url": "http://www.novinite.bg/articles/148822/Radev-MiG-29-ne-otgovaryat-na-savremennite-iziskvaniya", "text": "Недопустимо е да не се купуват нови изтребители, а парите да отидат за поддържане на сегашната бойна авиация, информира НОВА.Така президентът Румен Радев отговори на военния министър, който обяви, че търси вариант за поддръжка на наличните МиГ-29. Според президента колкото и добри да са МиГ-овете, те не отговарят на съвременните изисквания. Освен това изтребителите трябва да са съвместими със силите на НАТО.Държавният глава допълни още, че не е рентабилно да се влагат пари в ремонт на сегашните изтребители. ", "date": "2017.08.21", "title": "Радев: МиГ-29 не отговарят на съвременните изисквания"}
