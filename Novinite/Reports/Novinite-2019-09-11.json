{"url": "https://www.novinite.bg/articles/180151/Prof-Kantardjiev-Ide-pik-na-zapadnonilskata-treska", "text": "Очаква се пик на случаите на западнонилска треска. Това предупреди в Сутрешния блок на БНТ проф. д-р Тодор Кантарджиев. Засега има 5 случая, но продължаващото топло време предразполага повишение на заболеваемостта.Два пъти е по-малка вероятността да се разболеем от грип, ако използваме ваксина. Това каза още Кантарджиев.Хубаво е, който има средства - да си купи някой от двата антивирусни препарата, които се продават, за 24 часа си здрав, коментира Кантарджиев.По думите му в следващите години възрастни хора над 65 г. ще бъдат ваксинирани безплатно, при тяхно желание. Целта е след 2022 г. да има възможност всеки четвърти възрастен да се ваксинира.В България обикновено лекарите и сестрите не са за пример в имунизационно отношение - процентът на ваксинираните медицински специалисти е много малък, отчете Тодор Кантарджиев.За ситуацията с циркулацията на морбили в страната - през последните седмици има регистрирани три болни деца. Началото на учебната година ще покаже дали сме се справили с разпространението на морбили в страната, коментира Кантарджиев.", "date": "2019.09.11", "title": "Проф. Кантарджиев: Иде пик на западнонилската треска"}
{"url": "https://www.novinite.bg/articles/180146/Predimno-slanchevo-s-temperaturi-do-30-gradusa", "text": "Днес ще преобладава слънчево време с разкъсана, предимно висока облачност. Почти без валежи. Ще продължи да духа слаб до умерен вятър от изток-североизток. Максималните температури ще са между 25 и 30 градуса, сочи прогнозата на НИМХ.Атмосферното налягане слабо ще се повиши и ще е малко по-високо от средното за месеца.Над планините облачността ще е променлива, често намаляваща до слънчево. Ще е почти без валежи. Ще духа слаб до умерен изток-североизточен вятър. Максимална температура на височина 1200 метра – около 20 градуса, на 2000 метра – около 13.Над Черноморието ще е е предимно слънчево, с временни увеличения на облачността. Валежи са малко вероятни. Ще духа до умерен североизточен вятър. Максимални температури на въздуха 25-28 градуса, температурата на морската вода е 24-25. Вълнението на морето ще е 3 бала. ", "date": "2019.09.11", "title": "Предимно слънчево с температури до 30 градуса"}
{"url": "https://www.novinite.bg/articles/180149/Fon-der-Lajen-si-navleche-gnyav-zaradi-novoto-ime-na-resora-za-migrantite", "text": "Евродепутати и правозащитни организации нападнаха Урсула фон дер Лайен заради новото име на ресора за миграция и сигурност в следващата Европейска комисия, пише Евронюз, предаде БГНЕС.Ресорът се поема от дългогодишния служител в Комисията Маргаритис Схинас, но вече носи името “Защита на нашия европейски начин на живот”.Комисията беше обвинена във “фашистко мислене”, а името беше квалифицирано като “гадост” от някои от критиците.Британският евродепутат от Лейбъристката партия Клод Мораес написа, че “Защита на нашия европейски начин на живот” не може да е име на ресор в Европейската комисия през 2019 г. и попита реторично на кого е била идеята.Френският евродепутат от Зелените Дамиен Карем нарече името “гадост” и добави:“Изглежда хубаво, но когато осъзнаеш, че всъщност той ще е начело на миграцията, интеграцията и сигурността, се превръща в абсолютно отвратително.”Европейският клон на организацията за защита на човешките права Амнести каза, че свързването на миграцията, сигурността и европейския начин на живот “изпраща тревожно послание”.От природозащитната неправителствена организация Приятели на Земята бяха по-крайни. Те написаха: “Идеята, че европейците имат нужда от защита от външните култури е фашистко мислене, което не трябва да е дори близо до политиката за миграция.”", "date": "2019.09.11", "title": "Фон дер Лайен си навлече гняв заради новото име на ресора за мигрантите"}
{"url": "https://www.novinite.bg/articles/180163/Etnografskiyat-muzej-na-otkrito-Etar-Gabrovo-se-preobrazuva-v-regionalen-muzej", "text": "С постановление на Министерския съвет Общинският културен институт Етнографски музей на открито „Етър“ - Габрово се преобразува в Регионален Етнографски музей на открито „Етър“ - Габрово. С решението се променя статутът на музея, който да отговаря на неговата роля и значение за опазването на материалното и нематериално културно наследство на страната.Според чл. 26, ал. 1, т. 2 от Закона за културното наследство музеят е „специализиран“, а по териториален обхват попада в категорията „местни“ музеи. Този обхват и функции не съответстват на разнообразната дейност на музея и на уникалните сгради и сбирки на територията на комплекса. В отделни случаи през годините статутът на ЕМО „Етър“ е бил бариера за организирането на събития от национален и международен мащаб, за които се е изисквало партньорство с институция от регионално или национално значение.Етнографски музей на открито „Етър“ е първият и единствен в България музей на открито от тип „Скансен“. Той е разположен на територия от 17 8000 кв. км. и включва над 50 обекта, сред които уникални съоръжения, традиционни работилници и занаятчийски техники, сгради с обществено и историческо значение. Музеят изпълнява методически функции в национален мащаб по отношение на реализирани от читалища, учебни заведения и неправителствени организации възстановки на обичаи, обреди и традиционни дейности, организира различни форуми, свързани със съхраняването на традициите, а от 2003 ежегодно е домакин на Международния панаир на традиционните занаяти.В своята 55 годишна история музеят е изпълнявал функции, които го доближават до регионалните и националните музейни институции, като утвърждаването им ще допринесе за неговото развитие и утвърждаване на неговата експертност.Преобразуваният регионален музей ще може да извършва дейности в национален мащаб по опазване и популяризиране на културните ценности, ще оказва методическа помощ на музеите, намиращи се на територията на област Габрово и в общини, които нямат музеи или обществени колекции, но притежават културни ценности, свързани с тематичния обхват на музея.", "date": "2019.09.11", "title": "Етнографският музей на открито „Етър“ - Габрово се преобразува в регионален музей"}
{"url": "https://www.novinite.bg/articles/180150/Medicinski-protest-blokira-parlamenta-sledobed", "text": "От 15:00 ч. днес пред Народното събрание медицинските специалисти от цяла България ще излязат на поредния протест, който самите те организират, предаде БГНЕС.Демонстрацията ще е за промяна в законодателството, за достойно заплащане на труда им, както и за алармиране на обществеността за безобразията, които се извършват в болниците, вследствие на сега действащата здравеопасна система в България, пишат организаторите.В подкрепа на протеста ще присъстват, пациентски организации, част от магистър-фармацевти и лекари-специализанти, Съюз на артистите в България, Синдикална Федерация на служителите в МВР/СФСМВР/ и други синдикати и организации от страната.  ", "date": "2019.09.11", "title": "Медицински протест блокира парламента следобед"}
{"url": "https://www.novinite.bg/articles/180169/Bogoslovi-alarmirat-Proektira-se-nov-tip-semejstvo-jertva-sa-decata", "text": "Проектира се \"нов\" тип семейство и \"нов\" тип човек, като първата жертва са децата. За това предупреждават проф. д-р Димитър Попмаринов, доц. д-р Мариян Стоянидов и доц. д-р Свилен Тутеков, преподаватели от Богословския факултет на ВТУ \"Св. св. Кирил и Методий\" в писмо, изпратено до Светия синод.Те настояват Православната църква да обърне внимание на започналите промени в законодателната и нормативната уредба в страната и апелират гласът на Църквата да бъде чут, когато става въпрос за запазване на семейството, за духовното здраве на децата ни и за готвените законодателни промени.\"Обръщаме се към Вас по повод нарастващата тревога в българското общество, породена от опитите за налагане на социално законодателство и образователни практики, основани върху идеологии, застрашаващи самата същност и достойнството на човека като образ Божий.Започва се от \"най-малките” – децата, а по такъв начин се рушат семейството и обществото. През миналата 2018 г. излязохме със становище по широко разискваната Истанбулска конвенция и нейните скрити опасности за децата и семейството. Категорично заявихме, че полът не може да бъде свеждан до социален конструкт, че родителството, майчинството и бащинството не могат да бъдат определяни като \"социални роли”.Също така категорично заявихме, че понятия като \"джендър\" и съответната идеология не следва да бъдат превръщани в правна норма\", припомнят преподавателите.Днес отново сме свидетели на опити за внедряването на стратегии в областта на семейното законодателство, социалните услуги и на образованието, които лесно могат да се превърнат в механизми на ново социално инженерство, придължават богословите.Те са категорични, че е недопустимо грижата и закрилата за децата да бъде изземвана от нови идеологии, които обезличностяват човека и рушат семейството. \"Те издигат греха в идеал, а добродетелта приемат за слабост: \"Злото наричат добро, и доброто – зло, тъмнината считат за светлина, и светлината – за тъмнина“ (Ис. 5:20).\"...последиците от това ново социално инженерство са пагубни. Намесата на държавата под натиска на т. нар. \"дистрибутори на социални услуги” от неправителствения сектор в отношенията родители-деца, стигматизирането на семейството и на родителите като \"заплаха” и \"опасност” за собствените им деца, превръщането на детето в субект на абсолютни права, насилственото покваряване на децата чрез прокарването от джендър идеологията, сексуално образование в детските градини и училищата и т.н. са само част от механизмите за налагането на практики, които подменят християнската истина (и изобщо всяка традиционна норма) за човека и семейството\", настояват богословите.Тримата преподаватели са категорични, че в националното законодателство не бива да се допуска под външен натиск регламентиране на социални практики, които позволяват насилственото откъсване на децата от техните родители.\"Родителите са тези, които създават децата, а не държавата и не бива заради отделни прецеденти на безотговорни хора да се търси оправдание за налагане на новата идеология. Държавното образование категорично не е място за индоктриниране и привнасяне на каквато и да било идеология, в това число и на джендърната.Запазването на духовните, моралните и социалните устои на семейството и възпитанието на децата като пълноценни личности са били винаги основна пастирска грижа на Православната църква и на нейното богословие\", допълват те.\"Гласът на православното богословие има място във всяка отговорна дискусия за смисъла и ценността на семейството, за тайната на пола, за родителството, майчинството и бащинството, за възпитанието на децата, т.е. за човека и обществото като цяло.....Макар Църквата да е отделена административно от държавата, духовно тя е с преобладаващата част от народа на тази държава. В решителни моменти от нашата история тя винаги е вземала спасителна за него страна. Убедени сме, че гласът на Църквата трябва да бъде чут в публичния дебат по всеки значим въпрос от дневния ред на обществото\", завършва писмото.На свое заседание Светият Синод е решил текстът на писмото да бъде публикуван на официалния им сайт, за да бъде сведен до знанието на широката общественост.", "date": "2019.09.11", "title": "Богослови алармират: Проектира се нов тип семейство, жертва са децата"}
{"url": "https://www.novinite.bg/articles/180166/Fenovete-na-Shumi-sa-v-ekstaz-sled-hubava-novina-za-sastoyanieto-mu", "text": "Френското издание \"Паризиен\", което първо обяви за настаняването на Михаел Шумахер в болница \"Жорж Помпиду\" в Париж, публикува и потвърждение на информацията си.Човек на вестника е станал свидетел на разговор между медицински сестри в клиниката, от който се придобива известна яснота за състоянието на легендата на Формула 1.\"Видя ли новините? Той е тук и е под моите грижи – споменала една от сестрите в разговор със своя колежка – Мога да те уверя, че е в пълно съзнание.\"Именно този интересен факт породи много коментари в социалните мрежи на Запад. Феновете на Михаел приемат със задоволство новината, че той е в съзнание.Седемкратният световен шампион е настанен в сграда D на свръхмодерната парижка клиника, чиято сграда е произведение истинско произведение на съвременната архитектура.Като потвърждение на присъствието на Михаел Шумахер в болницата е посещението, което вчера и извършил президентът на ФИА Жан Тод. Французинът е един от най-близките приятели на семейството на германеца и често го посещава в дома му в Швейцария.Тод е пристигнал в лечебното заведение вчера след обяд в 17:15 часа. Той е останал вътре 45 минути и след напускането на клиниката не е пожелал да говори пред чакащите отпред журналистически екипи.Както е известно, Шумахер беше приет в парижката болница в понеделник. Той ще се подложи на изключително съвременен метод на лечение със стволови клетки, което се извършва под ръководството на един от пионерите на този вид терапия - 69-годишният професор Филип Менаше.", "date": "2019.09.11", "title": "Феновете на Шуми са в екстаз след хубава новина за състоянието му"}
{"url": "https://www.novinite.bg/articles/180168/Cacarov-osvetli-podrobnosti-okolo-shpionskiya-skandal-i-zabrani-na-biznesmen-da-vliza-u-nas", "text": "Разследването срещу Николай Малинов е започнало като разследване за пране на пари, впоследствие са установени и други негови провинения и той е обвинен, че се е поставил в услуга на чужда държава, съобщи главният прокурор Сотир Цацаров при изслушването му от депутатите в Народното събрание.На бизнесмена Константин Малофеев е наложена 10-годишна забрана да влиза в България, съобщи главният прокурор.\"Парите от Русия са насочени лично към Малинов и към негови дружества. Това финансиране е насочено към реализиране на определени дейности и изпълнение на определени задачи от обвиняемия”, допълни Цацаров.\"Тези парични потоци са адресирани от чужда страна, от чужди организации, инициирани са от ръководители на чужди организации, и са насочени към Малинов и негови търговски дружества. Установено е, че не става дума за финансиране с търговска цел, а е с цел реализиране на определени дейности и задачи от Малинов на територията на България. Основната част от тях е свързана с преоринтация на българската вътрешна и външна политика.Достатъчно е да спомена само един документ, който бе намерен и публично оповестен – докладната на Малинов за това как на България е необходима промяна на геополитическата ориентация на страната”, допълни Цацаров.Главният прокурор уточни, че разследването срещу Малинов не е \"преследване за идеи”, и допълни: \"моето мнение е, че това не е преследване за идеи, защото когато идеите се налагат с пари и влияние и са насочени срещу националната сигурност на България, това е престъпление. Независимо от всичко в настоящата политическа обстановка – подготовката за местните избори, аз не мога да се съглася с твърдението, че това представлява политическа акция, свързана с предстоящите местни избори, печелене на политически дивиденти, и прочие. Не защитавам никого, не обвинявам никого от политическите сили, ние си вършим работата”.Това не е атака срещу движение \"Русофили”, подчерта още главният прокурор.\"Обвиняемият е председател на това национално движение, но отговорността, която той следва да носи, е за неговите лични действия. Фактът, че движението е било използвано за реализацията на определени цели, финансирани с пране на пари, не означава, че ние трябва да преследваме за идеи членовете на това движение”, каза Цацаров.Главният прокурор съобщи още, че акцията срещу Малинов не е опит за разделение на българското общество на русофили или русофоби, защото \"става дума не за това на чии чужди национални интереси служиш, а става дума за това, че увреждаш българските национални интереси в доста различна, обратна и противна на тази, която и вие сте приемали в тази зала”.\"Неоспоримите факти по разследването няма да бъдат представени пред народните представители, а пред съда – така повелява Конституцията”, съобщи Цацаров в отговор на депутати, които призоваха прокуратурата да изнесе конкретни данни по разследването срещу Малинов.Цацаров припомни, че досъдебното производство е започнало на 3 юли тази година. До момента действията по разследването по него са следните: 11 претърсвания на помещения адреси и са иззети компютърни конфигурация и документи, 5 претърсвания на МПС, т.е. на притежавани от лицата автомобили, извършени са 8 лични обиска на лица, разпитани са 15 свидетели, двама от тях пред съдия, 8 са били задържани по реда на ЗМВР. След като е направена преценка на целия обем доказателства в качеството на обвиняем е привлечен един – Николай Малинов, той е с мярка 50 000 лв. гаранция, наложена му е забрана да напуска страната.Вчера бе съобщено, че е наложена е ограничителна мярка на Леонид Решетников, на когото председателят на ДАНС е забранил влизането в страната за срок от 10 години.", "date": "2019.09.11", "title": "Цацаров осветли подробности около шпионския скандал и забрани на бизнесмен да влиза у нас"}
{"url": "https://www.novinite.bg/articles/180156/Premierat-Balgariya-sreshtu-Rusiya-ne-raboti-samo-sreshtu-opredeleni-lichnosti", "text": "Опитват се да се поставят на една плоскост отношенията ни с Русия. Когато има нещо, с което не сме съгласни, нашето външно министерство реагира така, както реагират и в Унгария. Не виждам никакво основание да се свързват едното и другото. Това коментира премиерът Бойко Борисов по повод изказани коментари за връзка между позицията на МВнР за 9 септември и шпионския скандал, предаде БГНЕС.Премиерът припомни разследвания срещу други знакови руски олигарси преди години – Майкъл Чорни и Денис Ершов, които „се опитват да правят проекти в България, свързани с нашия военно-промишлен комплекс, нашите служби работят заедно с, изрично подчертавам, партньорски други служби, прави го и Прокуратурата. Аз нямам никаква роля в този процес“.„Този процес ще се движи на база на следствието, което тече“, категоричен е премиерът. Който смята и че всеки може да подкрепя когото иска – едните религията, други културата, трети Русия, четвърти – Америка.„Но нашата геостратегическа ориентация, подкрепена от всички партии, много преди ГЕРБ да го има, само ВМРО го е имало тогава, сме приели пътя ЕС – НАТО. Нищо против нямаме хората, които обичат Русия. Аз съм бил в Кремъл и в Белия дом на камината. Има други, които за 3 години нито на едното, нито на другото място. Могат да си направят анализаторите изводи“, похвали се Борисов.Ако знаех, че купуването на най-добрия самолет ще предизвика такава злоба, сигурно изобщо нямаше да се занимавам, заяви още Борисов.Премиерът е на мнение, че „това, че някой си е правил среща, си е негова работа и ние не се бъркаме. Това, че има събори и хората пеят руски песни – си е тяхно право и ние по никакъв начин не сме саботирали, дори сме ги толерирали. Но службите работят срещу определени хора, не срещу Русия“.За съжаление има бивши шефове на служби, които казват, че това било едва ли не наша дейност да им вземем електората. Едва ли не се поставят в услуга на тоя кръг от руската пропаганда“, завърши коментара си премиерът по двете най-наболели теми от последните дни. ", "date": "2019.09.11", "title": "Премиерът: България срещу Русия не работи, само срещу определени личности"}
{"url": "https://www.novinite.bg/articles/180154/RVD-otnovo-tarsi-rakovoditeli-na-poleti", "text": "Академия BULATSA започна есенната кампания за набиране на кандидати за Ръководители на полети. Желаещите да се обучават за професията могат да подават документи до 1 ноември включително. След тази дата приемът на документи ще продължи, но кандидатите ще бъдат включени в подбора за пролетната сесия на 2020 година.Бъдещите Ръководители на полети трябва да преминат успешно шестте етапа на подбор - по документи, тест по английски език, тест FEAST (First European Air Traffic Controller Selection Test) в две части, проверка за медицинска годност, практически упражнения на симулатор и заключително интервю. Кандидатите, които не притежават сертификат за владеене на английски език, могат да се явят на изпит за определяне на нивото в центровете на BULATSA в София, Варна или Бургас, като отбележат това във формата за кандидатстване.Задължително изискване е висше образование с минимална образователна степен „бакалавър“, без значение от специалността.След успешно преминаване на подбора, кандидатите ще започнат обучение в Академия BULATSA, където в следващите около 2 години ще изучат тънкостите на професията Ръководител на полети. По време на обучението всички кандидати ще получават месечна стипендия.Желаещите да се запознаят с дейността на BULATSA ще могат да се включат в Дните на Отворени врати, които ще се проведат на 30 септември, 7 и 21 октомври, като за целта се регистрират в сайта на BULATSA -     ", "date": "2019.09.11", "title": "РВД отново търси ръководители на полети"}
{"url": "https://www.novinite.bg/articles/180158/Merkel-Shansove-za-kontroliran-Brekzit-ima-no-sme-gotovi-i-za-razvod-bez-sdelka", "text": "Германският канцлер Ангела Меркел заяви в сряда, че все още има всички шансове разводът на Великобритания с Европейския съюз да се осъществи при постигане на двустранно споразумение, въпреки че Берлин е подготвен и за неконтролиран Брекзит в случай, че това не се случи.\"Все още имаме всички шансове за контролиран Брекзит и германското правителство ще направи всичко по силите си, за да направи това възможно - до последния възможен ден. Но също така заявявам че сме подготвени за безреден Брекзит (без постигане на сделка)\", посочи г-жа Меркел пред немския парламент, съобщава Ройтерс, предаде БГНЕС.\"Остава обаче фактът, че след оттеглянето на Великобритания ние ще имаме икономически конкурент пред нашия праг, дори ако искаме да поддържаме тясно икономическо, външно и сътрудничество в областта на сигурността и приятелски отношения“, добави тя.Ангела Меркел също така отбеляза, че настоящата икономическа ситуация в Германия означава, че данъчните приходи могат да бъдат по-ниски от очакваното. Според нея търговската война между САЩ и Китай вреди на износа на Германия и на икономиката като цяло.Най-голямата икономика в Европа се сви с 0,1% на тримесечна база през периода април - юни, като някои слаби икономически показатели от тогава насам подхранват опасенията, че Германия може да изпадне в рецесия през третото тримесечие (през периода юли-септември). Икономистите обикновено определят наличието на т/нар. \"техническа рецесия\", когато има най-малко две последователни тримесечие на свиване на БВП.", "date": "2019.09.11", "title": "Меркел: Шансове за контролиран Брекзит има, но сме готови и за „развод“ без сделка"}
{"url": "https://www.novinite.bg/articles/180160/Osvobojdavat-se-chestoti-za-izgrajdaneto-na-5G-mreji", "text": "Освобождава се радиочестотен спектър за стартиране на изграждането на 5G мрежи. Това предвижда приетото днес решение от правителството за изменение и допълнение на Националния план за разпределение на радиочестотния спектър.По този начин се създават условия за предприемане на действия от Комисията за регулиране на съобщенията за организиране на дейността по предоставяне на операторите радиочестотен спектър в обхват 700 MHz и радиочестотна лента 24.25-27.5 GHz, необходими за изграждане на 5G мрежи. Те следва да осигурят висока скорост на обмен на данни при пълно покритие на страната по територия, а не само по население.Направените изменения са в съответствие с Националната пътна карта за изпълнение на задълженията на Република България по Решение (ЕС) 2017/899 на Европейския парламент и на Съвета от 17 май 2017 г. за използването на радиочестотна лента 470-790 MHz в Съюза.", "date": "2019.09.11", "title": "Освобождават се честоти за изграждането на 5G мрежи"}
{"url": "https://www.novinite.bg/articles/180157/Dve-ot-vseki-tri-noshtuvki-prez-yuli-v-luksoznite-hoteli", "text": "Общият брой на нощувките във всички места за настаняване, регистрирани през юли 2019 г., е 5.9521 млн. или с 0.1% повече в сравнение със същия месец на предходната година. Като най-голямо увеличение на нощувките (с 2.0%) се наблюдава в местата за настаняване с 3 звезди, сочат данните на НСИ.През юли 2019 г. в хотелите с 4 и 5 звезди са реализирани 62.2% от общия брой нощувки на чужди граждани и 25.6% - на българи. В местата за настаняване с 3 звезди са осъществени 27.4% от нощувките на чужди граждани и 28.5% - на българи, докато в останалите места за настаняване (с 1 и 2 звезди) те са съответно 10.4 и 45.9%.Броят на пренощувалите лица в местата за настаняване през юли 2019 г. се увеличава с 5.2% в сравнение със същия месец на 2018 г. и достига 1.2978 млн., като е регистрирано увеличение при българските граждани с 10.3%, а при чужденците - с 2.4%. Българските граждани, нощували в местата за настаняване през юли 2019 г., са 485.1 хил. и са реализирали средно по 3.3 нощувки.Чуждите граждани са 812.7 хил. и са реализирали средно по 5.4 нощувки, като 64.0% от тях са нощували в хотели с 4 и 5 звезди.През юли 2019 г. в страната са функционирали 3 391 места за настаняване с над 10 легла - хотели, мотели, къмпинги, хижи и други места за краткосрочно настаняване. Броят на стаите в тях е 141.8 хил., а на леглата - 324.4 хиляди. В сравнение с юли 2018 г. общият брой на местата за настаняване, функционирали през периода, се увеличава с 5.8%, а броят на леглата в тях - с 3.7%.Общата заетост на леглата в местата за настаняване през юли 2019 г. е 60.0%, като намалява с 1.8 процентни пункта в сравнение с юли 2018 година. Най-висока е заетостта на леглата в хотелите с 4 и 5 звезди - 71.8%, следват местата за настаняване с 3 звезди - 61.6%, и с 1 и 2 звезди - 40.7%.Приходите от нощувки през юли 2019 г. достигат 345.8 млн. лв., или с 2.9% повече в сравнение с юли 2018 година. Регистрирано е увеличение на приходите от български граждани с 19.9%, докато тези от чужди граждани намаляват с 0.4%.", "date": "2019.09.11", "title": "Две от всеки три нощувки през юли – в луксозните хотели"}
{"url": "https://www.novinite.bg/articles/180155/Posleden-den-za-registraciya-za-mestnite-izbori", "text": "Изтича срока, в който Централната избирателна комисия (ЦИК) приема документи за участие в предстоящите наесен избори за общински съветници и кметове, предаде БГНЕС.До 17:00 часа днес партиите и коалициите, които искат да участват в изборите за местна власт, трябва да са направили своите регистрации и внесли необходимите подписи. Назначени вече са всички 265 общински избирателни комисии.Подготовката и произвеждането на изборите ще струват на бюджета общо 70,7 млн. лева. От тези средства по бюджета на ЦИК за организационно-техническа подготовка са предвидени 10 млн. лв. От тях 350 000 ще отидат за възнаграждения на всички заети по трудови и граждански договори, а 8 950 000 лв. ще са необходими за отпечатване на бюлетините и обработката на данните. За разяснителна кампания за начина на гласуване са отделени 600 000 лв., а други 100 000 за обучение на членовете на избирателните комисии.Това ще бъде първата предизборна кампания, за провеждането на която политическите сили ще могат да получават финансова помощ от юридически лица и еднолични търговци, съгласно новите правила, приети с последните промени в Закона за политическите партии.  ", "date": "2019.09.11", "title": "Последен ден за регистрация за местните избори"}
{"url": "https://www.novinite.bg/articles/180162/Zapochvat-pregovori-za-prekratyavane-na-dalgosrochniya-dogovor-s-edin-ot-amerikanskite-TEC-ove", "text": "Правителството прие протоколно решение, с което дава мандат на заместник министър-председателя, на министъра на финансите и на министъра на енергетиката да водят преговори с „Контур Глобал“ с цел прекратяване на договора за изкупуване на електрическа енергия. Договорът е сключен на 13-ти юни 2001 година между „Националната електрическа компания“ ЕАД и „Контур Глобал Марица Изток 3“ АД.Вицепремиерът и двамата министри имат мандат за провеждане на срещи с „Контур Глобал“, както и да направляват и осъществяват комуникацията с Главна дирекция „Конкуренция“ на Европейската комисия във връзка с прекратяването на договора.Европейската комисия е образувала производство в Главна дирекция „Конкуренция“ на основание на подадена жалба от Комисията за енергийно и водно регулиране, в която се посочва, че договорът за изкупуване на електрическа енергия представлява несъвместима държавна помощ.", "date": "2019.09.11", "title": "Започват преговори за прекратяване на дългосрочния договор с един от американските ТЕЦ-ове"}
{"url": "https://www.novinite.bg/articles/180152/Sredniyat-osiguritelen-dohod-za-stranata-za-yuli-2019-g-e-97405-leva", "text": "Националният осигурителен институт обявява, че размерът на средния осигурителен доход за страната за месец юли 2019 г. е 974,05 лв. Средномесечният осигурителен доход за страната за периода от 01.08.2018 г. до 31.07.2019 г. е 945,00 лв.Определеният средномесечен осигурителен доход за страната за посочения период служи при изчисляване размерите на новоотпуснатите пенсии през месец август 2019 г., съгласно чл.70, ал. 3 от Кодекса за социално осигуряване.", "date": "2019.09.11", "title": "Средният осигурителен доход за страната за юли 2019 г. е 974,05 лева"}
{"url": "https://www.novinite.bg/articles/180153/Sriv-na-rejtinga-Edva-27-ot-amerikancite-podkrepyat-napalno-Tramp", "text": "Рейтингът на президента на САЩ спадна значително, пише РИА „Новости“, предаде БГНЕС. Само 38% от американците одобряват работата на президента, сочи проучване на телевизия „Ей Би Си“ и вестник „Вашингтон пост“.Пълно одобрение Тръмп получава от 27% от своите съграждани, а още 11 на сто частично одобряват работата му. Същото проучване на общественото мнение, направено през юли показа одобрение от 44%.Като причина за спада се сочат засилващите се притеснения, че американската икономика ще изпадне в състояние на рецесия, както и търговската война с Китай, която повечето американци не одобряват.", "date": "2019.09.11", "title": "Срив на рейтинга: Едва 27% от американците подкрепят напълно Тръмп"}
{"url": "https://www.novinite.bg/articles/180161/Zapochvat-pregovori-za-prekratyavane-na-dalgosrochniya-dogovor-s-edin-ot-amerikanskite-TEC-ove", "text": "Правителството прие протоколно решение, с което дава мандат на заместник министър-председателя, на министъра на финансите и на министъра на енергетиката да водят преговори с „Контур Глобал“ с цел прекратяване на договора за изкупуване на електрическа енергия. Договорът е сключен на 13-ти юни 2001 година между „Националната електрическа компания“ ЕАД и „Контур Глобал Марица Изток 3“ АД.Вицепремиерът и двамата министри имат мандат за провеждане на срещи с „Контур Глобал“, както и да направляват и осъществяват комуникацията с Главна дирекция „Конкуренция“ на Европейската комисия във връзка с прекратяването на договора.Европейската комисия е образувала производство в Главна дирекция „Конкуренция“ на основание на подадена жалба от Комисията за енергийно и водно регулиране, в която се посочва, че договорът за изкупуване на електрическа енергия представлява несъвместима държавна помощ.", "date": "2019.09.11", "title": "Започват преговори за прекратяване на дългосрочния договор с един от американските ТЕЦ-ове"}
{"url": "https://www.novinite.bg/articles/180164/420-mln-lv-ot-prihodite-ot-tol-taksi-otidat-za-modernizaciyata-na-patya-Mezdra-Botevgrad", "text": "С до 419 327 906 лева от приходите от смесената система за таксуване за ползване на републиканската пътна мрежа през периода 2020-2023 г. ще се финансира модернизацията на пътя между Мездра и Ботевград. Проектът ще бъде първият, при който ще се прилага нова схема на плащане. Тя предвижда цялата стойност за изпълнение на строително-монтажните работи по договорите за двата участъка, на които е разделено трасето, да се разплати на изпълнителите след приключване и приемане на строителните дейности. За да започне изпълнението на проекта през тази година, правителството увеличи размера на ангажиментите за разходи, които могат да бъдат поети от Министерството на регионалното развитие и благоустройството.Отсечката Мездра - Ботевград ще бъде с две платна с по две ленти за движение в посока. Трасето ще следва съществуващия път като се развива по нов терен в участъците, обхождайки селата Люти дол, Типченица, Новачене и Скравена с цел намаляване на въздействието на шума и вредните емисии от тежкото транзитно движение върху жителите на населените места. Ще бъдат изградени и ремонтирани редица съоръжения - над ж. п. линията Мездра - София, мостове над р. Искър, Малата река, Калница, Бебреш, Рударка, както и пътен възел при село Новачене. Пресичанията на републиканските и общинските пътища ще се осъществява чрез кръгови кръстовища „Мездра“, „Дърманци“, „Ребърково“, „Люти дол“, „Скравена“ и „Ботевград“. Предвидено е изграждането на селскостопански надлези, площадки за отдих и т. н. На обхода на с. Люти дол ще бъдат построени два тунела, с дължини съответно 490 м и 340 м.Направлението Видин - Ботевград с обща дължина 167 км е приоритетен проект в инвестиционната програма на Министерството на регионалното развитие и благоустройството и Агенция „Пътна инфраструктура“ до 2022 г. С построяването на моста „Нова Европа“ (Дунав мост 2), свързващ градовете Видин (в България) и Калафат (в Румъния), това направление през страната ни се използва по-интензивно като най-къс маршрут между Западна и Централна Европа и Бяло море. ", "date": "2019.09.11", "title": "420 млн. лв. от приходите от тол такси отидат за модернизацията на пътя Мездра-Ботевград"}
{"url": "https://www.novinite.bg/articles/180165/Iznenadvashto-Kitaj-osvobodi-ot-mita-nyakolko-stoki-ot-SASht", "text": "Китай обяви, че ще освободи 16 типа американски продукти, сред които лекарства за лечение на рак, суроватка, рибни храни и смазочни материали, от допълнителните ответни мита. Това съобщи министерството на финансите в Пекин, цитирано от Ройтерс, предаде БНР.Изключенията ще влязат в сила от 17 септември и ще са в действие до 16 септември догодина.Министерството заяви, че артикулите в двата списъка за освобождаване от тарифи, публикувани на неговия уебсайт, няма да подлежат на допълнителните мита, наложени от Китай върху американските стоки, \"като противодействие на мерките в раздел 301 на САЩ“, се казва в съобщението.Китайското министерство на финансите също така каза, че ще продължи да преглежда заявленията за освобождаване от митнически тарифи и че на по-късен етап може да обяви и други стоки, които да не подлежат на допълнително обмитяване.Новината изглежда в подкрепа на предстоящия през октомври нов кръг от търговски преговори между САЩ и Китай, но анализатори отбелязват, че по-забележителното е, че този списък не включва значими артикули като соя, свинско месо и царевица, които са по-важни на фона на търговския спор между двете най-големи икономики в света. Соята и царевицата са сред най-ценните култури, отглеждани в САЩ, а Китай е най-големият купувач на американска соя.Този нов списък представлява \"жест на добра воля\" преди следващия кръг от търговски преговори, насрочен за октомври, заяви говорителят на китайското външно министерство Ген Шуан пред репортери по време на редовен брифинг. ", "date": "2019.09.11", "title": "Изненадващо, Китай освободи от мита няколко стоки от САЩ"}
{"url": "https://www.novinite.bg/articles/180159/Nikolaj-Malinov-e-poluchaval-ukazaniya-i-pari-ot-rusnaci-kazva-DANS", "text": "Както вече знаете, Николай Малинов, председател на сдружение „Русофили“, беше арестуван и обвинен в шпионаж и поставяне в услуга на чужда държава, съобщи председателят на ДАНС Димитър Георгиев по време на изслушването му в Народното събрание, цитиран от БГНЕС.„Схемата за пране на пари се е използва за трансфер на финансови средства от руски гражданин, който е ръководител на чужда организация общество „Двуглав орел“. Този чужд гражданин е имал интереси в различни области и с интереси в обществения и политическия живот в страната. Според данните, с които разполагаме, чрез изградената схема са се финансирали мероприятия, които пряко засягат националната сигурност в страната. Чуждите граждани, ръководители на двете засечени по случая организации, публично са декларирали, че водят хибридна война срещу Запада. Единият от тях е включен в санкционните списъци на САЩ и ЕС по повод на неговите действия, насочени срещу териториалната цялост на Украйна, а другият е бивш кадрови служител с висок ранг на разузнаване на чужда държава”, допълни Георгиев.“Относно чуждите граждани е придобита информация, че развиват съвместна дейност и действат координирано. ДАНС е събрало информация, че Малинов е действал съвместно с двамата руснаци, многократно е пътувал до Русия, за да провежда срещи с тях, получавал е задачи от тях, а в някои случаи – и финансови средства. Разследващите са получили и данни, че Малинов е изготвил докладна записка на руски език, в която е описана необходимостта от геополитическа преориентация на България, както е известният на всички „Проект България“. В същата докладна се предлага да се провеждат редица мероприятия, свързани с определени действия в сферата на вътрешнополитическият живот, обществени аспекти и медии, които да доведат до такава промяна в политиката на страната. Това, пише в докладната, е свързано с реализирането на „Проект България“ и е свързано с неговата икономическа основа. В документа се посочва, че следва да бъде осигурена и финансова страна на проекта, като следва да се придобиват активи за повече от половин милиард евро, което да се извърши безвъзмездно от Константин Малофеев“, съобщи още Георгиев. ", "date": "2019.09.11", "title": "Николай Малинов е получавал указания и пари от руснаци, казва ДАНС"}
{"url": "https://www.novinite.bg/articles/180147/V-SASht-otbelyazvat-18-godini-ot-atentatite-na-11-septemvri", "text": "Изминаха осемнадесет години от терористичните атаки на 11 септември 2001 година в САЩ. Преди 18 години терористите от „Ал Кайда” извършиха най-смъртоносната атака, отвличайки четири самолета, за да се врежат в двойните кули на Световния търговски център в Ню Йорк и да ударят Пентагона, припомня БГНЕС.Полет 93 е четвъртият самолет. Именно пътниците на полет 93 са се обединили срещу похитителите и са им попречили да ударят столицата на САЩ отново. Самолетът се е разбил в поле край малък пенсилвански град, където е издигнат паметник, наречен “Кулата на гласовете”.С убити 2 996 души и повече от 6 000 ранени, атаката остава най-смъртоносната в историята на САЩ. Тя хвърли Съединените щати във верига от войни срещу ислямските джихадисти.Полет 77 се разби във военния щаб в Пентагона. Всички 59 пътници и екипажа на борда на самолета бяха убити заедно с още 125 служители, намиращи се в Пентагона.В допълнение към убитите на 11 септември, хиляди доброволци за спасяване на пострадалите, строителни работници и жители са развили заболявания, много от които са в резултат на вдишване на токсични изпарения.Днес САЩ ще отбележи годишнината от нападението и ще отдаде почит на “героите” пред Мемориала, издигнат на мястото на Световния търговски център в Ню Йорк. Паметта на загиналите ще почете и президентът Доналд Тръмп. Церемония по случай проявените геройства в събитията на 11 септември 2001 г. ще има и в Пентагона, Вирджиния, и в Шанксвил, Пенсилвания.", "date": "2019.09.11", "title": "В САЩ отбелязват 18 години от атентатите на 11 септември"}
{"url": "https://www.novinite.bg/articles/180148/Dneven-horoskop-za-sryada", "text": "Днес ще бъдете изпълнени с прекалено много емоции. В края на деня ще бъдете изключително изтощени от това. Опитайте леко да забавите темпото, за да можете да обмисляте всичко, което ви се случва.Любовта ви към някого продължава да нараства с всеки изминал ден. Хубавото е, че и любовта на този човек към вас също нараства. Радвайте се на тези моменти и на хубавите неща, които ви се случват.Днес хората няма да искат да прекарват времето си с вас, но не се обиждайте. Вие умеете да се забавлявате, когато сте насаме със себе си, така че просто се възползвайте от възможността.Представителите на останалите зодиакални знаци могат да намерят дневния си хороскоп ", "date": "2019.09.11", "title": "Дневен хороскоп за сряда"}
{"url": "https://www.novinite.bg/articles/180167/Putin-predupredil-Bush-mladshi-za-ada-na-11-septemvri", "text": "Руският президент Владимир Путин се е обадил по телефона на американския президент Джордж Буш-младши два дни преди терористичните актове на 11 септември 2001 г., за да го предупреди за заплахата. Това разказва в новата си книга американският политолог и дипломат, вицепрезидент на вашингтонския Център за националните интереси Джордж Биби. Той е бил главен анализатор на ЦРУ за Русия, бил е и съветник на вицепрезидента на САЩ Ричард Чейни за Русия, Евразия и въпросите на разузнаването.„Два дни преди атаките Путин се обади на президента Буш, за да го предупреди, че руското разузнаване е констатирало признаци на задаваща се терористична кампания, „нещо отдавна готвено“ и идващо от Афганистан. - пише Биби. - След това, на самия ден 11 септември 2001 г., Путин първи от чуждестранните лидери се обади в Белия дом, за да изрази съчувствие и подкрепа“.На 10 септември 2001 година на сайта на Кремъл беше публикувана информация за контакт по телефона между Путин и Буш, но беше посочено, че той се е състоял по инициатива на американската страна, пише ТАСС. Съгласно съобщението лидерите са обсъдили подготовката за предстоящата им лична среща в рамките на срещата на върха на Азиатско-тихоокеанското сътрудничество в Шанхай. „Беше изразена удовлетвореност от динамиката на развитието на двустранните отношения, както и интензивността на осъществяваните на различни равнища контакти във военно-политическата, икономическата и други сфери на сътрудничество“, се казваше в текста.Следващият разговор между двамата президенти се състои непосредствено след събитията от 11 септември: Путин се обажда на Буш с думи за подкрепа. В същия ден той изпраща телеграма до президента на САЩ със съболезнования и думи на солидарност и прави телевизионно обръщение по повод на терористичните актове.Още един телефонен разговор между руския и американския лидер на същата тема се провежда на 12 септември.В деня на терористичните актове Буш пътува из страната и не се връща в столицата веднага. След трагедията в САЩ бурно се обсъжда въпросът за това с каква информация за терористични заплахи са разполагали властите в страната предварително и защо не са били предприети достатъчно мерки за обезпечаване на сигурността.Много по-късно – през 2011 г. бившият държавен секретар Кондолиза Райс разказа в мемоарите си, че още на руско-американската среща на висше равнище в Любляна през юни 2001 г. - три месеца преди септемврийските събития, Путин е предупреждавал Буш за опасността, идваща от бунтовниците от международната терористична организация „Ал Кайда“, пише dnes.bg. По думите на Кондолиза Райс руският лидер е казал тогава, че е само „въпрос на време колко скоро това ще доведе до някаква голяма беда“.Райс признава, че „Путин беше прав“, но американците тогава не са придали дължимото значение на неговите думи, като са ги приписали на „горчивата утайка, останала у руснаците“ от войната през 80-те години на 20 век в Афганистан.Книгата на Джордж Биби „Руският капан: Как нашата война в сянка с Русия може да доведе до ядрена катастрофа“ излезе от печат в САЩ на 3 септември, пише ТАСС.", "date": "2019.09.11", "title": "Путин предупредил Буш-младши за ада на 11 септември"}
