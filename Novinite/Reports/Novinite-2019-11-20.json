{"url": "https://www.novinite.bg/articles/182689/Razsledvat-nezakonen-pat-kraj-Rupite", "text": "\r\nОкръжната прокуратура в Благоевград проверява сигнал за незаконен път в местността Рупите край Петрич. Според природозащитници, трасето за което през май правителството отпусна милион и 400 хиляди лв., е незаконен, тъй като минава през защитени територии от НАТУРА 2000. Към момента строителните дейности са замразени, докато тече прокурорска проверка.\r\n\r\n\r\n\r\n\r\n\r\n\r\n", "date": "2019.11.20", "title": "Разследват незаконен път край Рупите"}
{"url": "https://www.novinite.bg/articles/182683/Nikolaj-Nankov-Shte-ima-nakazani-za-vodnata-kriza-v-Pernik", "text": "Има пропуски в спрявянето с безводитето и водния режим в Перник. Това заяви зам.-министърът на регионалното развитие и благоустройството Николай Нанков, след като пристигна за среща с кмета на общината. Той обясни, че ще има наказани заводната криза в Перник.На въпрос на bTV ще иска ли оставка - той отговори \"Да\", но не уточни дали това ще бъде управителят на ВиК-дружеството. На кого ще иска оставка, ще стане ясно след срещата с кмета.Жители на Перник излязоха на протест срещу водния режим в града, като опитаха да нахлуят в сградата на ВиК, но полицията ги спря.Според зам.-министъра има и други пропуски - при предишния програмен период общината е пропуснала възможността да кандидатства за европейско финансиране за подмяна на старата видопреносна мрежа. В момента тече ремонт и на стената на язовира.По думите на зам.-министъра вече има приет проект и ще се подмени изцяло водопреносната мрежа на град Перник през новия програмен период. Проектът ще се реализира и има намерени пари за това, обясни Нанков.", "date": "2019.11.20", "title": "Николай Нанков: Ще има наказани за водната криза в Перник"}
{"url": "https://www.novinite.bg/articles/182690/Krastina-Taskova-ot-VOLYa-Ostavame-na-poziciyata-parvite-tri-dni-ot-bolnichnite-da-se-poemat-ot-NOI", "text": "Депутатите от ПГ на ВОЛЯ се срещнаха с представители на синдикатите, работодателските организации и институциите. Целта на срещата беше ВОЛЯ да представи законодателната си инициатива, която предвижда първите три дни от болничните да се поема от НОИ. „Оставаме категорично на позицията, че първите три дни трябва да се плащат от държавата, а не от бизнеса. Работодателите плащат осигуровки, правят удръжки от заплатите на работниците и пак ги внасят в държавния бюджет, да ги принуждаваме да плащат, означава скрито покачване на данъците за бизнеса. След като държавата прибира осигуровките, редно е да е съпричастна към болничните. Смятаме, че предложението ни е в интерес и на работодателите, и на работниците.С това предложение за пореден път доказахме, че малкият и средният бизнес имат свое представителство в НС и това сме ние от ВОЛЯ“, коментира Кръстина Таскова, зам.-председател на ПГ „ВОЛЯ – Българските Родолюбци“. „Най-наболелият проблем – фалшивите болнични, може да се разреши само с по-голям контрол на държавата“, заяви депутатката от ВОЛЯ Дора Христова, която е в парламентарната комисия по бюджет и финанси. Според вицепрезидента на КТ „Подкрепа“ Йоанис Партениотис трябват крути и адекватни мерки на контрол върху двете страни – и върху лекарите, и върху работещите. КТ „Подкрепа“ дори ще предложи първите пет дни от болничните да са за сметка на работодателите. Представителите на работодателските организации – КРИБ и АИКБ, подкрепиха идеята на ВОЛЯ.Всички гости се обединиха, че темата е изключително важна и деликатна и благодариха на ВОЛЯ за възможността да се обсъди. Депутатите се ангажираха да подкрепят идеи ако са в синхрон с политиката и вижданията на политическа партия ВОЛЯ.", "date": "2019.11.20", "title": "Кръстина Таскова от ВОЛЯ: Оставаме на позицията първите три дни от болничните да се поемат от НОИ"}
{"url": "https://www.novinite.bg/articles/182661/Za-osmi-pat-40-lv-koledni-nadbavki-za-pensionerite", "text": "Министерски съвет одобри допълнителен трансфер по бюджета за Държавното обществено осигуряване за 2019 г., предаде  ТОПНОВИНИ. Отпускат се допълнителни средства в размер на 51 408 700 лв. за еднократно изплащане на добавки към пенсиите за декември.Тези средства са за сметка на преструктуриране на разходите от централния бюджет. С постановлението се одобрява допълнителна сума в размер на 40 лв., която се изплаща на всички пенсионери, които получават до 363 лв. или до линията на бедност. Средствата ще подпомогнат 1 276 250 пенсионери. Премиерът Бойко Борисов изтъкна, че тези надбавки се отпускат за осми път. „Това означава, че близо половин милиард са дадени повече за пенсионерите. 6,7% увеличение на пенсиите, както и решението минималната пенсия да стане 250 лв.“, заяви той и допълни, че програмата за управление се изпълнява в пълна сила. Министерски съвет осигурява и 6 млн. лв. за плащане на данъците за болница „Лозенец“. „Ние само отпускаме пари и плащаме, и ефектът е разплакани родители при мен“, коментира министър-председателят", "date": "2019.11.20", "title": "За осми път: 40 лв. коледни надбавки за пенсионерите"}
{"url": "https://www.novinite.bg/articles/182658/Kitajski-investitori-iskat-da-stroyat-tunel-pod-Stara-planina", "text": "\"Добрият политически диалог, който наблюдаваме през последните години, между България и Китай, намира практическо приложение в конкретни споразумения, които, вярвам, ще прераснат в конкретни съвместни инициативи на публично – частно партньорство.“Това каза заместник – министърът на регионалното развитие и благоустройството Николай Нанков, който се срещна с представители на Китайската асоциация на международните контрактори.На срещата Нанков представи конкретни проекти в областта на пътната инфраструктура и възможностите за тяхната реализация на принципа на публично – частното партньорство с чуждестранни инвеститори.Сред възможните обекти за съвместна реализация той очерта автомагистралата \"Русе – Велико Търново“, заедно с тунела под връх Шипка и автомагистралата \"Черно море“. Първият обект е продължение на българска територия на трансевропейския транспортен коридор номер 9, свързващ Югоизточна Европа с Близкия Изток, а вторият обект – част от транспортен коридор номер 8 и директна връзка между двете най-големи пристанища у нас – Варна и Бургас, които са \"вратите“ на страната ни от Изток към Централна и Западна Европа.\"Тези проекти имат изключително висок потенциал за изпълнение на принципа на публично – частното партньорство, както и дават големи възможности за реализиране на чуждестранен бизнес интерес у нас“, подчерта пред гостите заместник – регионалният министър.\"Целта на нашата визита е да намерим съвместно с българската страна подходящ вариант за реализирането на конкретни проекти в това число в областта на транспорта, градското планиране и градоустройство,“ каза на срещата председателят на Китайската асоциация на международните контрактори Фанг Кючен.Той подчерта, че в страната ни са дошли представители на най-големите компании в областта на транспортната инфраструктура и китайски банки, които проявяват сериозен интерес за инвестиции в България.", "date": "2019.11.20", "title": "Китайски инвеститори искат да строят тунел под Стара планина"}
{"url": "https://www.novinite.bg/articles/182676/MS-predlaga-da-kupim-ot-Holandiya-dva-koraba-za-1-996-000-evro-bez-DDS", "text": "Министерският съвет предлага на Народното събрание да ратифицира със закон договора между правителствата на България и Кралство Нидерландия за закупуване на два кораба.Това са минен ловец \"Мааслуис\" клас \"Трипарти\" с бордови номер М856 и минен ловец \"Хелевутслайс\" клас \"Трипарти\" с бордови номер М859.Сумата за тях е 1 996 000 евро без ДДС.От българска страна договорът беше подписан на 11 ноември от вицепремиера и министър на отбраната Красимир Каракачанов, в изпълнение на дадените му правомощия от Министерския съвет.Според направения в Министерството на отбраната военно-икономически анализ придобиването на двата кораба е икономически целесъобразно.То ще допринесе за повишаване на способностите на българските Военноморски сили за изпълнение на задълженията по осигуряване безопасността на корабоплаването в морското ни пространство в мирно време, както и за успешно изпълнение на военновременните задачи в национален и съюзнически формат в НАТО и ЕС.", "date": "2019.11.20", "title": "МС предлага да купим от Холандия два кораба за 1 996 000 евро без ДДС"}
{"url": "https://www.novinite.bg/articles/182672/Protest-sreshtu-Valeri-Simeonov", "text": "Изборът на Валери Симеонов за заместник-председател на Народното събрание предизвика спонтанен протест на симпатизанти на \"Атака\" заради това, че Явор Нотев не на този пост. Причината е, че след като той стана независим депутат, той загуби правото си да заема председателското място на парламента. Привържениците на \"Атака\" искат оставката на Симеонов, предаде NOVA. \"Стигна се до безчестието да бъде предложен за зам.-председател на Народното събрание един провалил се вицепремиер. Какво ще кажат хилядите, които протестираха за неговата оставка, това бяха мощни национални протести. Ние ще продължим работата на 44-тото Народно събрание на тръни, очаквайки поредния гаф и провал\", отсече атакистът.През септември Явор Нотев, както и всички депутати от \"Атака\", станаха независими народни представители, след като напуснаха парламентарната група на \"Обединени патриоти\".", "date": "2019.11.20", "title": "Протест срещу Валери Симеонов"}
{"url": "https://www.novinite.bg/articles/182691/Prof-Atanas-Gerdjikov-e-noviyat-star-rektor-na-SU-Sv-Kliment-Ohridski", "text": "Проф. Анастас Герджиков бе преизбран като ректор на СУ „Св. Кл. Охридски“. За неговата кандидатура гласа си дадоха 254 от членовете на Общото събрание.Герджиков беше единственият кандидат, който направи отчет за свършеното през изминалия мандат и начерта целите пред университета. Изслушването и дискусията в Алма матер продължи над 6 часа.Старият-нов ректор заяви, че целите в новия 4-годишен мандат са свързани с повишаването на държавната субсидия, собствените приходи на висшето училище, оптимизиране на разходите, осигуряване на допълнителни средства за 60% увеличение на заплатите, средства за ремонти и поддръжка на сградния фонд.Герджиков направи равносметка за постигнатото по време на мандата му. Той посочи, че за периода от 1 януари 2016 г. до 1 януари 2019 г. средната брутна работна заплата е увеличена с 53% – от 1119 лв. на 1713 лв.През 2015-2016 г. студентите – бакалаври и магистри са били 23 330, а преподавателите 1705. През 2019 г. студентите намалели до 20 616, а преподавателите са 1300. В тази връзка Герджиков уверява, че няма да намалява броя на служителите в централната администрация и преподавателите. ", "date": "2019.11.20", "title": "Проф. Атанас Герджиков е новият-стар ректор на СУ \"Св. Климент Охридски\""}
{"url": "https://www.novinite.bg/articles/182660/Lalova-Ne-sam-go-kazvala-no-oshte-ot-samoto-nachalo-sam-bila-sastezatelka-za-200-m", "text": "„Не съм го казвала до сега, но още от самото начало съм била състезателка за 200 м“, това призна националната рекордьорка на 100 м Ивет Лалова в предаването .Първият голям шампионат за Лалова е световното първенство за кадети в Дебрецен през 2001 г. Тогава тя е полуфиналистка на 100 м и четвърта на 200 м.„Още от тогава е трябвало да бъда насочена към 200 м. Но 100 м е по-интересната дисциплина в България, имаме традиции, заяви още спринтьорката при гостуването си в Студио СПРИНТ. - Когато започнах да тренирам с Бономи (б.а. Роберто Бономи в Риети) той каза, че трябва да се готвя на 200 м. Много години загубих докато се убедя и аз самата в това и започнах чак през 2015 г. Тренировките за 200 м са много по-различни от тези на 100 м.“„Тайната за дълголетието е да се учиш, да искаш да научаваш. Консултирам се с други треньори, тренирам с други хора. Доказах, че на 35 г. мога да успея, каза седмата в света на 200 м от шампионата в Доха 2019 Ивет в Студио СПРИНТ. - До успеха се стига, когато си щастлив. Веднага след края на едно първенство е готов планът за следващата година.“Пред водещата на предаването Ваня Николова и главният редактор на списание СПРИНТ Николай Кръстев Лалова разказа за случай, в който е усетила огромното уважение на стотици свои колеги-атлети. В Студио СПРИНТ, ще разберете и как Ивет успява непрекъснато да се усмихва и кой е вторият треньор в нейната подготовка, жертвал собствената си кариера на спринтьор – „Не сме един спортист, а двама. Сливаме кариерите си“, признава красивата Ивет.В предаването ще видите още интервю с капитана на баскетболния Рилски спортист Йордан Бозов, който беше избран в идеалния отбор на десетилетието.На 28 ноември излиза и 19-ият брой на спортното списание СПРИНТ, което ще бъде по формулата 3 в 1. На редовната му цена този път читателите ще получат списание СПРИНТ, приложение в отделна книжка за Световната купа по ски, както и календар със специалната фотосесия на победителите в конкурсите за Мис и Мистър на спортните сайтове на ЕС Медиа BGathletic.com, BGswim.com, BGbasket.com, BGvolleyball.com. Главният редактор на изданието Николай Кръстев сподели за зрителите на Студио СПРИНТ, че списанието вече е подобрено от полиграфична гледна точка и с новата хартия, на която се печата, то е много по-солидно.„Това ще бъде един от най-добрите броеве във вече пълната 3-годишна история на СПРИНТ. Списанието порасна не само на години, но и на качество“, коментира Кръстев. Корица на новия 19-и брой на СПРИНТ е Димитър Бербатов, който даде откровено интервю за списанието. ", "date": "2019.11.20", "title": "Лалова: Не съм го казвала, но още от самото начало съм била състезателка за 200 м."}
{"url": "https://www.novinite.bg/articles/182654/Simeonov-stana-zam-shef-na-Narodnoto-sabranie", "text": "В първия работен ден на депутатите за тази седмица лидерът на НФСБ Валери Симеонов бе избран за зам.-председател на Народното събрание. Той заема овакантения от Явор Нотев пост, който от лятото не е част от парламентарната група на \"Обединени патриоти\".Решението бе прието със 118 гласа \"за\", 6 \"против\" и 6 \"въздържали се\".Предложението на \"Обединени патриоти\" за изберат Симеонов за зам.-шеф на парламента обаче предизвика реакцията на ДПС, които в знак на протест демонстративно напуснаха пленарната зала.Остро реагира и Павел Шопов от \"Атака\", който доскоро бе част от малката патриотична коалиция.Очаквайте подробности!", "date": "2019.11.20", "title": "Симеонов стана зам.-шеф на Народното събрание"}
{"url": "https://www.novinite.bg/articles/182666/Ninova-Uvelichihte-cenata-na-vodata-za-horata-no-vmesto-investicii-legeni", "text": "Кaктo знaeтe, три oблacти в cтрaнaтa ca в рeжим нa вoдa и вoднa кризa – Пeрник, Плeвeн и Лoвeч. Прeд cъщaтa зaплaхa ca изпрaвeни и други oблacти. Oт рeгиoнaлeн, прoблeмът мoжe дa cтaнe нaциoнaлeн. Тoвa кaзa лидeрът нa БCП Кoрнeлия Нинoвa oт пaрлaмeнтaрнaтa трибунa.Eтo и ocтaнaлaтa чacт oт изкaзвaнeтo ѝ: Вaшeтo oбяcнeниe e, чe нямa дocтaтъчнo вaлeжи и язoвиритe ca прaзни.Eднo рaзcлeдвaнe в Пeрник дoкaзa, чe тoвa нe e вярнo и чe прeз пocлeднитe гoдини вaлeжитe тaм ca дocтa пoвeчe oт прeдишни гoдини, кoгaтo нe e имaлo рeжим нa вoдaтa. Причинитe ca други - ocтaрялaтa вoдoпрeнocнa мрeжa c гoлeми зaгуби, дoвeждaщитe вoдoпрoвoди в изключитeлнo лoшo cъcтoяниe, cъщo c oгрoмни зaгуби зa вoдaтa, изпoлзвaнeтo нa питeйни вoди зa прoмишлeни нужди, зaщoтo тaкa e пo-eвтинo нa oпрeдeли икoнoмичecки cубeкти. Тoвa, кoeтo ви кaзвaм щe пoдкрeпим c oфициaлни дaнни oт Кoмиcиятa зa eнeргийнo и вoднo рeгулирaнe. Тя oтчитa, чe зaгубaтa нa вoдa прeз 2016 гoдинa e 60 %.Прeз 2017 рacтe и cтигa дo 61,24 %. Тoвa ca близo 550 милиoнa куб. м, пo дaнни нa НCИ. В cъщoтo врeмe, рeмoнтитe пo вoдoпрeнocнaтa мрeжa, cпoрeд oфициaлнитe дaнни, ca 0,5 %. В пocлeднитe гoдини пocтoяннo увeличaвaтe цeнaтa нa вoдaтa зa хoрaтa. Oт 1 януaри тaзи гoдинa в Шумeн тя дocтигa дo 3.40 лв. Във Вaрнa – 3 лeвa, в Дoбрич – 3, 35 лeвa, a във Врaцa и Мoнтaнa - caмaтa Кoмиcия пo eнeргийнo и вoднo рeгулирaнe признaвa, чe цeнaтa дocтигa coциaлнo нeпoнocими рaвнищa и въпрeки тoвa имa увeличeниe.Зaгубитe нa вoдaтa рacтaт уcпoрeднo c пoвишaвaнeтo нa цeнaтa нa вoдaтa. Cъбирaтe пoвeчe пaри oт хoрaтa, уж дa инвecтирaтe във вoдoпрeнocнитe мрeжи и кaчecтвoтo нa вoдaтa, нo вмecтo инвecтиции – тe пoлучaвaт лeгeни и кoфи, в кoитo дa cи нocят вoдa. Кaк ви звучи тoвa в 21 вeк? Зaщo ce cлучвa тoвa? Зaщoтo 10 гoдини прaвитeлcтвaтa нa Бoриcoв ce oтнacят aбcoлютнo бeзхaбeрнo към тoзи прoблeм. Увaжaeми упрaвлявaщи и дeпутaти oт ГEРБ, знaeтe ли в мoмeнтa кoй oт вaшeтo прaвeтилecтвo oтгoвaря зa вoднaтa рeфoрмa? Мълчитe.Нe caмo, чe нe знaeтe кoй упрaвлявa тaзи рeфoрмa, прocтo рeфoрмa нямa. Пocтoяннo cъбирaтe oт хoрaтa вce пoвeчe и пoвeчe пaри, никaкви инвecтиции, влoшeнo кaчecтвo нa дocтaвкaтa и нa вoдaтa. Пoдoзирaмe, чe тoвa щe ce cлучи и прeз 2020 гoдинa. Oтнoвo щe кaжeтe нa хoрaтa: „Зa дa имaтe пo-дoбрo кaчecтвo и рeдoвнa вoдa в 21 вeк, трябвa дa плaтитe oщe пoвeчe“. Дoкoгa тaкa? Нacтoявaмe днec тук дa дoйдaт нa изcлушвaнe миниcтърът нa рeгиoнaлнoтo рaзвитиe и миниcтърът нa oкoлнaтa cрeдa. И дa кaжeтe кaквo щe прaвитe – 3 oблacти ca в кризa, зacтрaшeни ca oт щe някoлкo, тaкa ли щe cтoитe и щe глeдaтe? Ниe имaмe cвoитe прeдлoжeния. Щe внeceм питaнe c пoдпиcи зa дeбaти и в рaмкитe нa тeзи дeбaти щe прeдлoжим cвoитe прoмeни и дeйcтвия, кoитo трябвa дa прeдприeмeтe нaй-нaкрaя, cлeд 10 гoдини. Нe cи пoмиcляйтe зa нoвo увeличeниe нa цeнaтa нa вoдaтa, нa фoнa нa cъcтoяниeтo нa вoдoпрeнocнaтa мрeжa, нa бeзхaбeриeтo нa прaвитeлcтвoтo и нa бeзcилиeтo, кoeтo дeмoнcтрирaтe в мoмeнтa дa ce cпрaвитe c тoзи прoблeм.", "date": "2019.11.20", "title": "Нинова: Увеличихте цената на водата за хората, но вместо инвестиции – легени"}
{"url": "https://www.novinite.bg/articles/182670/Veterinaren-parazitologichen-forum-u-nas-dava-otgovori-na-vajni-vaprosi", "text": "За втори поред път през 2020 г ще се проведе единственият по рода си VPF - Ветеринарен паразитологичен форум, научи Novinite.bg.Организатори на събитието са д-р Евгени Евтимов и д-р Георги Маринов. Идеалната цел на форума е да информира работещите ветеринарни лекари за новостите в профилактиката и терапията на паразитологичните заболявания. Информацията има за цел да поддържа висок професионален статус на развиващите се лекари, защото голям част от паразитните заболявания са общи за животните и човека.За жалост профилактиката в хуманната медицина на паразитозите е слабо застъпена и докато в Малта, например, децата се обезпаразитяват всеки месец за вътрешни паразити, тук в България евентуално само при нужда и когато вече е крайно положението.Логично е щом деца и кучета играят на общи полянки и пясъчници да се обезпаразитяват еднакво. Културата на българина в тази насока се свежда до това да обезпаразитява всеки месец или през два своите животни, а себе си никога.Специално за тази година има бум на кърлежовите ухапвания, както при хора, така и при животни. Пак по статистика за този сезон десетки клиенти от нашите клиники се разболяха от лаймска болест вследствие на ухапване от кърлеж, и пак по статистика на института по заразни и паразитни болести - 90% от кърлежите в София са носители на лаймска болест.Конспиративно или не, лаймската болест е и биологично оръжие. Защо в град с концентрация над 2 млн души, 90% носят причинителя на болестта? Много въпроси, малко отговори.Надяваме се, чрез нашата инициатива и провеждането на този форум всяка година да повишим културата за здраве, както на хора, така и на животни, казаха пред Novinite.bg организаторите.", "date": "2019.11.20", "title": "Ветеринарен паразитологичен форум у нас дава отговори на важни въпроси"}
{"url": "https://www.novinite.bg/articles/182688/Vnedryavaneto-na-5G-shte-e-rezultat-ot-darjavnata-politika-i-koordiniraniyat-podhod-mejdu-vsichki-zainteresovani-strani", "text": "Внедряването на 5G ще е резултат от държавната политика и координираният подход между всички заинтересовани страни 29,2 млрд. долара принос към БВП се очаква от разгръщането на 5G мрежите „Внедряването на мрежите от пето поколение ще е резултат от държавната политика и прилагането на координиран подход между всички заинтересовани страни,“ това заяви председателят на Комисията за регулиране на съобщенията (КРС) Иван Димитров, по време на форума „5G: интелигентна трансформация и растеж“.КРС беше организатор и домакин на първия по рода си форум на всички заинтересовани страни в процеса на внедряването мрежите от пето поколение в страната, в който участваха министърът на транспорта, информационните технологии и съобщенията Росен Желязков, представители на Министерството на регионалното развитие и благоустройството, Министерството на здравеопазването, народни представители, представители на трите телеком оператора - А1, Теленор, Виваком, Международната асоциация на мобилните оператори (GSMA) и експерти. „До средата на 2020 г. ще стартира процедура по предоставяне на честотен ресурс, с който мобилните оператори да могат да започнат изграждането на мобилните мрежи от пето поколение“, каза Димитров.„Скоростта за разгръщането на 5G в България е част от европейския контекст“, подчерта по време на дискусията министърът на транспорта, информационните технологии и съобщенията Росен Желязков. „Ясно е, че целенасочените инвестиции не могат да бъдат други освен пазарно- ориентирани, и за да може да се стимулира потреблението, ще трябва да се мисли за мерки като намаляване на първоначалните и годишните такси, които се събират за използването на спектъра“, каза Росен Желязков.Той добави, че в най-скоро време Министерският съвет ще направи промяна в тарифата на тези такси. В момента режимът на изграждане на мобилна станция е приравнен към изискванията за водно-електрическа централа, посочи министърът. Според него, тези процедури трябва да бъдат облекчени, но при спазване на санитарно-хигиенните изисквания. „Ще намалим административната тежест, но ще засилим здравния контрол, обясни той. Министърът добави, че мерките по отношение на оптимизиране на тарифата на спектъра и намаляването на административната тежест, при запазването на всички съображения, които гарантират безопасността и здравето, трябва да бъдат комплексно разглеждани и да работят в система.Представителите на трите телеком оператора очертаха основните проблеми пред сектора, свързани с въвеждането на 5G технологиите 2 като нуждата от освобождаване на допълнителен спектър, нова тарифа за лицензионни такси за ползване на този спектър и промяна на съществуващите строителни регулации и за пореден път изразиха задоволството си от продължаващия диалог между бизнеса, правителството и регулатора. „Освобождаването на необходимия спектър възможно най-скоро, при правилните условия и начин, както и на правилните цени ще има огромен ефект върху разгръщането на 5G,“ каза Ласло Тот, ръководител „Публична политика“ за Европа на Международна асоциация на мобилните оператори (GSMA). „Важно за дългосрочните инвестиции във 5G e да се създаде стабилна среда и предсказуемост от гледна точка на държавни политики и регулации“, допълни Тот. 5G ще увеличи спектъра от услуги в много сектори на икономиката - енергетика, автомобилен и железопътен транспорт, банково дело и здравеопазване, както и системи за промишлен контрол, според Иван Димитров. “През публичния сектор най-добре ще се почувства стартът на 5G и влиянието на технологията върху социално-икономическото развитие, “каза проф. д.и.н. Стати Статев, ректор на Университета за национално и световно стопанство (УНСС). Изследване на Института за политика и икономика към УНСС, представено на форума показва, че до 2028 г. въвеждането на 5G технологиите ще доведе до ръст на българската икономика и принос от близо 12 млрд. долара във всички възможни отрасли на стопанството, включително здравеопазването и земеделието, при приложение на изкуствен интелект и роботика, използващи 5G. Приносът към БВП на интернет на нещата в контекста на използване на 5G ще достигне до 15,2 млрд. долара, а нарастването на електронната търговия може да добави други 2 млрд. долара. Здравните аспекти от въвеждането на 5G технологии са обект на изследване на екип от водещи специалисти в областта на вътрешните болести, онкологията, кардиологията и неврологията, ръководен от проф. д-р Коста Костов, национален експерт по белодробни болести, национален консултант на НЗОК, учен, преподаватели общественик. По време на дискусията бяха обсъдени резултати от различни научни изследвания относно здравните на мобилните технологии.  \"Изискванията към праговите нива на електромагнитните излъчвания от антените за мобилните мрежи в България са поне 45 п ъти по-строги, а в някои честотни честотни спектри, дори до 100 пъти по-стриктни, в сравнение с изискванията, възприети в повечето страни от ЕС\", заяви проф. Костов. При 3 спазване на изискванията за праговите нива, до момента липсват сериозни основания, базирани на наличните научни данни, да приемем съществуването на обоснован риск за здравето. „До този момент няма сигурна и надеждно научно потвърдена връзка между електромагнитните полета и възникването на тумори“, каза още доц. Чилингирова, специалист по медицинска онкология и член на екипа, проучил данните от научните изследвания до момента. Според нея не е сигурно доказано, че използването на мобилен телефон води до по-голям риск от рак на мозъка и все още няма налични данни от научни изследвания с новата 5G технология, които доказват, че 5G крие по- голям риск от сегашните технологии. Представителите на държавата регулатора и телеком операторите потвърдиха намеренията си да работят заедно по всички здравни аспекти, свързани с въвеждането на 5G мрежите в България. “Това беше необходима дискусия за 5G, която успя да засегне всички важни теми от процеса по внедряване на новата технология. Ролята на КРС ще е да играе ролята на медиатор, така че да балансираме диалога, да информираме обществеността и за да гарантираме добра среда за въвеждането и използването на една важна за социалния и икономически живот на страната технология, каквато е 5G“, каза в заключение Иван Димитров.", "date": "2019.11.20", "title": "Внедряването на 5G ще е резултат от държавната политика и координираният подход между всички заинтересовани страни"}
{"url": "https://www.novinite.bg/articles/182677/Novo-20-Kabinetat-predloji-godishen-limit-na-platenite-bolnichni", "text": "Работодателите да плащат не повече от 15 дни болнични в годината. Това е една от идеите за справяне на проблема с фалшивите болнични. Тя ще бъде обсъдена от социалните партньори в Тристранния съвет, заяви социалния министър Бисер Петков, предаде БНР.Сред предложенията за решаване на проблема с фалшивите болнични е и личният лекар да има право да ни дава по-малко дни болнични. Петков обясни, че всички мерки за ограничаване на фалшивите болнични, обсъждани до сега, отново ще бъдат обсъдени в тристранния съвет.Приходната агенция събира вноските за болнични, издаването им се контролира от здравните инспекции, а НОИ ги плаща. Това прави контролът неефективен, твърди председателят на парламентарната социална комисия.Според омбудсмана пък трябва да има и механизъм, чрез който да се контролира спазва ли се режимът предписан в болничния лист.Все още не е ясно кога ще се проведе Тристранният съвет, на който ще се набележат мерки за ограничаване на злоупотребите с болнични.", "date": "2019.11.20", "title": "Ново 20: Кабинетът предложи годишен лимит на платените болнични"}
{"url": "https://www.novinite.bg/articles/182649/Dneven-horoskop-za-sryada", "text": "Днес може да направите невероятен напредък към най-съкровеното си желание, въпреки че още не знаете точно какво е то. В хармония сте с амбициите си, така че ще постигнете голям успех.Чувствате се страхотно и се наслаждавате на положението, в което сте в момента, затова ви е трудно да усетите, че другите страдат. Днешният ден ще ви донесе удовлетворение.Започнете да правите нещо здравословно днес. Без значение дали ще хапвате повече плодове на обяд или ще се качвате по стълбите, вместо с асансьора. Крайно време е да обърнете внимание на здравето си. Вижте повече на:  ", "date": "2019.11.20", "title": "Дневен хороскоп за сряда"}
{"url": "https://www.novinite.bg/articles/182663/Kachulki-natrashkaha-maj-otkradnal-bager-za-polovin-milion", "text": "50-годишен криминално проявен старозагорец бе задържан днес на столичния булевард \"Тодор Каблешков\" в резултат на полицейски действия, предприети от служители на Главна дирекция \"Национална полиция\" и отдел \"Криминална полиция\" при ОДМВР-Бургас.Мъжът ще бъде привлечен в качеството на обвиняем за кражба на скъпоструваща строителна техника, отнета от територията на Бургаски регион преди няколко месеца. Установено е, че багерът, който е на стойност близо половин милион лева, след кражбата е натоварен на камион със закрити ремаркета и вероятно пласиран на друга строителна фирма.Престъпната дейност на 50-годишния старозагорец ще бъде изяснена в детайли, тъй като се предполага, че същият е съпричастен към извършването на други две сходни кражби на скъпоструващи багер и челен товарач. Събраните до момента материали ще бъдат докладвани в Бургаската районна прокуратура. По случая е образувано досъдебно производство.", "date": "2019.11.20", "title": "Качулки натръшкаха мъж, откраднал багер за половин милион"}
{"url": "https://www.novinite.bg/articles/182671/BSP-predlaga--Partijnata-subsidiya-da-stane-8-leva", "text": "БСП ще предложи преди второто четене на държавния бюджет за 2020 година партийната субсидия да стане 8 лева, съобщи депутатът Александър Симов, предаде БГНЕС. В момента партийната субсидия е един лев за получен глас. На въпрос кога БСП ще върне надвзетите пари - Симов отговори: “Партията ни ще възстанови парите от надвзети субсидии в законово установения срок. Няма да нарушим нито едно от изискванията, които финансовото министерство е поставило пред нас. Не очаквайте от нас като ГЕРБ да ги вкараме веднага“.ц", "date": "2019.11.20", "title": "БСП предлага : Партийната субсидия да стане 8 лева"}
{"url": "https://www.novinite.bg/articles/182680/Namaliha-prisadata-na-17-godishniya-Ivan-ubil-Nikol-v-Burgas", "text": "Тричленен състав на Върховния касационен съд измени решението на Апелативния съд в Бургас, като намали присъдата на 17-годишния Иван Иванов от 8 на 6 години „лишаване от свобода“. Момчето бе признато за виновно за това, че уби 11-годишната Никол Йончева от Бургас на 20 август 2017 година. Иван трябва да изплати и 150 000 лева обезщетение на роднините на момиченцето, което беше намерено наръгано с нож в асансьор на блок. По време на делото се разбра, че тийнейджърът посегнал на Никол, защото поискал да я целуне, но тя му отказала. Тогава Иван решил да я накаже и я намушкал с нож с 20-сантиметрово острие. Първоначално имаше версия, че двамата спорели къде да пушат наргиле, но тя не беше потвърдена.Подсъдимият категорично е отказал съкратена процедура, родителите му – също. Социалният работник от Отдел „Закрила на детето“ не е възразил.„В тази процесуална ситуация решението на съда да разгледа делото по общия ред е било единственото законосъобразно, а всяка проява на настоятелност от негова страна би граничила с нарушение на презумпцията за невиновност“, категорични са съдиите. Съдебният състав на ВКС намира за неоснователно твърдението за съществени процесуални нарушения, свързани с изготвените по делото съдебно-психиатрични и психологични експертизи, чиито изводи „не се споделят от защитата“. Съдилищата е следвало да решат дали с оглед младата възраст – 15 г., или поради психични проблеми подсъдимият е могъл да разбира свойството и значението на извършеното и да ръководи постъпките си. Този въпрос е получил категоричен и детайлно обоснован отговор, след като са положени всички дължими процесуални усилия за изясняването му, пишат върховните съдии.Назначената в хода на досъдебното производство експертиза е установила, че въпреки леката умствена изостаналост, Иван Иванов е бил в състояние на вменяемост и е годен да участва в наказателното производство. Според тричленния състав на ВКС възражението срещу размера на наложеното наказание „лишаване от свобода“ е основателно. И двете съдебни инстанции са приложили незаконосъобразен алгоритъм за установяване на границите, в които следва да определят срока на лишаване от свобода. Първата е преценила, че справедливото наказание е „доживотен затвор без замяна“, втората я е коригирала, като е приела, че такова би бил доживотният затвор, но и двете са достигнали до извода, че законовата редукция следва да се извърши по реда на чл. 63, ал. 1, т. 1 от НК (според тази норма за непълнолетните предвидените в особената част на НК наказания „доживотен затвор без замяна“ и „доживотен затвор“ се заменят с лишаване от свобода от 3 до 10 години).В мотивите на ВКС пише: „Предходните инстанции са преценили като справедливо наказанието „лишаване от свобода“ за срок от 8 години, определено при лек превес на отегчаващи вината обстоятелства, като са съобразили, че е с година и половина над средния размер. Всъщност наложеното наказание го превишава с почти три години, поради което следва да бъде намалено. С изменение на въззивното решение и редуциране на срока на лишаването от свобода от 8 на 6 години ще бъде постигнато едновременно точно приложение на материалния закон и справедливост на наказанието.“ Решението е окончателно и не подлежи на обжалване и протест. ", "date": "2019.11.20", "title": "Намалиха присъдата на 17-годишния Иван, убил Никол в Бургас"}
{"url": "https://www.novinite.bg/articles/182646/Hegemonat-u-nas-Marica-padna-s-13-ot-Kan-v-jenskata-ShL-grozna-gledka-v-tretiya-gejm", "text": "Марица (Пловдив) допусна загуба в първия си мач за сезона в Шампионската лига късно снощи. Поражението дойде с 1:3 (24:26, 25:18, 7:25, 19:2) от РК Кан (Кан). Мачът от Група Е се игра пред едва 800 зрители в зала Пале де Виктоар, като по трибуните имаше и значително присъствие на български фенове.Още от началото на мача двата отбора се впуснаха в люта битка за всяка точка, която продължи до края на първата част. В нито един момент разликата не надвиши две точки за коя да е от двете страни. В крайна сметка решаващи в равностойния гейм се оказаха непредизвиканите грешки. Марица успя да спаси два геймбола за Кан, но при третия с грешка в атака на иначе отлично играещата Алекзандра Холстън подариха частта на противника при 26:24. Във втория гейм българките успяха да вземат предимство с 8:4 и въпреки че допуснаха изравняване при 10:10 за момент, те бързо възстановиха преднината си. Жана Тодорова правеше чудеса от храброст в защита, блокадата също заработи отлично, донасяйки цели шест точки за убедителното 25:18.Домакините успяха да поведат с три точки в началото на третия гейм. Пловдивчанки удържаха до 8:7 и някъде там загубиха нишката на гейма. Мира Тодорова бе на 100% в атака и след феноменална серия от сервиси на сръбкинята Лиляна Ранкович, Кан отбеляза 17 поредни точки към катастрофалното за Марица 25:7. Въпреки влизането на Кремена Каменова в игра за началото на четвъртия гейм, гостенките не успяха да се съвземат от тежкия удар. Френските шампионки отново наложиха надмощие с предимство на блокада, а Тодорова продължи да тормози отбора на бившия си клуб с мощните си атаки за крайния успех на своя тим с 25:19.Топреализатор на мача с 20 точки стана украинката Надя Кодола, която бе обявена и за Най-полезен играч на мача. При феноменална успеваемост от 81% в нападение, Мира Тодорова добави 18 точки за победителките. Най-резултатни за Марица бяха Десислава Николова с 14 точки и Алекзандра Холстън с 12.В другия мач от групата тази седмица, Динамо (Москва) посреща Уралочка-НТМК (Екатеринбург) в изцяло руски сблъсък в четвъртък от 18:00 б.в.В следващата си среща Марица посреща Динамо в сряда, 27 ноември, от 18:30 б.в. в зала Колодрума.", "date": "2019.11.20", "title": "Хегемонът у нас - Марица, падна с 1:3 от Кан в женската ШЛ, грозна гледка в третия гейм"}
{"url": "https://www.novinite.bg/articles/182657/Slavi-Trifonov-s-predlojenie-kam-psiholojkata-Lili-koyato-podludi-Ni-Lo", "text": "Прочулата се напоследък Лилия Стефанова, която преди дни беше атакувана от Николета Лозанова, ще получи рубрика във “Вечерното шоу на Слави Трифонов\". На красивата психоложка беше предложено да коментира ежедневни теми в предаването на водещия. Това стана факт, след като Стефанова плени Слави с чара си.“Ти си толкова красива за психоложка\", възкликна Трифонов в присъствието на Лилия.Припомняме, че Стефанова преди време работи в Локомотив (Пловдив), а до скоро помагаше и на футболистите националния отбор заедно с нейната колежка Кети Вандова. Именно заради последната й длъжност гръмна скандалът с плеймейтката.Не бе подмината и темата с Николета Лозанова, когато Слави я запита “Николета не беше ли предишната психоложка на националния отбор?!\".“Не съм чувала такова нещо\", през смях отговори Лилия и сподели, че не обръща внимание на критиките, защото това значи, че си е свършила добре работата.“Тя беше много заангажирана с националния отбор и с някои от футболистите заедно си гледат децата\", продължи Слави с шегите.Лилия Стефанова влезе и в ролята на психоложка на Слави, давайки му някои ценни съвети. Според нея, ако човек си повтаря колко е успешен и вярва в любовта, рано или късно успехът ще дойде. Тя разкри още, че се занимава с клинична психология и има богат опит с всякакви поведенчески изменения.", "date": "2019.11.20", "title": "Слави Трифонов с предложение към психоложката Лили, която подлуди Ни Ло"}
{"url": "https://www.novinite.bg/articles/182681/Karakachanov-kam-Kanev-Ne-ste-izpraten-v-EP-za-da-obslujvate-interesite-na-rozovo-zelenite-marionetki", "text": "Това написа във „“ лидерът на ВМРО, министър на отбраната и вицепремиер Красимир Каракачанов. Ето цялата публикация:Г-н Кънев, спрете да петните името на България в ЕП. Не за това сте изпратен в Европарламента, нито да обслужвате интересите на розово-зелените марионетки, които взимат милиони, за да броят мравките в Кресненското дефиле, докато гледат планината от луксозните спа хотели.Същите тези, подкрепени от същите като Вас ултралиберали от ДБ спряха строежа на втория лифт в Банско и изядоха хляба на хиляди семейства, на стотици малки и средни предприемачи в региона. Сега Вие, очевидно приемайки героичната поза на техен говорител, твърдите, че се застъпвате за важните за бизнеса проблеми, докато в същото време заставате срещу държавата си и икономическия напредък на целия район.Жалко е предвид поредната демонстрация на антибългаризъм, че на табелката с името Ви в ЕП стои и името на България.Държавата ни има нужда от АМ „Струма“. Хората в региона имат нужда от икономически растеж, който може да се постигне с адекватна за динамиката на ЕС инфраструктура. Сега работещият път е единствената връзка с част от Югозападна България. Ако стане бедствие, авария или проблем, засягащ националната сигурност, този регион може да се окаже напълно изолиран. Знаете ли колко хора губят живота си всяка година по трасето именно заради неговата натовареност и липсата на алтернативен път? 235 жертви през последните години и над 500 катастрофи. Давам Ви информацията. Или и това не Ви интересува?Като мислите, че има проблеми, направете си труда като евродепутат да видите какво може да помогнете. Спрете да си вадите евтини политически дивиденти, като подритвате живота на шофиращите през дефилето и като саботирате опитите на правителството да подобри жизнения стандарт на стотици хиляди българи в Югозападна България.И искам да разбера Вие какво предлагате? Да похарчите още няколко стотици милиона повече за тунели и други съоръжения. Добре – Вие ли ще ги дадете или Вашите зелени приятели, които така и така взимат добри траншове и харчат едни безотчетни пари. Едва ли!Отново българският данъкоплатец трябва да извади сумата за Вашите претенции. Сума, която може да е достатъчна да се изгради и другата проблемна връзка – тази с Видин. И там живеят български граждани, г-н Кънев.", "date": "2019.11.20", "title": "Каракачанов към Кънев: Не сте изпратен в ЕП, за да обслужвате интересите на розово-зелените марионетки"}
{"url": "https://www.novinite.bg/articles/182674/Nash-orden-s-diamanteni-lyuspi-prodaden-za-20-hil-evro", "text": "Европейският пазар на изкуство и антиквариат очевидно не е притеснен от задаващата се икономическа криза.На търг, организиран от мюнхенската аукционна къща „Херман Хисторика“, бе продаден български орден „За гражданска заслуга“ с дребни диамантени люспи, за които новият му собственик е платил близо 20 хиляди евро, предаде БГНЕС.Орденът е с неясно описание и степен, без оригинални лента и кутия.На същия търг бяха продадени още три интересни български отличия. Два възпоменателни златни медала и златен знак на Българския червен кръст /БЧК/.Сватбата на княз Фердинанд I Сакскобургготски /1887-1918 г./ с княгиня Мария-Луиза Бурбон-Пармска, сключена през 1893 г., е отбелязана с поредица от медали, отсечени в злато, сребро и бронз. Липсата на оригинална корона от този медал не попречи той да бъде продаден за 5000 евро на чук, което прави крайната му цена близо 7000 евро.Най-голям интерес предизвика специалната поръчка на почетен знак на БЧК, изработен от злато. При стартова цена от 3000 евро той бе продаден в залата за 7500, което прави крайната му цена близо 10 000 евро.Златният медал за сватбата на цар Борис III /1918-1943 г./ и царица Йоанна Савойска през 1930 г. намери своя нов притежател за 3800 евро, т.е. малко над първоначално обявената цена от 3000 евро. Той бе предложен без красивата си осмоъгълна кутия, изработена от кожа. Тя е украсена с българската царска корона и савойските възли на италианската кралска династия. За последен път такъв златен медал беше продаден на търг в края на 2014 г. за сумата от 6000 евро.Като цяло търгът отново доказа, че за всички интересни художествени и исторически предмети в Европа са готови да плащат високи цени, въпреки търговските войни и лошите прогнози за икономическото развитие и възможна рецесия.Дали инвестицията в произведения на изкуството е най-доброто решение преди криза, това бъдещето ще покаже. ", "date": "2019.11.20", "title": "Наш орден с диамантени люспи продаден за 20 хил. евро"}
{"url": "https://www.novinite.bg/articles/182682/Maj-poracha-vzriv-v-doma-na-bivshata-si-dade-2500-leva-za-bombenata-ataka", "text": "Мъж от Средец, с инициали А.К на 34 години., е поръчителят на взрива на къща в айтоското село Черноград. Това съобщиха на извънредна пресконференция окръжният прокурор на Бургас Георги Чинев и директорът на ОДМВР ст. комисар Радослав Сотиров. Бомбената атака е била срещу бившата му жена, с която имат дете. Той платил на мъж от руенското село Дъскотна 2500 евро, за да извърши престъплението. Случаят е от 19 февруари т.г., около 02:00 ч. извършителят – 34-годишен с инициали Д.Г., хвърлил самоделно взривно устройство по терасата на жертвата. За щастие обаче то се е ударило в парапета и паднало в двора на имота. Взривът е бил толкова мощен, че цялата къща се е разтресла. Образувала се е яма 30/30 см, дълбока 8 см.Същата вечер жената е била сама у дома си.„За огромна радост устройството не е могло да попадне в терасата. Също така е от голямо значение, че тя се е намирала в задната част на къщата“, каза прокурор Чинев.Двамата са имали интимна връзка, но не е ясно колко време е продължила тя. 34-годишният мъж не е признал бащинството на детето, то е установено по съдебен ред, след което е присъдена издръжка, която той отказал първоначално да плаща. Вероятно това е мотивът на тежкото престъпление. Ако бъде признат за поръчител на бомбената атака, го грози затвор от 1 до 8 години. Извършителят също е на 34 години. Той е криминално проявен, но не е осъждан. \"При претърсване на жилището бе намерена ръчна бойна граната, един брой тротилова пресовка, капсулдетонатор, огнеопроводен шнур, запалка за ръчна граната и голямо количество бойни патрони 22 калибър. Всички действия са съгласувани и извършени под надзора на Окръжна прокуратура - Бургас\", каза ст. комисар Радослав Сотиров. Двамата са задържани за 72 часа, предстои в близките дни да бъде гледана мярката им за неотклонение \"задържане под стража\".", "date": "2019.11.20", "title": "Мъж поръча взрив в дома на бившата си, даде 2500 лева за бомбената атака"}
{"url": "https://www.novinite.bg/articles/182693/Sech-za-pushachite-v-Garciya-chrez-basnoslovni-globi", "text": "Санкциите за пушене в Гърция стигат до 10 000 евро, а на телефон 1142 граждани могат да подават жалби за нарушаване на закона. Това съобщи newsbg.eu. Налагането на глоби от 100 евро до 10 000 евро, както и отнемане на лиценза за експлоатация на търговски обекти предвижда съвместното министерско решение на министрите на финансите, защита на гражданите, здравеопазването и вътрешните работи, публикувано в Държавен вестник, за нарушаване закона за тютюнопушене.За пушене в зони за непушачи, включително здравни заведения, обществени и частни работни места, най-ниската глоба е 100 евро. Сумата се удвоява – 200 евро за пушене на места, където има непълнолетни деца и на спортни площадки и зали. На лицата, отговорни за тези зони, ще бъде налагана глоба в размер на 500 евро. При повторно нарушение глобата ще бъде удвоена. Ще се прилагат предвидените наказания за тютюнопушене в превозни средства, като леки автомобили, такси, градски транспорт и други, пред деца на възраст под 12 години, т.е. 1500 евро за пушачи, а глобата ще бъде увеличена на 3 хил. евро за водачите на превозните средства, с отнемане на професионалния им лиценз за месец.В три категории са разпределени забранените зони за пушене. В магазини, под 100 квадратни метра, пушачът се глобява с 100 евро, но управителят или собственик на търговския обект:", "date": "2019.11.20", "title": "Сеч за пушачите в Гърция чрез баснословни глоби"}
{"url": "https://www.novinite.bg/articles/182668/Oficialno-Mourino-e-noviyat-trenor-na-Totnam", "text": "Португалската звезда в професията Жозе Моуриньо официално е новият мениджър на Тотнъм. Назначението му идва часове след уволнението на Маурисио Почетино заради слаби резултати.Това е третият клуб от Острова, който Специалния ще води след Челси и Манчестър Юнайтед.\"Имаме удоволствието да ви съобщим, че Жозе Моуриньо е новият мениджър на отбора. Той подписа договор до края на сезон 2022/23\", обявиха от клуба на официалния си сайт.Без съмнение Специалния е един от най-добрите мениджъри в световен мащаб и има зад гърба си 25 спечелени трофея с различни отбори.Президентът на Спърс Даниел Леви остана много доволен от факта, че отборът се е разбрал със Специалния.\"Той е един от най-добрите треньори във футбола. Страхотен тактик е, а освен това има богат опит и може да вдъхновява отборите си. Печели почести във всеки един клуб в който е работил. Вярваме, че ще донесе така нужните енергия и вяра в нашата съблекалня\", обяви той.Самият Моуриньо бе щастлив от факта, че се завръща във Висшата лига и поема Спърс.\"Щастлив съм, че заставам начело на клуб, който има толкова богато наследство и такива страхотни фенове\", обяви той.", "date": "2019.11.20", "title": "Официално! Моуриньо е новият треньор на Тотнъм"}
{"url": "https://www.novinite.bg/articles/182692/Natrashkanite-22-deca-v-infekcioznoto-bili-pokoseni-ot-stafilokoki", "text": "При вcички 22 дeцa oт Хaджидимитрoвo, кoитo ca нacтaнeни в инфeкциoзното отделение на бoлницaта в Ямбoл, e изoлирaн cтaфилoкoкуc aурeуc. Причинaтa зa cъcтoяниeтo им e cтaфилoкoкoвo хрaнитeлнo oтрaвянe, зaяви пред БНТ д-р Cтeфкa Жeлязкoвa, нaчaлник нa oтдeлeниeтo в бoлницaтa. Тя уточни, чe рeзултaтитe oт изcлeдвaниятa ca cтaнaли яcни в сряда cутринтa.Cъcтoяниeтo нa дeцaтa било дoбрo и пoзвoлявaло дa бъдaт изпиcaни. Както е известно 22 дeцa бяхa приeти в бoлницaта във втoрник вeчeртa cъc cимптoми нa хрaнитeлнo oтрaвянe. Учeницитe ca нa възрacт мeжду 7 и 12 гoдини. Вcички тe пoceщaвaт училищeтo в ceлo Дрaжeвo, нo живeят в Хaджидимитрoвo.Инcтитуциитe прoвeрявaт училищния cтoл, cлужитeлитe в нeгo и близкo зaвeдeниe зa хрaнeнe, oткъдeтo дeцaтa cи купувaли зaкуcки. Пo cлучaя ce caмoceзирa и Рaйoннaтa прoкурaтурa в Ямбoл.", "date": "2019.11.20", "title": "Натръшканите 22 деца в инфекциозното били покосени от стафилококи"}
{"url": "https://www.novinite.bg/articles/182687/Oblaci-i-valeji-utre-nahluva-studen-vazduh", "text": "През утрешния ден над страната ще превали, по-значителни ще са валежите в Централна и Източна България, докато в западните райони ще има и временни разкъсвания на облачността.С умерен, в източните райони и поречието на Дунав и временно силен източен вятър ще започва да прониква по-студен въздух. Минималните температури ще са между 7 и 12, максималните - между 11 и 16 градуса.Над Черноморието ще е облачно с превалявания от дъжд, на повече места и по значителни в следобедните часове. Ще духа умерен и временно силен източен вятър. Дневните температури малко ще се понижат и максималните ще са между 14 и 17 градуса. Температурата на морската вода е 17 градуса. Вълнението на морето сутрнита ще е 3, през деня ще се усили до 4 бала.Над планините ще е облачно с валежи от дъжд, по-значителни в Родопите и Източна Стара планина. Над около 2000 метра дъждът ще преминава в сняг. Ще духа умерен, в планините на изток и временно силен юг-югоизточен вятър. Максимална температура на 1200 метра - около 8, на 2000 метра - около 2 градуса.В петък от изток-североизток, с умерен вятър, ще нахлува сравнително хладен въздух и температурите ще са почти без дневен ход. Ще остане предимно облачно, в много райони ще вали дъжд, над около 1800 м - сняг.По-съществени ще са валежите в Рило-Родопската област. В събота облачността ще се задържи значителна, но валежи ще има на малко места и ще са предимно слаби. Вятърът ще остане с източна компонента, ще е слаб до умерен. Температурите още малко ще се понижат.", "date": "2019.11.20", "title": "Облаци и валежи, утре нахлува студен въздух"}
{"url": "https://www.novinite.bg/articles/182664/Teoriya-na-konspiraciyata-Greta-Tunberg-patuva-vav-vremeto-SNIMKI", "text": "Невероятна теория на конспирацията циркулира из интернет пространството. Според потребители екоактивистката Грета Тунберг всъщност може да пътува във времето и е дошла от бъдещето, за да спаси Земята от катастрофалните последици на глобалните климатични промени.Причината за тази теория е снимка на 120 години, на която има дете, приличащо поразително на Тунберг. Снимката беше открита в архивите на университета във Вашингтон. Според историци снимката е направена около 1898 г.На нея са заснети три деца, които работят в златна мина в Канада. Едно от тях е момиче, което има същата сплетена коса като на Тунберг и приликата е плашеща, предава БТВ, позовавайки се на световните медии.Любителите на конспиративни теории създадоха цяла легенда около снимката. Според тях Тунберг всъщност идва от бъдещето. Тя е видяла лично катастрофалните последици от глобалните климатични промени и се връща назад във времето с едничката цел да ги предотврати.  ", "date": "2019.11.20", "title": "Теория на конспирацията: Грета Тунберг пътува във времето? (СНИМКИ)"}
{"url": "https://www.novinite.bg/articles/182673/Ninova-kam-Karadaja-Otteglete-podkrepata-si-za-Borisov-i-pravitelstvoto-pada", "text": "\"Днес Валери Симеонов е избран за зам.-председател на НС. Г-н Карадайъ грубо и недопустимо ни нападна, че ние от БСП, заедно с ГЕРБ, “олицетворяваме това недоразумение в политиката.\" По-кротко, г-н Карадайъ! БСП няма да бъде заложник във вашата тристранна коалиция - ГЕРБ, ОП, ДПС\". Това каза председателят на БСП Корнелия Нинова във връзка с изказването на Мустафа Карадайь днес по случай избора на на нов заместник-председател на Народното събрание, в което той нападна и БСП. \"Едните управляват официално с ГЕРБ, другите го правите задкулисно. Единия ден Борисов подхвърля нещо на едните, на другия - раздава с широки шепи на другите и всички вкупом го крепите, както беше на последните избори\", каза още Нинова. Тя призова партиите да се разберат вътре помежду си и да не прехвърлят семейните си раздори на БСП. \"Не посягайте на авторитета на БСП. Мина времето, когато можехте да го правите с мълчаливото съгласие на ръководството й\", добави тя. \"Казвате, че границата на търпимост е прекрачена. Покажете го. Оттеглете подкрепата си за Борисов и правителството пада. Твърдите, че за ГЕРБ задържането на власт е над стабилността и сигурността на държавата. Задържането на ГЕРБ се дължи на вас. Ако стабилността и сигурността на България са ви по-важни, го покажете с действия, не с голи думи\", заяви Корнелия Нинова.", "date": "2019.11.20", "title": "Нинова към Карадайъ: Оттеглете подкрепата си за Борисов и правителството пада"}
{"url": "https://www.novinite.bg/articles/182650/WWF-zasajda-nova-gora-kraj-Stambolijski", "text": "Експерти и доброволци обединяват усилия в името на природата край река МарицаБяла върба, черна и бяла топола, полски ясен, черна елша, полски бряст, източен чинар и летен дъб – това са видовете, които екип на природозащитната организация WWF ще засади край река Марица. 12 000 фиданки и семена от дървесни видове, адаптирани към условията на средата, ще вдъхнат нов живот на крайречна местност до град Стамболийски.  и ще бъде съобразен с характеристиките на различните видове, а групи от ентусиазирани доброволци се подготвят да дарят своя труд в името на природата.В тази връзка имаме удоволствието да Ви поканим официално да се присъедините към нашето събитие и да се запознаете отблизо с работата на WWF по опазването на природата. Ще Ви очакваме на 21.11. (четвъртък) от 10:30 ч. на моста над река Марица .Защо са важни крайречните гори?Заедно с община Стамболийски и местния бизнес WWF цели да възстанови крайречна гора, която има важно значение за цялостната екосистема.  са изключително ценни, защото укрепват бреговете и ограничават ерозията, поглъщат праха, подобряват качеството на водите, предпазват от наводнения, а също и създават местообитания и биокоридори за много редки растения и животни. Въпреки многобройните услуги, които предоставят, крайречните гори са унищожавани от векове с цел освобождаване на територии за пасища, обработваеми земи, изграждане на диги и други съоръжения. Това ги прави едни от най-редките и приоритетни за опазване горски местообитания.Избор на дървесни видовеПравилното определяне на подходящите видове е сложен и отговорен процес, основан на дългогодишни изследвания и наблюдения на лесовъди, биолози и еколози. Експертите на WWF предупреждават, че от залесяването има смисъл само когато са спазени някои основни правила – задължително трябва да се вземат в предвид климатичните особености, характеристиките на почвата, естествената растителност на района, произхода и вида на фиданките, както и местното биоразнообразие.„Фиданките които ще бъдат засадени по брега на Марица, са подбрани съобразно спецификите на крайречните горски местообитания. WWF възстановява приоритетно местообитание от типа 91Е0, за което са характерни черните елши, тополите, върбите, ясенът, дъбовете – всички те са подходящи за алувиалните почви, а също и издържат на временни заливания“, коментира Нели Дончева, главен експерт в практика  „Гори“ на WWF.Залесяването  е на площ от 28 декара или колкото размерите на 66 баскетболни игрища. Избраният терен се намира по дължината на река Марица, където в миналото са растяли богати на биоразнообразие крайречни гори.Подготовка на теренаДесетки граждани и любители на природата отговориха на призива на WWF и се включиха в , проведена преди да се пристъпи към залесяване. Ученици, семейства с малки деца и много млади хора подкрепиха инициативата и заедно с експертите събраха 120 чувала с отпадъци. Те бяха извозени с камион, изпратен за целта от община Стамболийски.Като награда за добре свършената работа специалистите от WWF изнесоха на доброволците открит урок по екология сред природата. По време на опознавателна разходка край Марица доброволците се запознаха с характерните за района птици, а също и с типичните крайречни дървесни видове. Те посетиха и местата, откъдето беше събран семенния материал за залесяването и видяха как ще изглежда някой ден гората, която всички заедно създаваме.", "date": "2019.11.20", "title": "WWF засажда нова гора край Стамболийски"}
{"url": "https://www.novinite.bg/articles/182655/Zimata-idva-3000-snegorina-shte-chistyat-patishtata", "text": "От 20 ноември се въвежда зимното поддържане на републиканската пътна мрежа. Това става със заповед на председателя на Управителния съвет на Агенция „Пътна инфраструктура“ Георги Терзийски.В поддържането на 20 000 км републикански пътища през зимните месеци ще участват около 3000 снегопочистващи машини - снегорини, техника за разпръскване на пясък и т. н. Към момента по опорните пунктове са близо 1800 машини. В края на октомври АПИ провери готовността на пътноподдържащите фирмите за предстоящия зимен сезон 2019/2020. Осигурени са над 83 хил. т сол, 112 хил. т пясък, 3 340 т химически материали за обработване на пътната настилка на републиканските пътища, за да се осигури безопасното пътуване на шофьорите. Пътноподдържащите фирми продължават с доставките за предстоящия зимен сезон.На директорите на 27-те областни пътни управления е разпоредено да следят прогнозите по райони и със завишено внимание да предприемат необходимите действия за обработка на настилките във високопланинските райони и проходите, където има предпоставки за хлъзгавост и заледявания по усойните места. Необходимо е шофьорите да карат внимателно, със съобразена скорост, да спазват правилата за движение, необходимата дистанция и да не предприемат резки маневри.АПИ призовава шофьорите, ако досега не са подготвили автомобилите за пътуване при зимни условия да го направят, тъй като от следващата седмица се очаква застудяване и по високопланинските райони е възможно дъждовете да преминават в сняг. Това съобщиха от пресцентъра на Агенция \"Пътна инфраструктура\".Всички граждани и транспортни фирми могат да получават информация за актуалната пътна обстановка и зимното поддържане на републиканската мрежа от интернет страницата на АПИ – www.api.bg, както и по всяко време от денонощието на тел. 0700 130 20 в АПИ. В Агенцията целогодишно при 24-часов режим работи Ситуационен център, който събира и обобщава данните за състоянието по републиканските пътища.", "date": "2019.11.20", "title": "Зимата идва: 3000 снегорина ще чистят пътищата"}
{"url": "https://www.novinite.bg/articles/182679/Devetgodishniyat-Loran-Sajmans-s-IQ-145-zavarshi-universitet", "text": "Деветгодишният Лоран Саймънс от Амстердам има IQ 145 и ще стане най-младият студент в света, завършил бакалавърска степен в университет, пише Daily Mail, предава Монитор. Момченцето трябва да се дипломира следващия месец в Техническия университет в Айндховен със специалност \"Електротехника\" като е изкарал целия курс на обучение само за девет месеца. Лоран е залят от покани от най-добрите университети в света да продължи магистрърската си степен при тях. „Оксфорд и Кеймбридж също са в основната ни цел\", споделят родителите му. Те се надяват детето им да завърши докторска степен в областта на роботиката или изследванията на изкуствени органи. Момчето е сравнявано с Алберт Айнщайн и Стивън Хокинг. Освен отличните си познания по физика, Лорън може да говори и четири езика. Той завършил гимназия, когато бил на осем години, след като взело цялата учебна програма за 18 месеца. Неговите баба и дядо първи забелязали уникалните способности. Професор Петър Балтус, настоящият преподавател на Лорън, твърди, че детето е поне три пъти по-умно от най-интелигентния студент, когото е срещал в дългата си кариера. Лорън си мечтае един ден да стане астронавт или сърдечен хирург.", "date": "2019.11.20", "title": "Деветгодишният Лоран Саймънс с IQ 145 завърши университет"}
{"url": "https://www.novinite.bg/articles/182652/Djipitata-ni-vikat-za-pregledi-s-SMS-ili-imejl", "text": "Личните лекари ще ни уведомяват за профилактичните прегледи с SMS, телефонно обаждане, е-майл или със съобщение на достъпно място в лечебното заведение. Това предвижда проект на наредба, която определя основния пакет от дейности, гарантирани от бюджета на Националната здравноосигурителна каса. Той вече е публикуван за обществено обсъждане, което се предвижда да продължи до 3 декември.За прилагането на наредбата са предвидени 4 454 млн. лева. в Националната здравноосигурителна каса. Той вече е публикуван за обществено обсъждане, което се предвижда да продължи до 3 декември.Проектът предвижда пакет от дейности, които се осъществяват в извънболничната помощ - първична, специализирана и дентална. Идеята е така да се да гарантира своевременен достъп на населението до качествена медицинска помощ, става ясно от мотивите на здравния министър Кирил Ананиев, пише Монитор.Проектодокументът акцентира върху профилактиката на здравето. Затова за хората над 18-годишна възраст, които са в рискова група, е предвидено личният лекар да извършва оценка на рисковите фактори и вредните навици, които водят до увреждане на здравето. В резултат на тях той ще преценява дали да изпрати пациента при специалист, както и да му предпише оздравителен режим.В основния пакет медицински дейности, включени в проектонаредбата, влизат още оказване на медицинска помощ в дома на пациента по преценка на личния лекар и дейности по оказване на медицинска помощ при спешни състояния и поддържане на жизнените функции на територията на лечебното заведение до пристигане на екип на център за спешна медицинска помощ или хоспитализация на пациента.Очакваните финансови средства за прилагане на наредбата съобразно приетия на първо четене от парламента бюджет на НЗОК за 2020 г. са завишени в сравнение с 2018 и 2019 г. със 17,9% и 8%, то съответно може да се очаква увеличение както на обема здравни дейности, включени в наредбата в частта за първична извънболнична медицинска помощ, така и на техните стойности, се казва още в проекта.Освен това в пакета „Специализирана извънболнична помощ\" са включени и медикодиагностични дейности, като прогнозният общ брой е около 21,3 млн. броя медикодиагностични изследвания за осигуряване на диагностичния процес и диспансерното наблюдение.В проектобюджета на НЗОК за догодина средствата за специализирана извънболнична медицинска помощ и медикодиагностична дейност скачат спрямо последните две години съответно с 15,5 % и 5,4., като позволява да се извършват повече дейности, включени в наредбата в частта за Специализирана извънболнична медицинска помощ.Проектонаредбата предвижда още дейностите в болничната помощ да се осъществяват в рамките на клинични пътеки, клинични процедури и амбулаторни процедури. Като документът описва какво точно се разбира под всеки един от тези термини.За разлика от клиничната пътека, клиничната процедура включва дейности с продължителност до 24 часа, които се предоставят на пациентите в рамките на техния болничен престой. Изрично се подчертава, че всяка клинична пътека с престой до 3 дни трябва да може да бъде изпълнена и приключена като амбулаторна процедура в рамките на един ден и пациентът да бъде изписан.За целта обаче болният трябва да е престоял в лечебното заведение не по-малко от 12 часа по клиничната пътека и да са извършени всички процедури, които са предвидени по нея. В този случаи преди изписването лекуващият лекар чрез писмена оценка трябва да обоснове липсата на медицински риск от приключването на дейността по клиничната пътека.", "date": "2019.11.20", "title": "Джипитата ни викат за прегледи с SMS или имейл"}
{"url": "https://www.novinite.bg/articles/182648/Oblachno-shte-e-vremeto-dnes", "text": "Днес над страната ще преобладава облачно, преди обяд на места в равнините и мъгливо време. След обяд от запад ще започнат валежи от дъжд, които през нощта срещу четвъртък ще обхванат Централна и Източна България. Ще се усили вятърът от изток-югоизток, особено в източната половина от страната. Преобладаващите максимални температури ще са между 13° и 18°.Над планините ще преобладава облачно и мъгливо време. След обяд в масивите от Западна и Южна България ще започнат превалявания от дъжд, по най-високите върхове на Рила и Пирин от сняг. През нощта срещу четвъртък валежите ще обхванат и масивите от Централна България. Ще духа силен и временно бурен вятър от южната четвърт. Максимална температура на височина 1200 метра около 10°, на 2000 метра – около 4°.Над Черноморието облачността ще е значителна, но без валежи. Ще духа предимно умерен вятър от изток-югоизток. Максимални температури на въздуха: 16°-18°. Температурата на морската вода е 18°. Вълнението на морето ще е 2 бала, с тенденция на усилване.", "date": "2019.11.20", "title": "Облачно ще е времето днес"}
{"url": "https://www.novinite.bg/articles/182662/Borisov-neredi--Direktorite-na-trite-bolnici-gledali-deteto-kak-umira-da-se-otstranyat-nezabavno", "text": "Премиерът Бойко Борисов нареди да се отстранят директорите на болници и всички, които са замесените в случая с починалото тригодишно дете в София, докато завърши проверката на прокуратурата, предаде БТА.\"Ананиев, видяхме се сега с родителите на починалото дете. Докато траят проверките на прокуратурата и съдебно-медицинските експертизи, искам да отстраниш всички директори на болници и всички, които са замесени в процеса\", каза министър-председателят пред журналисти в началото на днешното правителствено заседание.Днес трябва да завършат проверките в трите болници, имащи отношение към случая с починалото дете. Лечебните заведения, в които е наредена проверката, са \"Проф. Иван Митев\", \"Лозенец\" и \"Пирогов\".Борисов каза, че трябва да се говори с прокуратурата, за да се ползва Военномедицинската академия за експертизите, защото там са едни от най-добрите лекари.\"Трябва да има възмездие. От наша страна това, което трябва да се направи, трябва да бъде направено днес\", изтъкна Борисов.", "date": "2019.11.20", "title": "Борисов нереди : Директорите на трите болници, гледали детето как умира, да се отстранят незабавно"}
{"url": "https://www.novinite.bg/articles/182665/Kmetat-na-Plovdiv-Nyama-da-pipame-Betonniya-most", "text": "„Пътната връзка „Бетонен мост“ ще бъде запазена“. Това съобщи кметът на Пловдив Здравко Димитров-Зико след среща с изпълнителния директор на НКЖИ инж. Красимир Папукчийски и областния управител Дани Каназирева.„Ще се търси инженерно  решение при техническото проектиране на пробива на Централнагара“, коментира инж. Папукчийски. По думите му това е ангажимент на Националната компания. Целта е да се синхронизират проектите за пробива под Гарата, транспортните връзки с новия пробив на ул. „Кукуш“ и бул. „Васил Априлов“ и с транспортния възел „Модър-Царевец“. Той обясни, че след като бъде готов проектът на целия ареал ще има широко обществено обсъждане, за което настояват пловдивчани.„Много се радвам, че въпреки спекулациите по темата, пътната връзка ще бъде запазена. Това е поредната среща, която инициираме и вече имаме съществен напредък“, коментира областният управител Дани Каназирева.„НКЖИ работи добре с Община Пловдив и Областната управа и съм сигурен, че ще намерим най-доброто решение за града“, категоричен бе Зико.", "date": "2019.11.20", "title": "Кметът на Пловдив: Няма да пипаме Бетонния мост"}
{"url": "https://www.novinite.bg/articles/182667/Spasi-Sofiya-pita-zashto-Obshtinata-kupuva-marshrutki-za-milioni", "text": "Гражданската организация Спаси София остро разкритикува провежданата в момента обществена поръчка за закупуване на минибусчета. Според активистите сме свидетели на поредно неефективно харчене на обществените пари и без анализ се купуват маршрутки за милиони левове.„Далавера или престъпна безотговорност? Само така можем да определим инатливото желанието на Столичната община да заплати огромни пари за малки минибусчета, които уж трябва да ни довозват до метрото. Неслучайно, участниците са познатите ни турски и китайски компании. За 30 минибусчета, Столичната община ще плати 15 млн. лв. (530 000 лв./бр.). 5,8 метровите минибусчета са с капацитет от само 20 пътници. За почти същата цена можехме да закупим немски съчленени автобуси на газ, от доказан производител, с капацитет 150 места.“ – анализират фактите от Спаси София. Общинският съветник Борис Бонев допълни аргументите: „Този търг е скандален и показателен за нежеланието да се постигне ефективност на публичните средства. Цената е абсурдно висока, а срещу нея ще получим продукт, който не отговаря на нуждите на София.Минибусчета с 20 места са крайно недостатъчни даже за обслужване на квартали като Витоша или Ман. Ливади, да не говорим за Люлин, Младост или Овча купел, където също трябва да има довозващ до метрото транспорт. За кварталите без големи улици, по-подходящи са 8-9 метрови мидибуси, които са достатъчно маневрени, но имат капацитет от около 50 места.“ – казва Борис Бонев. „Необосновано и глупаво е да се закупуват скъпи маршрутки, когато по основни линии като 111 и 604 продължават да се движат претъпкани единични автобуси, заради липса на съчленени. Градът ни има нужда от повече и по-висококапацитетни превозни средства, за да подсилим натоварените линии и въведем нови. При положение, че в София има недостиг на шофьорите в градския транспорт, да ги караме да карат маршрутки вместо големи автобуси е грешка. Така не само финансовият, но и ограниченият човешки ресурс ще хвърляме на вятъра.“, заяви Борис Бонев. От Спаси София допълват, че в презастроени квартали като Ман. ливади и Витоша са необходими мидибуси, но е излишен лукс те да бъдат електрически.Техният брой трябва да се определи след внимателен анализ на маршрутите и подходящите за тях автобуси. Логично е да се тръгне от анализ, а не обратното - да закупим скъпи миниатюрни минибусчета и да им намираме място в града. Затова те искат прекратяване на търга. От организацията определиха като фалшива екологичност упорството новите маршрутки за милиони да са електрически и много по-скъпи, при положение че делът на градския транспорт в замърсяването е пренебрежим. „Единственият начин да се даде адекватна алтернатива на автомобилното движение е с удобни и редовни автобуси. Екологичният ефект ще бъде много по- голям ако автобусът е газов и с вместимост 150 човека, отколкото с 20, но електрически.“, допълниха от Спаси София.", "date": "2019.11.20", "title": "Спаси София пита защо Общината купува  маршрутки за милиони"}
{"url": "https://www.novinite.bg/articles/182656/Predlagat-nov-variant-za-bonus-malus", "text": "Правилата за въвеждане на системата „Бонус-малус” при застраховката \"Гражданска отговорност\" вече са готови и започва общественото им обсъждане. Според документа клас „бонус-малус” ще се определя за всеки собственик на кола, без значение физическо или юридическо лице и то за всеки отделен негов автомобил.Системата \"бонус-малус\" има за цел да стимулира изрядните шофьори, като те получават т.нар. бонус да плащат по-ниска застраховка \"Гражданска отговорност\", а шофьорите, виновни за катастрофи и нарушили закона ще плащат повече.При определяне на цената на „Гражданска отговорност“  ще се взима предвид дали за дадения автомобил има влезли в сила наказателни постановления или фишове. Вторият фактор е дали водачът има влезли в сила присъди за извършени престъпления, опасни за обществото и обществения ред.Всяка застрахователна компания ще може да понижава и увеличава тарифата в зависимост от двата фактора. Предлагат се 15 или 20 класа в системата „Бонус-малус“ като в съответствие с броя извършени нарушения или пък липсата им, водачът ще бъде позициониран в определен диапазон – „неутрален“, „бонус“ или „малус“, става ясно от проекта, внесен от Комисията за финансов надзор.Нарушенията, определящи цената на полицата, са в седем категории. Най-много “малус” точки ще носят причинена смърт на пътя и други тежки нарушения - плюс 15. За хулиганско поведение са записани 10 точки, а превишението на скоростта - от 1 до 3 точки в зависимост от километрите над разрешеното.Опасно изпреварване или шофиране носи 4 “малус” точки. Шофирането с алкохол над 0,8 промила ще носи 5 допълнителни малус точки.Предлагат се две скали, за да бъде избрана по-работещата от тях. Едната - с 15 класа, неутрален клас е 6-и, 5 класа бонус и 9 класа малус. Отстъпката е 23% от базовата премия, а оскъпяването - 400% от нея.Втората скала е с 20 класа, базов клас е 8-и, 7 класа са за бонус и 12 за малус. Отстъпката е 25%, оскъпяването пак до 400%. От клас в клас ще може да се преминава след 12 месеца.Ако шофьор е сниман с превишение на скоростта от 21 до 30 км/ч извън населено място, ще получава една наказателна точка и цената на \"Гражданска отговорност\" ще нараства с 10% или с 25%, предвиждат предложените два варианта. Ако обаче превишението на скоростта е с 21 до 30 км/ч в населено място, застраховката ще поскъпва с 30% или със 75%.Класът на водач и собственик на МПС ще се определя автоматизирано от информационната система на Гаранционния фонд.\"Неутрален\" клас ще се дава на шофьор, който не е бил вписван като такъв в полица за задължителна застраховка и за когото няма информация относно фишове и присъди за извършени от него след 1 януари 2020 г. административни нарушения и престъпления.В случай, че дадено физическо или юридическо лице е собственик на повече от едно превозно средство, то \"Бонус-малус\" клас ще се определя за всяко едно от превозните средства поотделно.\"Бонус-малус\" клас на собственик на МПС ще се определя и на всеки лизингополучател, който е страна по договор за финансов лизинг.Цената на \"Гражданска отговорност\" ще се увеличава с до 400% за неизрядните шофьори, които правят нарушения на пътя. За хората без нарушения има два варианта – максималният размер на бонуса да бъде до 25% от цената на полицата, или до 23%.Новата система ще се прилага еднакво към фирми, граждани, държава, общини.При покупка на кола новият собственик ще бъде с неутрален клас по „бонус-малус” системата. Но, за да няма злоупотреби и фиктивно прехвърляне, ако един автомобил отново бъде купен от стария си собственик, ще се взема предвид натрупаните „бонус-малус” точки от предишния период.Профилът ни ще се определя само на база на нарушенията, извършени след 1 януари 2020 г. А реално ще плащаме застраховка според досието си от януари 2021 г.", "date": "2019.11.20", "title": "Предлагат нов вариант за \"бонус-малус\""}
{"url": "https://www.novinite.bg/articles/182669/Ananiev-privika-direktorite-na-trite-bolnici-svarzani-sas-smartta-na-deteto", "text": "Здравният министър Кирил Ананиев извика в Министерството на здравеопазването директорите на трите болници, за които премиерът обяви, че трябва да бъдат временно отстранени до приключване на проверката за смъртта на 3-годишния Александър. Директорът на Педиатрията д-р Димитър Русинов, както и шефът на \"Пирогов\" - проф. Асен Балтов влязоха в сградата на Здравното министерство преди около 30 минути.", "date": "2019.11.20", "title": "Ананиев привика директорите на трите болници, свързани със смъртта на детето"}
{"url": "https://www.novinite.bg/articles/182675/Otstraniha-direktorite-na-tri-bolnici-v-Sofiya-kadeto-e-preglejdano-pochinaloto-dete", "text": "Директорите на столичната педиатрия, на „Пирогов” и болница „Лозенец” са временно отстранени от постовете си. Това стана ясно след среща при здравния министър Кирил Ананиев. Временно от длъжност е отстранена и една лекарка. За тази мярка настоя премиерът Бойко Борисов. Тази сутрин той се срещна с родителите на 3-годишния Александър, който почина миналата седмица след обикаляне в трите лечебни заведения.„Мярката е приложена и на тримата директори, докато приключи разследването\", каза директорът на педиатричната болница Димитър Русинов, цитиран от БТА.Русинов подчерта, че ще окажат пълно съдействие с документация по време на проверките.„Съдействаме максимално на проверките”, каза и директорът на „Пирогов” проф.Асен Балтов, а директорът на болница „Лозенец” проф. Любомир Спасов се въздържа от коментар.", "date": "2019.11.20", "title": "Отстраниха директорите на три болници в София, където е преглеждано починалото дете"}
{"url": "https://www.novinite.bg/articles/182651/Pred-7-balgarski-posolstva-Demonstracii-v-podkrepa-na-zabranata-na-fermite-za-cenni-koji", "text": "Вчера на 19 ноември в 7 европейски столици 10 световно известни организации за защита на животните проведоха демонстрации пред български посолства. Акциите са израз на международна подкрепа за внесения в Народното събрание законопроект за забрана на фермите за ценни кожи. Организаторите се надяват, че тази забрана ще бъде приета от българските депутати в най-кратки срокове.Демонстрации са били проведени в Лондон, Братислава, Рига, Киев, Хелзинки и Загреб. Законопроектът за забрана на фермите за ценни кожи беше внесен в Парламента през септември от група народни представители. През октомври първата парламентарна комисия го прие на първо четене. Този четвъртък, 21 ноември, от 14:30 ч. парламентарната комисия по околната среда също ще разгледа и гласува забраната. Основни мотиви в законопроекта са жестокостта към животните, отглеждани и убивани само заради кожите им, и обществените нагласи.“С днешната демонстрация, изразяваме своята подкрепа за прекратяване на фермите за ценни кожи в България. Да се отглеждат диви животни като лисици и норки в тесни, телени клетки през целия им живот, само за да бъдат убити в газови камери и одрани за мода е практика, която няма място в 21-ви век.”, гласи писмото до българските посланици от участниците в демонстрациите.Организациите, взели участие в демонстрациите пред българските посолства, са Humane Society International, Respect for Animals, Four Paws, Open Cages, Humánny pokrok, UAnimals, EVA, Animal Friends Croatia и Dzīvnieku brīvība.Внесеният проект за изменение и допълнение на Закона за ветеринарномедицинската дейност предвижда да се забрани “отглеждането, развъждането и умъртвяването на животни с цел добив на ценни кожи”. В мотивите към него са назовани и редица други проблеми с фермите за ценни кожи. Сред тях са негативният ефект върху околната среда, биоразнообразието, както и върху качеството на живот, поминъка и здравето на местните хора, живеещи около фермите.На 29 ноември в София ще се проведе шествие за забрана на фермите за кожи. Организира се по повод Световния петък без кожи от сдружение КАЖИ и Национална гражданска инициатива за забрана добива на ценни кожи. Шествието ще започне от 18 ч. от градинката до Парламента и ще продължи до “триъгълника на властта” между Министерски съвет, Президентството и Народното събрание. Там събитието ще се обедини с Глобалната климатична стачка, която ще се проведе и у нас по същото време на 29 ноември.", "date": "2019.11.20", "title": "Пред 7 български посолства: Демонстрации в подкрепа на забраната на фермите за ценни кожи"}
{"url": "https://www.novinite.bg/articles/182678/S-53-se-e-povishila-srednata-brutna-rabotna-zaplata-v-SU", "text": "С 53% се е повишила средната брутна работна заплата в Софийския университет \"Св. Климент Охридски\" за периода от 1 януари 2016 г. до 1 януари 2019 г. От 1119 лв. тя е станала 1713 лв, каза ректорът на СУ проф. Анастас Герджиков в отчетния си доклад пред Общото събрание на висшето училище.Той уточни, че през 2015 г. средната брутна работна заплата в СУ е била 1119 лв., през 2016 г. - 1163 лв., през 2017 г. - 1586 лв., а през 2018 г. средната брутна работна заплата е била 1713 лв.Проф. Герджиков отчете, че през първия му ректорски мандат е била увеличена и основната работна заплата в СУ. В началото на мандата ми най-ниската основна работна заплата в Софийския университет беше на асистентите, която през 2015 г. беше 600 лв., а достигна 820 лв.Основните заплати на професорите в началото на мандата ми бяха 960 лв., а сега са 1100 лв. За доцентите основните заплати се увеличиха от 840 лв. на 980 лв., а за главните асистенти - от 720 лв. на 850 лв.В резултат на повишението на субсидията за издръжка стана възможно увеличаването на трудовото възнаграждение както на преподавателите, така и на служителите в СУ, обобщи проф. Анастас Герджиков.Той заяви, че след финансовото стабилизиране на Софийския университет основната цел трябва да е свързана чрез повишаването на държавната субсидия и на собствените приходи, както и чрез оптимизирането на разходите и управлението на финансите, да се осигурят много повече средства за повишаване на възнагражденията, да се осигурят и средства за ремонти и поддръжка на сградния фонд на СУ, за инфраструктура, за материали и консумативи.През 2015/2016 г. студентите - бакалаври и магистри в СУ, са били 23 330, а преподаватели са били 1705. През 2019 г. студентите /бакалаври и магистри/ в Софийския университет са 20 616, а преподавателите са 1590.", "date": "2019.11.20", "title": "С 53% се е повишила средната брутна работна заплата в СУ"}
{"url": "https://www.novinite.bg/articles/182659/Protestirashti-shturmuvaha-sgradata-na-ViK-Pernik", "text": "Перничани щурмуваха сградата на ВиК Перник. С викове \"Оставка\" протестиращите направиха опит да влязат в сградата на \"ВиК\", но бяха спрени от полицията. Директорът Витанов прие двама представители на протестиращите, но отказа да допусне журналисти.Те поискаха оставката на директора на дружеството Иван Витанов, Вяра Церовска, Лиляна Павлова, областния управител на Перник Ирена Соколова и призоваха премиера Бойко Борисов да се намеси в решаването на водната криза.В 9 часа те се събраха на протест пред сградата. Поводът - от понеделник в града и околните населени места е въведен воден режим. Причината за това е драстично ниското ниво на язовир \"Студена\".Протестът започна в 9 часа пред сградата на ВиК- Перник. Хората настояват някой да поеме отговорност и да реши проблема.От старта на водния режим до момента са получени стотици сигнали за аварии в Перник и областта, а десетки хора се оплакват, че ВиК-дружеството не спазва графика за спиране и съответно пускане на водата. Така се стига и до ситуации, при които едни нямат вода  цяло денонощие, а при други тя изобщо не е спирала.„През месеците март и април язовир „Студена” беше пълен на 65%. През август и септември като че ли водата започна да изчезва с часове. Това за мен означава, че водата трябва да е изпускана, за да се прави нещо – дали е било заради промишлени нужди, дали е било заради т.нар. „подводен способ”, който не е бил подводен, така или иначе парите са усвоени, а водата я няма”, каза един от протестиращите.„Режимът се спазва, но проблемът е, че сега като нямаме вода, разхищението е по-голямо. Като дойде водата, 3 часа топлата вода не може да ни се качи и на практика 3 часа изтича студена вода в канала, докато дойде топлата”, казва една от протестиращите. ", "date": "2019.11.20", "title": "Протестиращи щурмуваха сградата на ВиК Перник"}
{"url": "https://www.novinite.bg/articles/182686/Shefat-na-ViK-Pernik-Ivan-Vitanov-e-uvolnen-ot-posta-si", "text": "Шефът на ВиК-Перник Иван Витанов е уволнен от поста си. Това съобщи заместник регионалният министър Николай Нанков. ", "date": "2019.11.20", "title": "Шефът на ВиК-Перник Иван Витанов е уволнен от поста си"}
{"url": "https://www.novinite.bg/articles/182684/Marinela-Arabadjieva-prieta-v-bezsaznanie-v-bolnica", "text": "Маринела Арабаджиева е била закарана по спешност в МВР болница снощи в безсъзнание. Съпругата на Ветко Арабаджиев е изпаднала в това състояние в ареста, където се намира заради куп обвинения – данъчни престъпления и пране на пари.Не е ясно какво е довело до приема в интензивното отделение на лечебното заведение, откъдето не дават информация, пише блиц.", "date": "2019.11.20", "title": "Маринела Арабаджиева приета в безсъзнание в болница"}
{"url": "https://www.novinite.bg/articles/182647/Hemoragichna-pnevmoniya-e-pogubila-3-godishnoto-detence-chiito-roditeli-tarseha-pomosht-v-3-bolnici", "text": "Двустранна хеморагична пневмония е причината за смъртта на 3-годишното дете, което почина миналата седмица, след като родителите му търсиха помощ в три столични болници. Това показват резултатите от аутопсията на детето, съобщи bTV, като се позова на два свои източника.Повече от два часа лекарите в педиатричната болница в София отказват лечение на 3-годишното им момченце. То умира в \"Пирогов\", след като е било водено от родителите в още две болници - Университетската \"Лозенец\" и Специализираната детска болница \"Проф. Иван Митев\". Според майката и бащата именно забавянето за прием в болница се е оказало фатално за техния син.Думите им се потвърждават и от баща на 2-годишно дете, който също чакал три часа за преглед в педиатрията.Според бащата, причината за това е, че в приемния кабинет има недостиг на дежурни лекари, които да преглеждат децата.Педиатърът д-р Елена Паскалева-Георгиева (на снимката), която, според родителите е отказвала в продължение на часове да хоспитализира детето в столичната педиатрична болница \"Проф. д-р Иван Митев\", обаче разказа друга версия за случилото се. По думите ѝ момчето е чакало 30 минути за прием, но през това време състоянието му е не е било тежко.Здравният министър Кирил Ананиев вече разпореди проверка и в трите лечебни заведения. Тя ще бъде направена от Изпълнителна агенция \"Медицински надзор\". Резултатите се очакват в сряда.Хеморагичната пневмония се развива мълниеносно и представлява усложнение при грип или остра вирусна инфекция. Тя блокира работата на белия дроб, предизвиква тежък кръвоизлив и дихателна недостатъчност.", "date": "2019.11.20", "title": "Хеморагична пневмония е погубила 3-годишното детенце, чиито родители търсеха помощ в 3 болници"}
{"url": "https://www.novinite.bg/articles/182653/Zaradi-vodniya-rejim-Pernichani-izlyazoha-na-protest", "text": "\r\nВ Перник хората излязоха на протест заради водния режим в областта. Недоволните ще се събраха пред сградата на ВиК дружеството в града с искане за среща с неговото ръководство, с областния управител и с министъра на околната среда и водите.\r\n\r\n\r\n\r\nАз искам обезщетение, искам справедливост. Нека виновните да си понесат наказанията.\r\n", "date": "2019.11.20", "title": "Заради водния режим: Перничани излязоха на протест"}
