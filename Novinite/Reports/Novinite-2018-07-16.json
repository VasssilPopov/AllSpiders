{"url": "https://www.novinite.bg/articles/162058/Viceprezidentat-Darjavata-ne-beshe-na-myastoto-si-po-problema-s-jivotinskata-chuma", "text": "Държавата не беше на мястото си по време на овладяването на кризата с чумата по животните в странджанските села. Това заяви във Велико Търново вицепрезидентът Илияна Йотова. По думите й, от тук нататък действията на властите в района трябва да продължат при пълна прозрачност, тъй като до момента хората не са били достъчно информирани защо животните им се избиват. Илияна Йотова, вицепрезидент: При такива кризи беше важно да се свика дори извънредно заседание на парламента, да се изслушат министрите, да се изслушат ръководството на БАБХ или поне ресорната комисия. Защото хората, когато видят ангажимента, публичния ангажимент на държавата, когато видят, че някой живее и мисли за решаването на техните проблеми, ще бъдат много по-спокойни. За мен държавата не беше на мястото си! Зам.-министърът на земеделието: Животновъдите ще получат пълна субсидия за 2018 Зам.-министърът на земеделието: Животновъдите ще получат пълна субсидия за 2018 Ще спази ли властта обещанието да обезщети животновъдите след масовата евтаназия на добитък в Ямболска област - гост по темата в \"Денят започва\" беше... Междувременно, на петия ден от акцията по умъртвяването на животните в Шарково обстановката в селото е спокойна. Днес там няма ветеринари и полицейски екипи. Пред станалата известна ферма на баба Дора все още има хора от Шарково и съседните села, за да пазят козите й. Фермери се организират и за участие в протест в София в сряда. Жителите на Шарково са притеснени за качеството на водата, защото умъртвените животни са заровени над селото.", "date": "2018.07.16", "title": "Вицепрезидентът: Държавата не беше на мястото си по проблема с животинската чума"}
{"url": "https://www.novinite.bg/articles/162046/Startira-kampaniyata-Cherven-karton-na-futbolnite-huligani", "text": "В първия кръг от новото футболно първенство стартира кампанията \"Червен картон на футболните хулигани\", която се организира от Асоциацията на българските футболисти, Българския футболен съюз и Професионалата футболна лига. Преди мачовете отборите от Първа професионална лига ще излязат на терена облечени с фланелки с надпис \"Червен картон на футболните хулигани\". Преди първия съдийски сигнал футболистите ще свалят фланелките и ще ги хвърлят сред публиката. През изминалата седмица капитаните на отборите с най-многобройна публика - Божидар Митрев (Левски), Божидар Чорбаджийски (ЦСКА-София), Лъчезар Балтанов (Ботев Пловдив), Бирсент Карагарен (Локомотив Пловдив) и Мартин Райнов (Берое) първи подкрепиха кампанията, като се снимаха с фланелките, които ще бъдат хвърлени сред публиката преди срещите от първия кръг. Към тях се присъединиха и капитаните на шампиона Лудогорец - Светослав Дяков и на носителя на Купата на България Славия - Георги Петков. Лидерите на водещите ни отбори се обединиха около мнението, че наред със законовите промени и подобряването на мерките за сигурност, обществото ни има нужда и от такива граждански кампании, които да формират активна обществена позиция и да възпитават в непримиримост към футболното хулиганство. Водеща роля в тази кампания имат футболистите. Целта на организаторите е футболистите да въздействат на феновете чрез своя авторитет и популярност, за да станат стадионите спокойно и сигурно място, където деца и възрастни да се наслаждават спокойно на любимата игра. Затова още в първия кръг футболистите ще отправят категорично послание към публиката, че няма да толерират никакви хулигански прояви от страна на своите фенове. И че футболните хулигани нямат място на стадиона.", "date": "2018.07.16", "title": "Стартира кампанията \"Червен картон на футболните хулигани\""}
{"url": "https://www.novinite.bg/articles/162047/Divo-prase-zahapa-starica", "text": "Диво прасе прободе със зъба си бедрото на 78-годишна туристка от Сливен. Тя е приета в МБАЛ „Д-р Иван Селимински”. Раната е обработена и пациентката е в добро състояние, съобщиха от лечебното заведение.През почивните дни е регистрирано едно . Пострадал е германски гражданин. Той е получил контузия на гърдите, но не е приет в болницата.От 13 до 15 юли спешна помощ са потърсили 189 души. Хоспитализирани са 78 от тях. Извършени са 8 операции и 6 раждания.", "date": "2018.07.16", "title": "Диво прасе захапа старица"}
{"url": "https://www.novinite.bg/articles/162048/Divo-prase-zahapa-starica", "text": "Диво прасе прободе със зъба си бедрото на 78-годишна туристка от Сливен. Тя е приета в МБАЛ „Д-р Иван Селимински”. Раната е обработена и пациентката е в добро състояние, съобщиха от лечебното заведение.През почивните дни е регистрирано едно . Пострадал е германски гражданин. Той е получил контузия на гърдите, но не е приет в болницата.От 13 до 15 юли спешна помощ са потърсили 189 души. Хоспитализирани са 78 от тях. Извършени са 8 операции и 6 раждания.", "date": "2018.07.16", "title": "Диво прасе захапа старица"}
{"url": "https://www.novinite.bg/articles/162037/Dnes-shte-bade-predimno-slanchevo", "text": "Днес ще бъде предимно слънчево. В следобедните часове над североизточните райони ще има временни увеличения на облачността и на отделни места там ще превали краткотраен дъжд. Ще духа до умерен северозападен вятър. Максималните температури ще са между 28° и 33°, в София 27°-28°.Над планините също ще бъде предимно слънчево. След обяд ще има купести облаци, но само на отделни места ще превали. Ще духа умерен до силен северозападен вятър. Максималната температура на височина 1200 метра ще е около 22°, на 2000 метра – около 14°.Над Черноморието ще бъде предимно слънчево. След обяд над северното крайбрежие ще има временни увеличения на облачността, но само на отделни места там ще превали краткотрайно. Ще духа до умерен северозападен вятър. Максимални температури на въздуха 28-32°. Температурата на морската вода е 26-27°. Вълнението на морето ще бъде 1-2 бала.", "date": "2018.07.16", "title": "Днес ще бъде предимно слънчево"}
{"url": "https://www.novinite.bg/articles/162062/Putin-s-nova-limuzina-za-sreshtata-s-Tramp", "text": "Руският президент Владимир Путин, който пристигна в Хелзинки за среща със своя американски колега Доналд Тръмп, за пръв път ще използва в чужбина новата руска лимузина „Аурус“ от проекта „Кортеж“.Автомобилът беше паркиран до самолета, с който в 13:00 часа стопанинът на Кремъл кацна на летище Хелзинки-Вантаа.От летището руският лидер веднага потегли за президентския дворец в центъра на Хелзинки, където ще се състоят неговите преговори с Тръмп.Американският президент, както и руският, по време на своите визити извън Вашингтон винаги използва специална бронирана лимузина, която взима със себе си. Тя е изработена по специална поръчка от Кадилак и заради внушителния си вид получи наименованието „The Beast“, което в превод на български е „Звярът“. Така пред двореца на финландския президент ще бъдат паркирани два уникални автомобила.Путин и Тръмп ще разговарят на четири очи в Готическата зала на двореца. Тази част от срещата ще продължи около час и половина, но, както заявиха по-рано от Кремъл, няма времеви ограничения – т.е. продължителността на разговора ще зависи от двамата президенти.В центъра на разговорите ще бъде ситуацията в Сирия и ядреното разоръжаване.Американският президент Доналд Тръмп е заявил на руския си колега Владимир Путин, че по време на срещата си с него смята да обсъди широк кръг от въпроси - от търговията и военното сътрудничество до отношенията с Китай.\"Ще разговаряме по целия спектър от теми - от търговията до военните въпроси, ракетите и ядрената тематика до отношенията с Китай\", каза стопанинът на Белия дом. \"Ние малко ще поговорим за нашия общ приятел президента Си\" Цзинпин, уточни Тръмп.", "date": "2018.07.16", "title": "Путин с нова лимузина за срещата с Тръмп"}
{"url": "https://www.novinite.bg/articles/162049/Tejka-katastrofa-v-Sofiya", "text": "Тежка катастрофа е станала тази сутрин в района на бул. \"Ситняково\" и ул. \"Оборище\" в столицата. Две леки коли са се сблъскали и една жена е пострадала като е била затисната в машината, съобщи очевидец пред БЛИЦ.При тежкия пътен инцидент е пострадал и мъж, който е бил в единия от двата автомобила.На мястото на произшествието е пристигнала полиция, както и служители на пожарната, които режат автомобила, за да извадят пострадалата.В момента от полицията изясняват причините за тежката катастрофа.", "date": "2018.07.16", "title": "Тежка катастрофа в София"}
{"url": "https://www.novinite.bg/articles/162040/Alternativna-viziya-za-otpadacite-na-Sofiya", "text": "На 17 юли, вторник, в 11ч, екологично сдружение \"За Земята\" заедно с граждани ще внесат в Столична община своето предложение за Алтернативна визия за управление на отпадъците в София. Документът ще бъде придружен с отворено писмо към кмета на СО и ръководството на Столичен общински съвет да спрат проекта за инсталация за горене на отпадъци и да пренасочат финансирането по Оперативна програма \"Околна среда\" към създаване на инфраструктура за разделно събиране на всички потоци отпадъци. Новата визия ще доведе до приходи за общината, вместо разходи за горене на ценни суровини.", "date": "2018.07.16", "title": "Алтернативна визия за отпадъците на София"}
{"url": "https://www.novinite.bg/articles/162050/Majki-na-deca-s-uvrejdaniya-izlizat-na-efektiven-protest-na-30-yuli", "text": "Майки на деца с увреждания излизат на ефективен, \"брутален\", протест на 30 юли в знак на несъгласие с готвените поправки в Закона за личната помощ. Това стана ясно по време на заседание в социалното министерство с участието на омбудсмана Мая Манолова. Манолова е дошла да заяви несъгласието си с текстовете в закона, тъй като се \"имитирало дейност, в която тя няма да участва\". Според обществения защитник поправките по никакъв начин не помагат на хората с увреждания.", "date": "2018.07.16", "title": "Майки на деца с увреждания излизат на ефективен протест на 30 юли"}
{"url": "https://www.novinite.bg/articles/162043/SLED-POBEDATA-Bezredici-i-aresti-na-fenove-vav-Franciya", "text": "Франция спечели Световното първенство. Над 1 милион души излязоха по улиците на триумфиращата държава, а на места радостта от титлата прерасна в безредици. Сблъсъци на фенове с полицията имаше в Париж и още няколко града в цялата страна. Десет души бяха арестувани в Марсилия, а още осем - в Лион.Най-малко 30 души разбили магазин за алкохол в центъра на Париж и откраднали вино и шампанско. Според свидетели полицията ги прогонила, без да извърши арести.На остров Корсика привърженици на Хърватия и местни хора се сбили по време на мача. От пожарната служба в Аячо съобщиха, че са ги разтървали и няма сериозно пострадали.Общата оценка на френската полиция е, че празнуващите фенове не са предизвикали сериозни инциденти. ", "date": "2018.07.16", "title": "СЛЕД ПОБЕДАТА: Безредици и арести на фенове във Франция"}
{"url": "https://www.novinite.bg/articles/162045/Sled-eftanaziyata-Plashtat-po-140-lv-za-agne-i-190-lv-za-ovca", "text": "Обезщетенията за евтаназираните животни ще бъдат по 190 лева за овца, 140 лева за агне, 160 лева за шиле\", заяви за \"Здравей, България\" доцент Янко Иванов, съветник на земеделския министър Румен Порожанов по ветеринарните въпроси и бивш директор на НВМС.По думите му освен тези пари за засегнатите стопани ще бъде вдигната и държавната помощ de minimis. От 25 лева на овца тя ще се вдигне до 30 лева.  \"За мен е много странно, че се провеждат митинги в заразена зона - там, където още не е ликвидирано огнището. Това е недопустимо от епизодична гледна точка. Освен това се охули цялата ни професия. Обругани бяха ветеринарните лекари, които си вършат работата\", коментира той. По въпроса дали е нужно хиляди животни в Странджанско да бъдат евтаназирани, той коментира: \"Тук не се търси индивидуалното животно, което е заразено, а се търси стадото. Така че, ако те попадат в категорията \"контактни\", унищожават се всички, които са заразени и които са били в контакт\". Относно това, че не се взимат проби от животните за наличие на болестта, преди те да бъдат убити, той поясни, че става дума за директива на ЕС, която е адекватна спрямо тежестта на болестта и опасността, която тя носи. \"Мерките са, за да се защити обществения интерес. А не да се защити самият стопанин\", категоричен беше Иванов. ", "date": "2018.07.16", "title": "След ефтаназията: Плащат по 140 лв. за агне и 190 лв. за овца"}
{"url": "https://www.novinite.bg/articles/162052/Do-Zlatnite-mostove-s-elektrovelosiped-ot-dnes", "text": "Първата сиситема за споделено ползване на електрически велосипеди в София стартира от днес до 30 октомври. Всеки, който пожелае, ще има възможността да се изкачи от Националния исторически музей до Златните мостове.Цената за наем на велосипед ще бъде 10 лева за половин ден и 15 за цял ден.Инициативата се организира от “Зелена София” и мрежата за устойчив бизнес \"Клийнтех\" България, по проект, финансиран от Climate-KIC и широк кръг от партньори. Целта на проекта е да стимулира промяна в нагласите на българите към преминаване към екологични и здравословни методи на придвижване, намаляване трафика на коли към Витоша, както и тестване на нуждите и отношението на потребителите към самата система. Резервацията на електрическите велосипеди ще става през специално приложение. Системата стартира тестово и ако предизвика интерес, инициативата ще бъде разширена с повече локации за достъп до планината, както и на други места в София.", "date": "2018.07.16", "title": "До Златните мостове с електровелосипед от днес"}
{"url": "https://www.novinite.bg/articles/162053/Nov-protest-sreshtu-zastroyavaneto-v-stolichniya-Mladost-3", "text": "Отново \"За Зелен Младост\" организира протест срещу застрояването в столичния квартал „Младост 3”. Този път става въпрос за парк. Според организаторите там ще се строят 7-етажна сграда със смесено предназначение, както и 8-етажна сграда. От \"За Зелен Младост\" твърдят, че теренът, предвиден за 7-етажната сграда, е бил заграден преди две седмици.Един от организаторите обясни, че арестуваната кметица Десислава Иванчева е информирана за предстоящия протест. Отрекоха обаче да е организатор, предаде NOVA.Представител на инвеститора, който е взел мястото, е в чужбина и не може своята позиция по протеста. В писмено становище от хранителната верига, която е в близост до парка, заявиха, че нямат нищо общо със застрояването.„През 2013 г. е предвидено изграждането на многофункционална спортна зала, което не се е случило заради обжалване на същия този инвеститор, който в момента започва да строи. Тогава е направен подробен устройствен план, който предвижда обособяване на парк от 5 декара, който е защитен. В момента този парк е предвиден и е запазен именно заради подробния устройствен план. Инвеститорът ще строи на частен терен, на който е предвидено изграждането на обекти за обществено обслужване. Проектът беше внасян при мен нееднократно. Имаше доста забележки и беше преработван. В този смисъл не съм съгласен, че се застрояват терени, отредени за озеленяване. Ще бъде построена 8-етажна сграда”, обясни главният архитект на София Здравко Здравков.", "date": "2018.07.16", "title": "Нов протест срещу застрояването в столичния \"Младост 3\""}
{"url": "https://www.novinite.bg/articles/162061/MVR-sas-speshni-merki-za-ogranichavane-na-zarazata-sred-jivotnite", "text": "Спешни мерки за ограничаване на заразата сред животните предприема МВР в няколко региона на Югоизточна България. Сред мерките е и стриктен контрол по границите ни, тъй като се смята, че заразата идва от съседна Турция. Засега експертите не са категорични как точно е станало това.Вътрешният министър Валентин Радев разясни какви са мерките, които ще бъдат предприети.Препоръчваме да се отменят до десеткилометровата зона обществени прояви с голямо струпване на хора, има събори, прояви най-различни, но обобщихме така, за да не пропуснем там, където има зараза, в десеткилометровата зона.Второ, проверката, контролът по контролно-пропускателните пунктове за пренос на храни, които съдържат свинско месо. Засилваме проверките по автотранспортните средства, навсякъде, който пренася нещо, да не се изненадва, спираме и проверяваме.Третата препоръка е към МРРБ – задължително ежедневно почистване на местата в десеткилометровата зона преди граничния контрол. И последната мярка, която много дебатирахме, но аз се свързах и с госпожа Караянчева, предлагам утре среща на оперативния щаб с председателите на парламентарните групи\", добави още Радев. ", "date": "2018.07.16", "title": "МВР със спешни мерки за ограничаване на заразата сред животните"}
{"url": "https://www.novinite.bg/articles/162039/Sled-remonta-Darvetata-kraj-Graf-Ignatiev-znachitelno-namalyaha", "text": "Вече втори месец тече ремонта на улица \"Граф Игнатиев\", но многото отсечени дървета притесниха част от столичани, които се събраха в новосъздадена организация Гражданска инициатива \"Зелени улици\". Според хората, обещанията на Столична община за запазване на съществуващата дървесна растителност, не се спазват. Снимки показват, че част от дърветата са отсечени, някои са повредени от строителните машини и немарливо отношение на работниците, а други в момента са с оголени корени и има опасност да изсъхнат. Гражданската инициатива стартира подписка, с която иска да се прекрати нараняването и сечта на здрави дървета. Също така да бъдат възстановени вече изсечените с подходящи нови на същото място, а не \"някъде в района\". От \"Зелени улици\" искат също да се създаде регистър на дърветата в града, който да е достъпен до гражданите и изобщо целият реален инвестиционен проект за ремонта на ул. \"Граф Игнатиев\" да стане обществено достояние. Пред журналисти част от \"Зелени улици\" заявиха, че в ремонта, който прави общината няма нищо модерно, а всъщност в него се вижда дълбок соц маниер. Според тях ремонтът трябва да се прави за хората, а не за да е удобен за строителните фирми.", "date": "2018.07.16", "title": "След ремонта: Дърветата край \"Граф Игнатиев\" значително намаляха"}
{"url": "https://www.novinite.bg/articles/162051/Otkriha-narusheniya-v-kachestvoto-na-vodata-v-nyakolko-stolichni-basejna", "text": "Проверката на чистотата в откритите плувни басейни в София показва редица нарушения, коментира главен инспектор Марияна Петрова пред БНТ. Нарушенията са свързани с химичните показатели за качеството на водата. Издадени са съответните предписания.Задължително всяка сутрин се взимат проби, собствениците на басейни имат възможност да правят и експресни тестове за установяване на промени в химичния състав на водата.Проби се взимат и в активната част на деня, когато има посетители, за да се докаже, че самите пречиствателни съоръжения работят добре, препаратът се дозира добре и няма никаква опасност, допълни още експертът.", "date": "2018.07.16", "title": "Откриха нарушения в качеството на водата в няколко столични басейна"}
{"url": "https://www.novinite.bg/articles/162064/Sliven-iska-vrashtane-na-Chajka-ekspres", "text": "Да бъде възстановено движението на легендарната влакова композиция „Чайка експрес“, настоява Община Сливен в писмо до „БДЖ - Пътнически превози“ ЕООД. Влакът - най-бързата жп връзка със столицата и морето, за първи път бе пуснат в движение преди повече от шест десетилетия. Преди три години неочаквано разписанието му бе променено и към днешна дата, той се движи само в петък.„Искането се отправя за трети, пореден път, заради необходимостта гражданите на Сливен и региона за ежедневна директна връзка със София и морските общини. Освен до столицата, пътниците правят връзки и за други направления- Пловдив, Стара Загора, Русе, Велико Търново, Горна Оряховица... А най-засегнати са студентите и учениците“, подчертават от местната власт.И заявяват, че към искането им се присъединяват и други общини от подбалканската линия.", "date": "2018.07.16", "title": "Сливен иска връщане на „Чайка експрес“"}
{"url": "https://www.novinite.bg/articles/162063/Rekordno-niska-bezrabotica-otchita-Agenciyata-po-zaetostta-prez-yuni-0", "text": "Установената тенденция за намаляване на регистрираната безработица в страната продължава и през юни, като през месеца равнището се установява на 5.7 на сто, информираха от Агенцията по заетостта.Административната статистика отчита понижение от 0.4 процентни пункта спрямо май 2018 г. и от 1.1 процентни пункта на годишна база.Регистрираните безработни в края на месеца са общо 188 576, като числеността им се свива с 5.9 процента спрямо предходния месец и с 15.9 на сто спрямо година по-рано. Новорегистрираните лица през юни са 21 898, като от тях 1 704 са били неактивни, т.е. не са били нито заети, нито учащи, и не са търсили работа. От началото на годината служителите от бюрата по труда са активирали 31 903 лица, като е приложен целият инструментариум за активиране на Агенцията по заетостта: трудови борси, срещи и презентации със завършващите образование, организирани от кариерните центрове, дейности на младежки, ромски, трудови медиатори и др.Освен към безработните, дейността на бюрата по труда е насочена също към заети, учащи и пенсионери, през юни 818 души от тези групи са били регистрирани като търсещи работа.Общо 23 769 лица са постъпили на работа през месеца, като 75.2 на сто от тях са устроени в реалната икономика. В резултат от изпълнението на активните мерки за насърчаване на заетостта сред безработните, през месеца в субсидирана заетост са включени 5 886 лица: 2 720 - по програми, 2 488 - по схеми на Оперативна програма \"Развитие на човешките ресурси\" и 678 - по мерки.През месеца общо 797 безработни лица са включени в обучения за придобиване на нова квалификация и ключови компетентности. Основно професиите в които се обучават курсистите са в областта на хотелиерството, туризма, строителството, а ключовите компенетности са: дигитална, предприемачество, умения за учене.Заявените работни места на първичния пазар на труда през юни са 17 339, като 83.3 процента от тях са в частния сектор. Най-голям дял свободни работни места са заявени в преработващата промишленост, търговията , хотелиерството и ресторантьорството, административните и спомагателните дейности , операциите с недвижими имоти , строителството и др.Най-търсените групи професии през месеца са били: персонал, зает в сферата на персоналните услуги (бармани, сервитьори, готвачи, камериери и др.); работници в добивната и преработващата промишленост, строителството и транспорта; оператори на стационарни машини и съоръжения; продавачи; работници по събиране на отпадъци и сродни на тях; квалифицирани работници по производството на храни, облекло, дървени изделия и сродни на тях; металурзи, машиностроители и сродни на тях и занаятчии; монтажници; помощници при приготвяне на храни; преподаватели; водачи на МПС и подвижни съоръжения и др.", "date": "2018.07.16", "title": "Рекордно ниска безработица отчита Агенцията по заетостта през юни 0"}
{"url": "https://www.novinite.bg/articles/162056/CACAO-BEACH-CLUB-startira-seriyata-ot-partita-SPICE-zaedno-s-Franky-Rizardo", "text": "Този уикенд в Cacao Beach Club предстои откриването на серията от партита, наречени SPICE. Новата концепция на клуба събира артисти и фенове за вечер, изпълнена само и единствено с хаус и текхаус музика. По този повод, на 20 юли, зад пулта ще се качи един от най-ярките представители на холандската хаус музика Franky Rizardo. Българското участие по време на SPICE вечерта ще бъде в лицата на Deso & Kaiski. Franky Rizardo безспорно е един от най-харесваните холандски артисти. Стартира кариерата си със седмичното радио предаване FLOW, създавайки бранд, който дава тласък на дийп хаус музиката в Холандия и продължава да бъде неразделна част от хаус средите по света. През годините участията му се простират до някои от най-посещаваните международни клубове, а музиката му е подкрепяна от имена като Steve Angello, Fedde le Grand, Erick E. и много други. Създателят на хитовото парче Funky Noise е част от Defected от 2010г. насам,издавайки сензационни релийзи за влиятелния лейбъл, всички от които демонстрират разнообразния му стил и освежаващ звук. Проектите и колаборации на Rizardo не спират дотук, защото през 2015г. основава и собствения си лейбъл LTF Records – платформа, предназначена за издаване не само на личната му музика, но и тази на потенциални, изгряващи артисти. През 2017г. Franky Rizardo продължава да работи на пълни обороти и да развива успешно запазения си стил. През изминалата година той издаде парчета не само за Defected Records, но и за други ключови лейбъли като Saved Records и Circus Recordings. Без почивка холандският талант стартира 2018-а година с препълнен график, включващ събития като We Are FSTVL, Defected Croatia, Tomorrowland, Mysteryland и Cacao Beach Club. Билети за 20 юли може да намерите в мрежата на Eventim.bg на цена от 15 лв. Повече информация за програмата на CACAO BEACH CLUB може да откриете на официалната страница във Facebook, както и на cacaobeach.bg", "date": "2018.07.16", "title": "CACAO BEACH CLUB стартира серията от партита SPICE заедно с Franky Rizardo"}
{"url": "https://www.novinite.bg/articles/162044/Tramp-i-Putin-se-sreshtat-vav-Finlandiya", "text": "Доналд Тръмп и Владимир Путин се срещат в понеделник във Финландия. Това е първата самостоятелна среща на президентите на Съединените щати и Русия.Миналата година те имаха кратки разговори на международен форум във Виетнам, но сега е предвидена дълга среща в присъствието само на преводачи.Срещата идва в момент, в който Русия беше директно обвинена от федерални прокурори в Съединените щати, че е организирала тайна операция, за да помогне на Тръмп да стане президент.В същото време, очаквания за конкретни споразумения между двамата лидери почти няма. ", "date": "2018.07.16", "title": "Тръмп и Путин се срещат във Финландия"}
{"url": "https://www.novinite.bg/articles/162066/Realizaciyata-na-nov-arheologicheski-park-v-stolicata-shte-zapochne-sledvashtata-godina", "text": "Той ще бъде на територията на неолитното селище в район Слатина. Разбитите немски бараки от Втората световна война близо до разкопките ще бъдат разрушени и на тяхно място ще има детски посетителски център с озеленено пространство. Близо 300 000 лева са отделени за този обект от бюджета на общината до момента. По думите на Йорданка Фандъкова, археологическите проучвания дават възможност на столицата да разкрие културното богатство на града. Кметът на София заяви, че продължават разкопките и на площад \"Света Неделя\".", "date": "2018.07.16", "title": "Реализацията на нов археологически парк в столицата ще започне следващата година"}
{"url": "https://www.novinite.bg/articles/162042/ENP-Ostavka-za-ministar-Porojanov", "text": "Министерство на земеделието и храните е тази институция, която трябва навреме и надлежно да обясни защо лишава от имущество българските граждани. Агенцията, с която министър Порожанов се опитва да оправдае комуникационен проблем не е отговорна за комуникационна криза, защото тя е експертен, а не политически орган на властта. Лична отговорност за назначението и ръководството на БАБХ носи премиера Борисов и министъра Порожанов, съгласно закона за БАБХ, глава III чл. 5 изпълнителнителният директор се назначава от Премиера по предложение на министъра на земеделието и храните. Министерският съвет и министърът са длъжни да оповестят името на френската лаборатория, в която се извършват анализите и да обяснят защо е издадена заповед за избиването на животните 5 дни преди да са готови анализите на взетите проби? Министърът и премиерът трябва да обяснят как са взети 6000 проби, без да разберат хората. Къде са първичните документи, номера от ушни марки и имената на собствениците, на чиито животни са взети пробите, тоест публично оповестяване на лабораторните дневници. В случая, че тези факти не бъдат изяснени, българското общество ще остане с убеждението, че у нас се стимулира отглеждането на Вълци, а не на овце и кози. „Министерски съвет да определи адекватно финансово обезщетение за избитите животни и мерки за възстановяване на поминъка в регионите, като след установяване на био сигурност да се компенсират стопаните с живи и здрави животни със същата бройка за връщане на социалното равновесие в регионите.” заяви председателят на Единна народна партия Валентина Василева. Финансовата компенсация е само за разходите, които са направени примерно за фураж за животните, но истинското възстановяване на самия поминък на хората става именно чрез живи животни. Очакваме Министерски съвет и Министерство на земеделието и храните да привлекат гражданите и обществото като партньор в информационната кампания. Сегашната ситуация предизвиква истерия и липса на сигурност, както у животновъдите, така и сред консуматорите на мляко и месо. Първата и най-елементарна мярка за възстановяване на доверието е задължителната оставката на министър Порожанов.", "date": "2018.07.16", "title": "ЕНП-Оставка за министър Порожанов"}
{"url": "https://www.novinite.bg/articles/162059/Karakachanov-Tova-che-v-Balgariya-tajno-kacat-samoleti-s-nelegalni-migranti-na-voennite-letishta-e-falshiva-novina", "text": "Това са фактите, заявява в  заместник министър-председателят по обществения ред и сигурността, министър на отбраната и лидер на ВМРО – Българско национално движение Красимир Каракачанов. Поводът са спекулациите от страна на определени политици, разпространявани чрез сайтове с неясен статут, че в България даже се карат мигранти едва ли не с военни самолети.От 2016 г. насам потокът на мигранти е намалял драстично и аз в качеството ми на заместник министър-председател по обществен ред и сигурност съм категоричен, че България няма да допусне отново кризата от 2013-2016 г., продължава вицепремиерът.Той е категоричен:Слуховете, че някакви конспиративни полети „доставят“ нелегални мигранти в страната ни, кацайки тайно на военни летища са смехотворни. За да кацне самолет на военно летище, трябва аз да разреша. А за да разреша, трябва да зная каква е целта. Това важи и за военните, и за цивилните самолети. Ето защо, когато се говорят и пишат подобни откровени лъжи, нека поне техните автори да се запознаят с елементарната фактология.Още от 2013-та година в качеството ми на лидер на ВМРО - БНД застъпвам позициите, че България категорично няма да стане мигрантското гето на Европа. Днес, като ресорен вицепремиер по сигурността, го заявявам с цялата категоричност на фактите.Изисках официална статистика от Агенцията за бежанците колко пребиваващи има в момента в страната и колко има настанени в центровете от 2015 г. до сега. И цифрите са красноречиви:Ако през януари 2015 г. капацитетът на центровете е бил запълнен на 67%, през ноември 2016 г. стига до 103%, то през 2017 г. и до сега тенденцията е на трайно намаляване – към месец юли 2018 г. той е едва 11%.Хората, които са влезли на територията на България през периода 2015-2018 г., са основно от Афганистан, Ирак и Сирия.От тези данни стават ясни няколко неща, с които откровено се спекулира и се използват страховете на хората от нова бежанска вълна, за да се извличат политически дивиденти (включително крайности, като това, че животните в Ямболско се избиват, за да се настаняват в постройките мигранти). Първото е, че оградата по границата има своя ефект и независимо от твърденията, че се прескача с „овчарски скок“, тя работи! Второто е, че гранична полиция и армията изпълняват съвестно своите задължения. И третото е, че Патриотите във властта изпълнихме едно от основните си предизборни обещания – да се справим с миграционния натиск над страната ни.Да, Европа, която ги канеше допреди половин година, днес се опитва да се отърве от мигрантите. Първо чрез квотния принцип на разпределение, който не сработи, а сега чрез активиране на Дъблинското споразумение, но и това няма да допуснем. От години говорим, че центровете за настаняване от отворен тип нямат място в населените места, като пребиваващите там трябва максимално бързо да бъдат депортирани обратно. Това е единственият начин да запазим България.Ето защо аз, като заместник министър-председател по обществения ред и сигурността, ще подкрепя внесеното миналата седмица  – писмо до МС, от българския представител в Европейския парламент Ангел Джамбазки и столичния общински съветник от ВМРО Карлос Контрера за закриването на тези центрове, където законодателно е възможно, и ще изискам и категоричната позиция на колегите ми да не допускаме двустранни споразумения или активиране на дъблинските регламенти в настоящия им вид, т.е. да не допуснем да приемаме обратно бежанци, завършва позицията на Красимир Каракачанов.", "date": "2018.07.16", "title": "Каракачанов: Това, че в България тайно кацат самолети с нелегални мигранти на военните летища, е фалшива новина!"}
{"url": "https://www.novinite.bg/articles/162055/Novo-ognishte-na-ptichi-grip-v-Dobrichko", "text": "Ново огнище на птичи грип е открито в Добричко, този път в животновъден обект за отглеждане на пилета-бройлери, намиращ се в с. Миладиновци. Положителните резултати са потвърдени след лабораторни изследвания, съобщава Агрозина.Със заповед на изпълнителния директор на БАБХ д-р Дамян Илиев е определена 3-километрова предпазна зона, обхващаща с. Миладиновци и с. Ловчанци, Добрич.  Определена е и 10-километрова наблюдаваща зона. Предстои да бъде огранизирано принудително убиване по хуманен начин на всички засегнати и контактни птици в животновъдния обект. След това ще се извърши механично почистване и многократна дезинфекция на помещенията за птици, оборудването, транспортните средства, както и на дворовете и улиците в и около птицевъдния обект. Припомняме Ви, че в края на миналия месец над един милион  яйца бяха изтеглени от търговските вериги заради птичия грип. От началото на 2018 г. са потвърдени 11 огнища на птичи грип – 2 във ферми за кокошки носачки и 9 във ферми за патици.От Агенцията по безопасност на храните подчертават, че изтеглените яйца от пазара не представляват риск за здравето.", "date": "2018.07.16", "title": "Ново огнище на птичи грип в Добричко"}
{"url": "https://www.novinite.bg/articles/162041/Maya-Manolova-shte-uchastva-v-zasedanieto-na-rabotnata-grupa-po-Zakona-za-horata-s-uvrejdaniya", "text": "Омбудсманът Мая Манолова ще участва утре, 16 юли 2018 г., от 10.00 часа в Министерството на труда и социалната политика в заседанието на работната група, която изготвя проекта на Закон за хората с увреждания. Припомняме, че омбудсманът внесе в парламента законопроект за личната помощ, който изработи съвместно с майки на деца с увреждания. Общественият посредник заяви подкрепата си и за другите два проекта - на Закон за хората с увреждания и на Закон за социалните услуги и ще следи те да бъдат приети в разумни срокове от Народното събрание, каквото е и искането на хората с увреждания.", "date": "2018.07.16", "title": "Мая Манолова ще участва в заседанието на работната  група по Закона за хората с увреждания"}
{"url": "https://www.novinite.bg/articles/162057/Tramp-i-Putin-se-sreshtat-vav-Finlandiya", "text": "Доналд Тръмп и Владимир Путин се срещат в понеделник във Финландия. И двамата вече са в Хелзинки. Това е първата самостоятелна среща на президентите на Съединените щати и Русия. Миналата година те имаха кратки разговори на международен форум във Виетнам, но сега е предвидена дълга среща в присъствието само на преводачи. Срещата идва в момент, в който Русия беше директно обвинена от федерални прокурори в Съединените щати, че е организирала тайна операция, за да помогне на Тръмп да стане президент. В същото време, очаквания за конкретни споразумения между двамата лидери почти", "date": "2018.07.16", "title": "Тръмп и Путин се срещат във Финландия"}
{"url": "https://www.novinite.bg/articles/162060/Kralev-obsadi-s-poslanika-na-Arjentina-predstoyashtite-v-Buenos-Ajres-Mladejki-olimpijski-igri", "text": "Министърът на младежта и спорта Красен Кралев се срещна с Н.Пр. Алберто Алфредо Мануел Труеба, извънреден и пълномощен посланик на Аржентина в България. Двамата обсъдиха домакинството на Летните младежки олимпийски игри, които ще се проведат в Буенос Айрес от 6 до 18 октомври. Министър Кралев информира госта си, че до момента България има спечелени 19 квоти на 20 спортисти в 12 вида спорт. „Убеден съм, че Аржентина ще проведе Младежките олимпийски игри на едно много високо ниво. Очакваме да спечелим още 5 квоти за участие в Игрите. Подготвили сме някои изненади. Имаме изключително талантливо поколение млади спортисти, които могат да донесат успехи на България на Игрите, като Христо Христов - вдигане на тежести, Анна Келман и Татяна Воложанина - художествена гимнастика, Александра Начева - лека атлетика, Едмонд Назарян - борба, Горяна Стоева - бокс, Адриан Андреев - тенис“, каза Кралев. Н. Пр. Алберто Алфредо Мануел Труеба обяви по време на срещата, че Аржентина е заинтересувана от разширяване на партньорството между двете страни както в областта на спорта, така и на младежта. Той изрази готовност да съдейства за всичко, от което българската делегация би имала нужда по време на престоя си в Буенос Айрес.", "date": "2018.07.16", "title": "Кралев обсъди с посланика на Аржентина предстоящите в Буенос Айрес Младежки олимпийски игри"}
{"url": "https://www.novinite.bg/articles/162065/Valeri-Simeonov-Turisticheski-danak-shte-ima-i-za-aparthotelite", "text": "Такса за апартхотелите ще извади „на светло” бизнеса на тези от собствениците им, които ги отдават под наем. Това предвиждат промените в Закона за местните данъци и такси, които вече се разглеждат в парламентарните комисии, каза във Варна вицепремиерът Валери Симеонов, съобщи БНР.Така ще бъдат обложени всички жилища, които под прикритието на частна собственост упражняват нерегламентирана търговска дейност – не плащат данъци, нямат категоризация и са нелоялна конкуренция на регистрираните хотели. Промените в закона предвиждат и създаване на регистър на нощувките в апартхотелите.По думите на Симеонов проектът прави разлика между апарт хотелите в националните курорти и извън тях. За големите комплекси таксата ще бъде от 0,5 до 0,7% от данъчната оценка на апартаментите, които се отдават под наем, обясни вицепремиерът. По думите му за апартхотелите извън националните курорти налогът е планиран между 0,1 и 0,3 на сто.", "date": "2018.07.16", "title": "Валери Симеонов: Туристически данък ще има и за апартхотелите"}
{"url": "https://www.novinite.bg/articles/162054/Vandali-unishtojiha-novite-dravcheta-na-Okolovrastnoto-v-Sofiya", "text": "29 от новозасадените дървета покрай Околовръстния път станаха обект на вандализъм, съобщи във Фейсбук кметът на София .Експерти да намерили дърветата прерязани ниско в основата. В момента се прави разследване по случая, информира тя и изрази надежда, че камерите на близскостоящите търговски обекти ще помогнат за бързото идентифициране на извършителя на това грозно деяние, така че той да понесе последствията, регламентирани от Закона.", "date": "2018.07.16", "title": "Вандали унищожиха новите дръвчета на Околовръстното в София"}
{"url": "https://www.novinite.bg/articles/162038/Zatvaryat-uchastak-ot-bul-Pencho-Slavejkov-v-Sofiya", "text": "Заради строителството на третия диаметър на столичното метро и ремонт на участък от бул.\"Пенчо Славейков\" се въвежда промяна в организацията на движение, съобщават от Столичната община.От 16 юли до 16 септември се забранява влизането на пътни превозни средства както следа:- по бул. \"Пенчо Славейков\" при кръстовището с ул. \"Свети Георги Софийски\". Движението ще се извършва двупосочно чрез обход по ул. \"Свети Георги Софийски\" и между бул. \"Пенчо Славейков\" и ул. \"Константин Иречек\" и по съществуващата пътна връзка.- По южната половина от пътното платно на ул. \"Свети Георги Софийски\" в участък от около 50 м преди бул. \"Пенчо Славейков\" и по южната половина от пътното платно на бул. \"Прага\" в участък от около 20 м след бул. \"Пенчо Славейков\". Движението ще се извършва двупосочно в по една пътна лента по северната половина от пътното платно по ул. \"Свети Георги Софийски\" и по бул. \"Прага\" в същия участък.- -по крайните две пътни ленти от източната страна на пътното платно на бул. \"Пенчо Славейков\" между ул. \"Разслатица\" и съществуващата временна пътна връзка.От 4.30 часа на 16 юли до 24.00 часа на 16 септември се възстановява маршрутът на автобусна линия 604 в посока гара \"Искър\" по бул. \"Пенчо Славейков\" надясно по ул. \"Свети Георги Софийски\", наляво по бул. \"Акад. Иван Евстатиев Гешов\", наляво по бул. \"България\" по маршрута си.Променя се маршрутът на автобусна линия 72 в посока хотел \"Плиска\" - по ул. \"Свети Георги Софийски\" надясно по съществуващата пътна връзка, надясно по бул. Пенчо Славейков\" и по маршрута си. В посока Западен парк автобусите от линия 72 ще се движат по бул. \"Пенчо Славейков\", наляво по съществуващата пътна връзка , наляво по ул. \"Свети Георги Софийски и по маршрута си.Тролейбусите от линии 2, 8 и 9 ще се движат по ул. \"Свети Георги Софийки\" към бул. \"Прага\" и от там към ул. \"Свети Георги Софийски\".", "date": "2018.07.16", "title": "Затварят участък от бул. \"Пенчо Славейков\" в София"}
