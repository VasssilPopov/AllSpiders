{"url": "https://www.novinite.bg/articles/181858/Evropejskiyat-sayuz-dade-nova-otsrochka-za-Brekzit", "text": "Европейският съюз реши да даде на Великобритания исканата отсрочка за Брекзит до 31 януари догодина. 27-те посланиците на страните от Евросъюза решиха, че отлагането ще бъде гъвкаво, което означава, че Обединеното кралство може да напусне Съюза и по-рано от 31 януари, ако британският парламент одобри споразумението. Председателят на Европейския съвет Доналд Туск съобщи в Туитър, че решението ще бъде одобрено в писмена процедура, а няма да бъде свиквана извънредна среща на върха.", "date": "2019.10.28", "title": "Европейският съюз даде нова отсрочка за Брекзит"}
{"url": "https://www.novinite.bg/articles/181856/Vijte-oficialni-mejdinni-rezultati-ot-mestniya-vot-kam-945-ch", "text": "ЦИК започна да изнася първите данни от обработването на изборните протоколи. Ето какво показват данните към 9.45 часа.В  – при 40.72% преброени протоколи – Йорданка Фандъкова има 36.38% пред Мая Манолова, която има 27.28%. Следващата седмица в София със сигурност ще има балотаж.Изненада в  – въпреки първите данни на социолозите, че Дани Каназирева е на второ място, засега при 71.82% обработени протоколи, втори е Славчо Атанасов от ВМРО – НФСБ с 16.10 на сто. –  с 50.19% при обработени 55.47% от протоколите. Анелия Клисарова е втора с 14.01%. – при 96.93% обработени протоколи – Димитър Николов печели с 65.86% пред Николай Тишев, който е с 10.21%.В  – безапелационна победа на Живко Тодоров с 68.63%, пред 14.47% за Иван Върляков, при обработени 100.00% от секционните протоколи.Хасан Азис получава 55.51% от гласовете в , а Никола Чанев е с 28.28%. Обработени са 90.82% от протоколите.За кметския стол в  на втори тур ще се борят Любомир Христов от ГЕРБ и Венцислав Венков от БСП. Те получават съответно 32.35% и 22.02% от гласовете при обработени 99.28% СИК протоколи в OИК.Кандидатът на ГЕРБ остава в кметското кресло и във . Данните при обработени 100.00% СИК протоколи в OИК показват, че за Даниел Панов бюлетини са пуснали 60.55% от съгражданите му. Втора е Весела Лечева с 22.22%.Във  на балотаж ще участват Огнян Ценков и Цветан Ценков. При обработени 74.64% СИК протоколи в OИК, Огнян Ценков получава 31.93%, а Цветан Ценков – 32.05%.Във  при обработени 97.52% СИК протоколи в OИК, Калин Каменов от ГЕРБ води с 72.82% пред кандидата за кмет Момчил Младенов, който получава 14.14%.Таня Христова води в битката за кметското място в . Тя получава 58,63%. Втори в надпреварата е Ивелин Николов с 17,39% при обработени 99.17% СИК протоколи в OИК.В  Йордан Йорданов получава 41.22%, а Надежда Петкова е втора с резултат 29.46% при обработени 100.00% СИК протоколи в OИК.Петър Паунов води резултата в  с 54.96% пред претендента му – Здравко Милев, който получава 25.80% при обработени 100% от протоколите.В при обработени 98.09% СИК протоколи в OИК Корнелия Маринова води с 28.82%, а след нея е Радина Банкова с 26.30%.В  при обработени 88.93% СИК протоколи в OИК Атанас Камбитов води с 25.71%. След него в надпреварата е Румен Томов е с 20.46%.\r\nЗлатко Живков води надпреварата в  с 71.75%, а след него е Илия Илиев с резултат 13.84% при обработени 100% СИК протоколи в OИК.\r\nВ  Тодор Попов е с резултат 44.72%, а след него е Благо Солов с 18.50%. Трети е Иван Панайотов с 17.58% при обработени 100.00% СИК протоколи в OИК.\r\nСтанислав Владимиров води към 9.45 часа резултата в . Той получава 41.16%. Втори в битката при обработени 73.88% от протоколите е Вяра Церовска с 39.42%.В  Георг Спартански получава 38.01% при обработени 89.13% СИК протоколи в OИК. След него е Мирослав Петров с 29.26%.В  в битката за кметското място при обработени 100.00% СИК протоколи в OИК води Денчо Бояджиев с 25.38%, а втори е Валентин Василев с 24.36%.В  при обработени 61.39% СИК протоколи в OИК Пенчо Милков получава 35.34%. След него е Диана Иванова с 25.56%.Юлиян Найденов получава 48.51% при обработени 99.54% СИК протоколи в OИК в . Втори е Момчил Неков с 29.02%.В  кандидатът за кмет Стефан Радев води в резултата при обработени 100.00% от протоколите с 48.47%. След него е Кольо Милев с 24.33%.Николай Мелемов е първи в надпреварата в . При обработени 100.00% СИК протоколи в OИК той получава 39.84%. След него е Стефан Сабрутев с 21.46%.В  Дарин Димитров води резултата при обработени 97.24% СИК протоколи в OИК с 49.17%. След него е Хамди Илиязов с 36.34%.В  при обработени 67.46% СИК протоколи в OИК първи е Станислав Дечев с 51.03%, а след него се нарежда Коста Стоев с 17.50%.При обработени 100.00% СИК протоколи в OИК в  първи с резултат от 40.18% е Валентин Ревански. След него е Катя Георгиева с резултат 21.54%.", "date": "2019.10.28", "title": "Вижте официални междинни резултати от местния вот към 9.45 ч."}
{"url": "https://www.novinite.bg/articles/181848/Pochina-bivshiyat-savetski-disident-i-pisatel-Vladimir-Bukovski", "text": "На 76-годишна възраст в английския град Кембридж почина бившият съветски дисидент и писател Владимир Буковски, предаде БТА. Буковски си е отишъл в болницата \"Адънбрукс\" вследствие на сърдечен пристъп. През последните години писателят имаше здравни проблеми.През 60-те и 70-те години на миналия век Буковски беше известен деятел на дисидентското движение в СССР и през 1972 година беше осъден за \"Антисъветска агитация\" на две години затвор и пет години изселване. Той беше най-известният съветски политически затворник на своето време. Буковски първи разобличи съветския режим за това, че използва психиатрични болници за насилствено настаняване на дисиденти.През 1976 година на летището в Цюрих властите на СССР замениха писателя с осъдения на затвор в Чили лидер на комунистическата партия на тази страна Луис Корвалан. Оттогава дисидентът се установи за постоянно в град Кембридж.", "date": "2019.10.28", "title": "Почина бившият съветски дисидент и писател Владимир Буковски"}
{"url": "https://www.novinite.bg/articles/181873/Maj-se-zakleshti-v-80-metrov-komin-v-grad-Karlajl-SNIMKI", "text": "Мъж се заклещи на висок комин в град Карлайл в северозападната част на Великобритания. Той е в това положение от сутринта и засега напразно се опитват да го спасят, съобщава ITV. Мъжът е забелязан на самия връх на комина - на надморска височина от 290 фута (около 88,3 метра) днес сутринта. На място се намират пожарни, линейки и полиция, за да спасят мъжа и да го спуснат.Хеликоптер обикаля близо до огромната тръба на комина. Видео на очевидци показва, че мъжът виси с главата надолу. Как се озовал в това положение, медиите не съобщават. Органите на реда съобщиха и за затварянето на близките пътища. Коминът на компанията „Dixon’s Chimney“ се намира на територията на бившата фабрика за памук „Shaddon Mill“. Коминът се е превърнал в местна атракция поради височината си. Сега в сградата на фабриката има апартаменти, а в друга част от нея - Институтът за изкуства на Камбрия", "date": "2019.10.28", "title": "Мъж се заклещи в 80-метров комин в град Карлайл (СНИМКИ)"}
{"url": "https://www.novinite.bg/articles/181870/Avtobus-s-deca-se-samozapali-na-Predela-nyama-postradali-deca", "text": "Автобус с деца се самозапали на прохода Предела. Инцидентът е станал около 10,30 часа, съобщи БНР. В него са пътували ученици от Велико Търново, които отивали на планинска лагер-школа в Добринище. Докато пътували, гъст дим изпълнил автобуса. Ръководителите са предприели веднага евакуация на децата. Направили са верига, за да могат учениците да слязат безпроблемно.Шофьорът на автобуса Димитър Докин, който е и собственик на фирмата от Разлог, е започнал сам да гаси пламъците с пожарогасителя в рейса. На мястото след това пристигнал и екип на Районната служба \"Пожарна безопасност и защита на населението\" и пожарът бързо бил потушен. Няма пострадали деца, нито вдишали дим. Изпратен им е бил друг автобус, с който групата да продължат към хижа Безбог. По първоначална информация причината за възникналия огън е техническа повреда. Инцидентът не попречи на движението в прохода.", "date": "2019.10.28", "title": "Автобус с деца се самозапали на Предела, няма пострадали деца"}
{"url": "https://www.novinite.bg/articles/181883/Strashno-Tretoklasnik-pochina-sled-natravyane-s-hrana-v-Kardam-Sestra-mu-sashto-zle", "text": "Момче в трети клас от генералтошевското село Кардам почина, а сестра му – на 11 години, е приета в тежко състояние в болницата в Добрич, съобщи Про Нюз Добрич. Лекари предполагат, че става дума за токсикация, най-вероятно с храна.Трагедията се разиграла вчера в семейство с шест деца в Кардам. След прием на храна децата се почувствали зле и бил повикан общопрактикуващият лекар. Той им изписал медикаменти. Две от децата обаче не се повлияли. Според запознати момчето починало в дома си, пише Про нюз Добрич.11-годишното момиче бе прието за лечение в ранните часове на денонощието, каза директорът на Многопрофилната болница за активно лечение в Добрич д-р Светозар Байчев. Детето постъпило в Спешно отделение в увредено състояние, настанено е в Детско отделение.В момента е на реанимация, стабилизирано е, каза д-р Байчев. Консултирано е с националния консултант по кардиология за Североизточна България, който препоръчал да бъде насочено към лечение в болница \"Света Анна\" във Варна. Има засягане на сърцето, учестена сърдечна дейност, най-вероятно токсикация, но не можем да кажем каква е причината за нея, обясни д-р Байчев. По думите му останалите деца от семейството се чувстват добре, нямат признаци като на приетото в болницата в Добрич момиче.Извършена е аутопсия на починалото момче. При нея не е установено нещо, което да показва причината за смъртта, съобщи началникът на Отделението по съдебна медицина д-р Димитров. Той допълни, че ще бъдат направени допълнителни микробиологични, токсикологични и хистологични изследвания.Децата от многодетното семейство ходят на училище, много са начетени, любезни и възпитани, споделиха за Про Нюз Добрич хора от Кардам. Те разказаха, че семейството било от скоро в селото, преди живеело в Пчеларово. В момента за децата се грижела само майката, помагали й родителите й. Жената се хващала да работи каквото намери, през това лято била в Албена.", "date": "2019.10.28", "title": "Страшно! Третокласник почина след натравяне с храна в Кардам! Сестра му също зле"}
{"url": "https://www.novinite.bg/articles/181869/Moris-Robinsan-shoforat-na-kamiona-kovcheg-ot-Eseks-se-izpravi-pred-sada", "text": "Шофьорът на камиона, в който бяха открити 39 тела, се яви пред британски съд по видеовръзка по обвинения в убийство и трафик на хора, предаде БТА.25-годишният Морис Робинсън бе изправен пред съд в английския град Челмсфорд, графство Есекс. Той не поиска освобождаване под гаранция и ще остане в ареста до 25 ноември, когато делото ще продължи в лондонския централен наказателен съд \"Олд Бейли\".Британският премиер Борис Джонсън се подписа в книгата за съболезнования за 39-те жертви, чиито тела бяха намерени в хладилния камион на 23 октомври.Първоначално британската полиция смяташе, че тези незаконни имигранти са китайци, но впоследствие се оказа, че много от тях са виетнамци. Полицията посочи, че повечето жертви не са носели документи за самоличност и идентификацията се извършва с пръстови отпечатъци, зъбен статус и ДНК, както и със снимки от приятели и роднини.", "date": "2019.10.28", "title": "Морис Робинсън  - шофьорът на камиона-ковчег от Есекс се изправи пред съда"}
{"url": "https://www.novinite.bg/articles/181868/Vtori-den-gori-Stara-planina-pri-granicata-sas-Sarbiya-VIDEO-SNIMKA", "text": "Втори ден гори Стара планина над Чипровци – между върховете Дража глава и Голема чука. Фронтът е близо 5 километра и обхваща границата със Сърбия. Горят високи храсти и сухи треви. Пламъците обаче приближават гората. Местността е силно пресечена, районът е изключително труднодостъпен – на високопроходим автомобил са му необходими 4 часа, за да я достигне.\r\nНаблизо няма населени места, които да са застрашени от пламъците.\r\n \r\nВ българската част на границата са пожарникари, включили са се и от горското стопанство в района, а местната власт търси доброволци. Пожарникари с техника гасят и от сръбска територия.\r\n\r\n\r\n\r\n\r\n\r\n\r\n\r\n", "date": "2019.10.28", "title": "Втори ден гори Стара планина при границата със Сърбия (ВИДЕО/СНИМКА)"}
{"url": "https://www.novinite.bg/articles/181881/Hristo-Ivanov-Balgariya-se-upravlyava-ot-Saraite-i-oshte-edna-sgrada", "text": "\r\nСкрити центрове на власт има у нас. Те не съвпадат с формалните институции, които би трябвало да вземат решенията. ВСС, който има тази сложна процедура да вземе това решение, всъщност изпълнява тези танци като един севернокорейски ансамбъл, за да легитимира решение, взето в други едни две сгради. Това заяви пред bTV съпредседателят на Демократична България Христо Иванов.\r\n\r\n\r\n\r\n\r\n\r\n\r\n\r\n\r\n„Единствените сме, които смеем да влезем в тази тема. По тази тема българската политическа класа изпада в срамен ужас и мълчание. Понеже сме единствените, имаме дълг към нашите съграждани, когато се случва нещо толкова опасно за българската държавност, да реагираме.\r\nНе сме разчитали да извлечем дивиденти от това, просто знаехме, че ние не можем да си позволим да оставим това да мине между другото, между концертите на закриването на кампаниите да мине назначаването на следващия главен прокурор.\r\nТози човек беше назначен в една фалшифицирана процедура и това го каза господин Цацаров. Той каза, че решението за това назначение, както и за други назначения преди това, е било взето в други едни две сгради. Тоест, то не е било взето във Висшия съдебен съвет, където му е мястото.\r\n", "date": "2019.10.28", "title": "Христо Иванов: България се управлява от Сараите и още една сграда"}
{"url": "https://www.novinite.bg/articles/181880/Poziciya-na-Maya-Manolova-otnosno-pokana-na-GERB-za-debat-na-neutralen-teren", "text": "„Разбирам от медиите, че от щаба на г-жа Фандъкова ме били поканили на дебат с екипите на “неутрален терен”. Отговорът ми е прост, ще се явя на всеки лидерски дебат с г-жа Фандъкова, очи в очи, а не криейки се зад екипи и съветници. Смятам, че го дължим на гражданите, за да направят своя информиран избор. Време е София да има кмет, който да носи лична отговорност, а не изпълнителен директор.“", "date": "2019.10.28", "title": "Позиция на Мая Манолова относно покана на ГЕРБ за дебат на  “неутрален терен”"}
{"url": "https://www.novinite.bg/articles/181872/Karvavata-drama-v-Narechenski-bani-Bashta-obricha-sina-si-na-dojivoten-zatvor-sas-smrazyavashti-pokazaniya-v-sada", "text": "Бруталното убийство на софийския бизнесмен Венцислав Младенов в Нареченски бани отново е на дневен ред в съда. Преди обед единият от обвинените за умъртвяването му - Севдалин Боюклиев, даде подробни показания пред Окръжния съд в Пловдив. Той обаче не се призна за виновен, предаде от залата репортер на Novinite.bg от мястото на събитието. Припомняме, че държавното обвинение, както и частен ищец твърдят, че на 21 март 2018 година Севдалин и Марин Боюклиеви (баща и син), пребили по особено брутален начин своя съдружник в магазин и кръчма в Нареченски бани. Жертвата е била подложена на удари с ръце, различни предмети, душена, а после трупът е бил намушкан в бидон, увит в перде и захвърлен в микроязовир (ВЕЦ) на река Чая. Прокуратурата има доказателства, че в крайпътното заведение баджанакът на 47-годишния Маринов открива изхвърлена камера, запечатала фаталния побой и действията на убийците. Записващото устройство е монтирано от жертвата. Той се усъмнил, че Севдалин и Марин го мамят с пари. Оказал се прав и потърсил сметка от измамниците. Точно това отприщило животински бяс у тях и те го убили. От кадрите се виждало как пръв Севдалин започва побоя. След мелето все пак Венци бил още жив. За да го умъртвят, убийците го душили, млатили с греда, крак от гардероб и тъпата част на брадва. Точно ударите с последното оръжие се оказали фатални, сочи експертиза. После увили трупа в найлони, завързали го с въже, опаковали трупа в перде от кръчмата. Хладнокръвно прикрепили тежести и натикали жертвата в бидон, карали няколко километра и захвърлили варела във водоема.\r\nБащата и синът се върнали и изчистили местопрестъплението чрез препарати. В следващите дни Марин дори празнувал с авери рождения си ден и вдигал шумни наздравици.\r\nСлед уличаващия ги от камерата запис двамата мъже, които имат досиета и за кражби, биват арестувани – именно в разгара на купона за рождения ден на Боюклиев-младши. Марин Боюклиев си признава и завежда полицията до мястото, където са изхвърлили трупа в бидона.\r\nНа днешното заседание потресаващо безсърдечният Севдалин Боюклиев хвърли вината върху своя син. Той се съгласи да разкаже своята гледна точка, но без сам да я излага, а като отговаря на въпроси.\r\n\"Не се признавам за виновен. Имах бизнес отношения с пострадалия. Имахме намерения да отворим крайпътен хотел-ресторант в Нареченски бани. Докато строяхме ползвахме помещения за магазин, в който се продавха млечни и месни продукти. Маринов внасяше стока от Сърбия. Той беше нервак, дори наби и изгони един работник, който лично бе докарал от София - Тодор се казваше. Други двама работници видяха случката и сами напуснаха. Аз също реших да не се занимавам и д анямам общо с Венци, ходих само да помагам, когато имаше нещо за дострояване по обекта, защото синът ми Марин бе съдружник с Венци.\", каза Севдалин Боюклиев. И продължи със спомените си за фаталния ден:\r\n\"Счетоводството на обекта и фирмата се въртеше аматьорски - в тетрадка. Аз лично съм се подписвал в нея, когато взимах някакви пари. На 20 март 2018 година синът ми Марин ми се обади и ми каза, че Венцислав е вдигнал скандал заради липсващи, според него, 2000-3000 лева. Хвърлил е вината на Марин и аз отидоха на мястото, за да направя лично ревизия. Установих липса на не повече от 200-300 лева. Скарахме се и аз си тръгнах. По-късно същия ден се върнах и пак се скарахме за липсите Венци скочи да ме бие, удари ме в лицето с юмрук, сборичкахме се, след което той си удари главата в скарата на плота. Марин също се намеси в разпрата, за да ме защити. Последва бой, в който трудно си спомням кой кого и къде е удрял. В мелето е възможно всичко. Успяхме да надвием Венци, а после го преместихме в съседно помещение на обекта,з а д ане сме в магазинната част.  Вързахме го с въже, с помощ от сина ми, който държеше Венци.  Пострадалият беше в седнало положение на пода - жив. Нещо повече - заканваше се да ни убие, сипеше обиди. Аз се ядосах, напсувах и Венци и сина ми Марин и си тръгнах. Венци беше жив, макар с кървяща рана на главата. Тя се бе получила, защото в боя той падна и се удари в един ръб\", описваше цветно Севдалин.\r\nПосле Боюклиев директно хвърли цялата вина на своя син:\r\n\"Нямам общо със смъртта на Маринов, синът ми го удари с крак от гардероб, преди да си тръгна свалих кървавите дрехи и облякох работни, тръгнах си с Тойота Авенсис, после не съм виждал Венци. Минах през клуба на пенсионера в Нареченски бани, дадох им бабек и ракия - както правех обикновено. След това се обадих на жената, с която живеех на семейни начала - Марияна, за да й кажа,ч е с еприбирам. На нея не съм разказвал за станалия бой. След няколко дни роднини на Маринов дойдоха да го търсят, разбрах че е открит на 10 км от заведението - убит, увит, натъпкан в бидон и метнат във ВЕЦ. На 26 март ме арестуваха. Имаше камери и го знаех. Аз и Венци сме ги монтирали.  Разбрах от затворници че синът ми е разказал за побоя пред тях и че сам е убил Венци - довършил го е. После се е опитал да прикрие следите си\", обясни своята версия Севдалин.\r\nПрез това време синът му Марин бе седнал зад него и се държеше перманентно за главата. Когато съдията го прикани и той да задава въпроси на баща си, Марин само пророни: Нямам питания\".\r\nЗаради противоречия в първоначалните показания на Севдалин Боюклиев съдия Христо Симидчиев реши да бъдат изчетени подробно показанията на няколкото свидетели по делото. Това продължи с часове, а решение ще има по-късно днес.\r\n", "date": "2019.10.28", "title": "Кървавата драма в Нареченски бани: Баща обрича сина си на доживотен затвор със смразяващи показания в съда"}
{"url": "https://www.novinite.bg/articles/181845/CIK-Balotaji-vav-vsichki-rajoni-na-stolicata", "text": "В повечето от 24-те района на столицата ще има балотаж, сочат предварителните данни на ЦИК, предаде БГНЕС.В район \"Искър\" почти сигурно е, че кандидатът на ГЕРБ Ивайло Цеков ще се яви на балотаж с кандидата на \"БСП за България\" Борис Цветков. При 23.43% обработени протоколи Цеков получава 35.54%, или общо 2 650 гласа, срещу 1 890 гласа, или 25.35% за Цветков.В район \"Подуяне\" настоящият кмет Ева Митова /ГЕРБ/ също отива на балотаж с кандидата на \"БСП за България\" Веселин Жечев. При 23.43% обработени протоколи Митова печели 39.61% , или 2 801 гласа, срещу 1 161 гласа, или 16.34% от вота за Жечев.В \"Лозенец\" настоящият кмет Любомир Деков, който е от ГЕРБ и се бори за трети мандат, отива на балотаж с кандидата на \"Демократична България\" Константин Павлов. Гласовете на жителите на района се разпределят по следния начин: 2 177 /32.03%/ за Дреков, и 1 990 /29.28%/ за Павлов.Безспорно от всички столични райони най-интересна е битката за район \"Младост\", където кандидатът на ГЕРБ Мария Илиева отива на балотаж с независимият кандидат Стефан Стефанов. Тя получава 1 873 гласа, или 28.82%, срещу 1 044 гласа, или 16.06% за Стефанов. Кандидатът на Християндемократическата партия Биляна Петрова получава 514 гласа, или 7.91% от вота, при 23.43% обработени протоколи от СИК в ОИК.В район \"Витоша\" настоящият кмет отива на балотаж с кандидата на \"Демократична България\". При 23.43% обработени протоколи Теодор Петков от ГЕРБ е получил 131 гласа срещу 127 за Христо Вълчанов от ДБ.На косъм от балотаж остава настоящият кмет на район \"Нови искър\" Даниела Райчева от ГЕРБ, която получава 48.71%, или 452 гласа, срещу 218 гласа, или 23.49% за основният й конкурент Владислав Владимиров от местната коалиция \"Движение България на гражданите.\"В \"Красна поляна\" вероятно също ще има балотаж, след като настоящият кмет и кандидат на ГЕРБ Иван Чакъров получава 905 гласа, или 38.96%, срещу независимият Георги Миланов, който е спечелил 354 гласа, или 15.24 %.И във \"Възраждане\" досегашният кмет и кандидат на ГЕРБ Савина Савова е с водещ резултат /1 041 гласа, или 38.83%/, срещу Васил Кънев от \"Демократична България\" /528 гласа, или 19.69%/.Район \"Оборище\" със сигурност ще има нов кмет, след като досегашният кмет Васил Цолов остава едва на трето място в изборната битка. На балотаж за кметския стол отиват кандидатът на ГЕРБ Петър Митев, спецелил 1 787 гласа, или 31.66%, и кандидатът на \"Демократична България\" Николай Александров, спечелил 1 577 гласа, или 27.94%.В \"Сердика\" досегашният кмет и кандидат на ГЕРБ Тодор Кръстев печели 2 494 гласа, или 38.87%, като отива на балотаж срещу Янко Янков от \"БСП за България\", който е завоювал 1 075 гласа, или 16.75%.И в \"Люлин\" битката на балотажа ще бъде между кандидатите на \"БСП за България\" и ГЕРБ. Досегашният кемет Милко Младенов от ГЕРБ получава подкрепата на 873 жители, или 37.50%, срещу 494 гласа за Мая Александрова.В \"Илинден\" досегашният кмет също отива на балотаж, отново с кандитата на \"БСП за България\". Гласовете на вчерашния вот се разпределят съответно 433 за Иван Божилов от ГЕРБ – 36.98%, и 244 за Георги Томов от левицата /20.84%/.В район \"Надежда\" досегашният кмет Димитър Димов от ГЕРБ отива на балотаж с кандидата на \"БСП за България\" Стоян Цветков. Димов е получил подкрепата на 1 686 души от района, или 41.37%, срещу 713 гласа, еили 17.50% за Цветков.В \"Красно село\" битката ще бъде оспорвана, тъй като резултатите са все още много близки. Там досегашният кмет и бивш реформатор Христо Апостолов, сега подкрепен от ГЕРБ, получава 2 176 гласа, или 32.25%, срещу Росина Станиславова от \"Демократична България\", която има 1 491 гласа /22.10%/, и срещу кандитата на \"БСП за България\" Николай Николов с 1 442 гласа или 21.37%.В \"Слатина\" битката също ще бъде решена на балотаж, след като досегашният кмет Наталия Стоянова от ГЕРБ получава 2 806 гласа /39.09%/, а основният й опонент от \"Демократична България\" – 1 369 гласа /19.07%/.За район \"Овча купел\" все още няма данни от протоколите на ЦИК.В \"Триадица\" резултатите на двамата основни кандидати в битката са много близки – кандидатът на ГЕРБ Николай Терзиев получава 648 гласа срещу 634 вота за опонента му от \"Демократична България\" Димитър Божилов.Район \"Изгрев\" за първи път може да се сдобие с кмет от левицата, след като кандидатът на \"БСП за България\" Делян Георгиев печели първото място с 718 гласа, срещу Филип Стоименов от \"Демократична България\" с 586 гласа. Досегашният кмет Цметомир Жеков, издигнат и подкрепен от ГЕРБ, получава третото място с 572 гласа.И във \"Връбница\" кметското място ще бъде решено след балотаж между досегашния кмет Младен Младенов от ГЕРБ, който до момента печели 345 гласа срещу Владимир Петров, издигнат и подкрепен от \"БСП за България\" с 278 гласа.", "date": "2019.10.28", "title": "ЦИК: Балотажи във всички райони на столицата"}
{"url": "https://www.novinite.bg/articles/181846/Trima-pripadnali-po-vreme-na-predavaneto-na-byuletinite-v-Arena-Armeec", "text": "Трима припаднали по време на предаването на изборните книжа в столичната зала \"Арена Армеец\". Как продължава предаването на протоколите в София - вижте повече от Карина Караньотова. Мъж и жена са откарани в Окръжна болница заради високо кръвно налягане, а третият пострадал, който е полицай, е отказал да бъде хоспитализиран. Няма непосредствена опасност за живота на нито един от тримата. 1053 от общо 1600 изборни протокола са обработени в ОИК към 9 ч и се очаква до броени часове работата на комисията да приключи.", "date": "2019.10.28", "title": "Трима припаднали по време на предаването на бюлетините в  \"Арена Армеец"}
{"url": "https://www.novinite.bg/articles/181857/Bavno-i-s-mnogo-naprejenie-varvi-predavaneto-na-protokolite-i-v-Haskovo-SNIMKA", "text": "Бавно и с много напрежение върви предаването на протоколите и в Хасково. Там е възможно кандидатът на ГЕРБ Станислав Дечев да спечели още на първия тур, но броенето продължава.Забавянето се дължи на това, че в голяма част от протоколите на секционните избирателни комисии  има грешки, особено с избора на преференции.Повече от 26 часа вече продължава работният ден на СИК. От ОИК коментират, че най-вероятно трудностите се дължат на факта, че има много нови членове на СИК.", "date": "2019.10.28", "title": "Бавно и с много напрежение върви предаването на протоколите и в Хасково (СНИМКА)"}
{"url": "https://www.novinite.bg/articles/181840/General-Shivikov-ne-uspya-v-Karlovo-Emil-Kabaivanov-pak-shte-bade-kmet-v-grada-na-Levski", "text": "Емил Кабаиванов е новият стар кмет на Карлово. Кандидатът на СДС и ГЕРБ печели на първи тур местните избори с 54.61% и ще управлява още 4 години. Това сочат данните в ЦИК при обработени 32.02\"% СИК протоколи в ОИК, а обрат няма как да се случи.Втори остава конкурентът му от ВМРО ген. Димитър Шивиков с 18.68%. На трето място е Манол Манолов от \"БСП за България\" - 17.27%.Най-слаб е резултатът на Тончо Бонев от \"Движение за радикална промяна Българска пролет\" -0.72%.", "date": "2019.10.28", "title": "Генерал Шивиков не успя в Карлово, Емил Кабаиванов пак ще бъде кмет в града на Левски"}
{"url": "https://www.novinite.bg/articles/181847/Vijte-oficialni-mejdinni-rezultati-ot-mestniya-vot-kam-830-SNIMKA", "text": "ЦИК започна да изнася първите данни от обработването на изборните протоколи. Ето какво показват данните към 8.30 часа.В  - при 23.43% преброени протоколи - Йорданка Фандъкова има 36.22% пред Мая Манолова, която има 26.73%. Следващата седмица в София със сигурност ще има балотаж.Изненада в - въпреки първите данни на социолозите, че Дани Каназирева е на второ място, засега при 64.55% обработени протоколи, втори е Славчо Атанасов от ВМРО - НФСБ с 16.23 на сто. Първи е Здравко Димитров от ГЕРБ с 35.66%. - Иван Портних за момента прескача 50-те процента с 50.39% при обработени 46.75% от протоколите. Анелия Клисарова е втора с 14.01%.  - при 94.60% обработени протоколи - Димитър Николов печели с 65.97% пред Николай Тишев, който е с 10.14%.В  - безапелационна победа на Живко Тодоров с 68.69%, пред 14.42% за Иван Върляков, при обработени 92.68% от секционните протоколи.Хасан Азис получава 60.07% от гласовете в , а Никола Чанев е с 25.85%. Обработени са 54.83% от протоколите.За кметския стол в  на втори тур ще се борят Любомир Христов от ГЕРБ и Венцислав Венков от БСП. Те получават съответно 32.39% и 22.07% от гласовете при обработени 95.65% СИК протоколи в OИК.Кандидатът на ГЕРБ остава в кметското кресло и във . Данните при обработени 99.68% СИК протоколи в OИК показват, че за Даниел Панов бюлетини са пуснали 60.65% от съгражданите му. Втора е Весела Лечева с 22.22%.Във  на балотаж ще участват Огнян Ценков и Цветан Ценков. При обработени 66.43% СИК протоколи в OИК, Огнян Ценков получава 30.69%, а Цветан Ценков - 32.83%.Във  при обработени 95.43% СИК протоколи в OИК, Калин Каменов от ГЕРБ води с 73.01% пред кандидата за кмет Момчил Младенов, който получава 13.95%.Таня Христова води в битката за кметското място в . Тя получава 58,63%. Втори в надпреварата е Ивелин Николов с 17,39% при обработени 99.17% СИК протоколи в OИК.В Йордан Йорданов получава 41.05%, а Надежда Петкова е втора с резултат 29.47%% при обработени 89.15% СИК протоколи в OИК.Петър Паунов води резултата в  с 54.96% пред претендента му - Здравко Милев, който получава 25.80% при обработени 100% от протоколите.В  при обработени 98.09% СИК протоколи в OИК Корнелия Маринова води с 28.82%, а след нея е Радина Банкова с 26.30%.В   при обработени 68.79% СИК протоколи в OИК Атанас Камбитов води с 25.37%. След него в надпреварата е Румен Томов е с 21.02%.Златко Живков води надпреварата в  с 71.75%, а след него е Илия Илиев с резултат 13.84% при обработени 100% СИК протоколи в OИК. В  Тодор Попов е с резултат 43.87%, а след него е Благо Солов с 18.93%. Трети е Иван Панайотов с 17.58% при обработени 92.52% СИК протоколи в OИК.Станислав Владимиров води към 8.30 часа резултата в . Той получава 41.45%. Втори в битката при обработени 64.89% от протоколите е Вяра Церовска с 39.12%.В Георг Спартански получава 38.89% при обработени 72.28% СИК протоколи в OИК. След него е Мирослав Петров с 29.35%.В  в битката за кметското място при обработени 100.00% СИК протоколи в OИК води Денчо Бояджиев с 25.38%, а втори е Валентин Василев с 24.36%.В  при обработени 45.55% СИК протоколи в OИК Пенчо Милков получава 35.63%. След него е Диана Иванова с 25.80%.Юлиян Найденов получава 48.51% при обработени 99.54% СИК протоколи в OИК в . Втори е Момчил Неков с 29.02%.В  кандидатът за кмет Стефан Радев води в резултата при обработени 70.50% от протоколите с 47.95%. След него е Кольо Милев с 24.82%.Николай Мелемов е първи в надпреварата в . При обработени 100.00% СИК протоколи в OИК той получава 39.84%. След него е Стефан Сабрутев с 21.46%.В  Дарин Димитров води резултата при обработени 74.41% СИК протоколи в OИК с 49.49%. След него е Хамди Илиязов с 35.88%.В при обработени 62.99% СИК протоколи в OИК първи е Станислав Дечев с 51.30%, а след него се нарежда Коста Стоев с 17.56%.При обработени 100.00% СИК протоколи в OИК в  първи с резултат от 40.18% е Валентин Ревански. След него е Катя Георгиева с резултат 21.54%.", "date": "2019.10.28", "title": "Вижте официални междинни резултати от местния вот към 8.30 (СНИМКА)"}
{"url": "https://www.novinite.bg/articles/181852/Zashto-votat-v-Plovdiv-iznenada-sociolozite", "text": "\"Изнeнaдaтa e, чe Дaни Кaнaзирeвa нe e втoрa, a Cлaвчo Aтaнacoв. Oкaзвa ce, чe имa някaквo злoврeднo влияниe върху eкзитпoлa. Щe прocлeдим кaквo тoчнo ce e cлучилo и зaщo ce e пoлучил тoзи рeзултaт. Тoвa зaяви в eфирa нa „Здрaвeй, Бългaрия“ пo „Нoвa тeлeвизия“ пoлитoлoгът Eвeлинa Cлaвкoвa oт \"Трeнд\", повтаряйки дословно написаното още снощи от Novinite.bg. \"Нa втoри тур в Плoвдив щe ca кaндидaтът нa ГEРБ Здрaвкo Димитрoв и тoзи нa ВМРO – Cлaвчo Aтaнacoв\", кaзa тя. В cтудиoтo бe и пoлитoлoгът oт \"Гaлъп\" Първaн Cимeoнoв, кoйтo прoзря гoлямa кoнcпирaция нa тeзи избoри, пише Факти.бг\"Тoвa, кoeтo Eвeлинa Cлaвкoвa кaзa, e мнoгo вaжнo. Тъжнo e, чe eдин oт кaндидaтитe ce oкaзa в нeрaвнoпocтaвeнa пoзиция – тoвa e Cлaвчo Aтaнacoв. Aкo някoй cи e прaвил cмeткa, чe тoй щe зaгуби eкрaннo врeмe вeчeртa, нe cи e нaпрaвил cмeткитe прaвилнo\", зaяви Cимeoнoв. \"Тeзи нeщa oбикнoвeнo имaт eфeкт нa мaхaлoтo. Aкo някoй умишлeнo e oпитaл дa прoкaрa cвoи приближeни хoрa прeз ceкции дa глacувaт пo тoчнo oпрeдeлeн нaчин, зa дa изпъкнe дaдeн кaндидaт, нe му прaви чecт\", cмятa пoлитoлoгът oт \"Гaлъп\".\"Вчeрa зaтoвa призoвaх хoрaтa дa cпрaт дa глeдaт клacaциитe. Oбикнoвeнo кaтo изпъкнe тaкaвa рaзликa oт cутринтa, мнoгo хoрa ce oбeзкурaжaвaт и нe глacувaт. Тaкa ce влияe нa вoтa. Знaйтe, чe тoвa ca прoгнoзни изcлeдвaния нa бaзa нa тoвa, кoeтo хoрaтa ни кaзвaт\", пoдчeртa Cимeoнoв. \"Нa първи тур изглeждa, чe във Вaрнa Пoртних щe cпeчeли и нямa дa ce cтигнe дo бaлoтaж. Нeкa вce пaк ce прeбрoят вcички прoтoкoли, зa дa cмe cигурни“, кaзa Cлaвкoвa. \"Фaндъкoвa имa c oкoлo 100 000 глaca нaдoлу, тoвa нe e дoбрo прeдcтaвянe. Нeзaдoвoлитeлнo e прeдcтaвянeтo и нa Мaя Мaнoлoвa. Нa бaлoтaжa oбaчe вcичкo зaпoчвa нaнoвo и нe e яcнo дaли Мaнoлoвa нямa дa уcпee дa cтoпи рaзликaтa\", cмятa Cимeoнoв.", "date": "2019.10.28", "title": "Защо вотът в Пловдив изненада социолозите?"}
{"url": "https://www.novinite.bg/articles/181851/Eto-koi-partii-vlizat-v-obshtinskite-saveti-v-naj-golemite-gradove", "text": "Вижте кои партии влизат и  в четирите най-големи градове – София, Пловдив, Варна и Бургас. Данните са от паралелното преброяване на агенциите „Алфа Рисърч” и „Маркет Линкс”, извършен по поръчка на bTV.В  ГЕРБ печели 33,5%, следвана от БСП – 18,3%. За листата със съветниците на „Демократична България” са гласували 14,4%.В  също води листата на ГЕРБ с подкрепа – 32,4%. За БСП съветниците на БСП са гласували 12,5%.Във  ГЕРБ също води с 31,7%, следвана от БСП – 13,6%.В  листата на управляващата партия със съветници получава подкрепата на 42%, а на БСП – 11,7%.Тези данни се доближават до тези на ЦИК на база обработените до момента протоколи. 100% обработени протоколи от общинските избирателни комисии има само от пет общини - .Избирателната комисия в неделя е взела решение да бъде  – от Бойчиновци, Стара Загора, Исперих и Момчилград.Имунитетът им беше поискан от главния прокурор Сотир Цацаров.", "date": "2019.10.28", "title": "Ето кои партии влизат в общинските съвети в най-големите градове"}
{"url": "https://www.novinite.bg/articles/181859/Bagdadi-posochil-koj-da-go-nasledi-kato-lider-na-grupirovka-Islyamska-darjava", "text": "След вчерашната новина за смъртта на лидера на екстремистката групировка „Ислямска държава“ Абу Бакр ал Багдади и на нейния говорител Абу ал Хасан ал Мухаджир в Сирия, вече се говори за новият лидер на групировката, пише Флашнюз.Оганизацията вече е определила наследник на ал Багдади, пише списание „Нюзуик“.Говори се, че иракският тюрк Абдуллах Кардаш, чието име понякога се изписва Каршеш и е известен още като Хаджи Абдулах ал Афари, е бил назначен от самия Багдади през август да ръководи мюсюлманските дела в съобщение, разпространено от смятания за официален медиен рупор на ИД – сайта Амак. Групировката обаче никога не е потвърдила това публично. Малко се знае за бившия офицер от иракската армия, служил някога при покойния лидер Саддам Хюсеин. Но регионален разузнавателен служител, помолил да не бъде идентифициран, каза пред „Нюзуик“, че Кардаш вече би трябвало да е поел ролята на Багдади, макар че тя е загубила много от значението си към времето на неговата гибел.Убитият вчера при операцията на американския спецотряд „Делта“ Багдади изгради самозвания халифат на ИД върху основата на иракския клон на „Ал Кайда“, но според цитирания служител ролята на влиятелния някога ислямски духовник хардлайнер вече е била до голяма степен само символична. „Багдади беше само парадна фигура. Той не участваше в ежедневните операции, каза служителят пред „Нюзуик“. – Единственото, което правеше, бе само да каже да или не, но без никакво участие в планирането.Все още излизат подробности какво е ставало в щаба на Багдади в сирийското село Бариша и защо шефът на ИД се е криел дълбоко в територия, която се свързва със съперничещата джихадистка групировка „Хаят Тахрир аш Шам“, ръководена от бившия сподвижник на Багдади – Абу Мохамед ал Джолани, създал по-късно сирийския клон на Ал Кайда – фронта „Ан Нусра“. Но въоръжените сили и на двамата мъже претърпяха поредица от поражения, което рязко ограничи свободата им на движение в двете страни, за чиято дестабилизация изиграха ключова роля, посочва „Нюзуик“.Списанието цитира преобладаващи доскоро мнения, че Багдади би трябвало да се е криел някъде в Североизточна Сирия или съседните крайгранични райони на Ирак, което обаче се е оказало невярно. Имало е и твърдения, че той не е бил в състояние на ръководи ИД, защото е бил ранен при американски въздушен удар.Според неназован бивш служител на американското разузнаване обаче, смъртта на Багдади може да се отрази доста силно на способността на ИД на действа.Той казва пред „Нюзуик“, че ако Багдади се е подписвал под операции и стратегии чрез писма и куриер, значи е имал влияние. „Лидерът има значение. Ние вървим по следите им, защото те вземат решенията“, добавя служителят.", "date": "2019.10.28", "title": "Багдади  посочил кой да го наследи като лидер на групировка „Ислямска държава“"}
{"url": "https://www.novinite.bg/articles/181854/Facebook-zvezdata-ot-Momin-prohod-s-50-glasa", "text": "В седмицата преди вота Момин проход влезе в предизборния обзор в социалните мрежи. Една от най-коментираните кандидатки за кмет се оказа Диана Габровска, издигната от партия Воля. Габровска обаче не нашумя със своята политическа кампания или визия за малкото градче, а с еротични снимки. И те обаче не успяха да й помогнат, тъй като като при 100% обработени протоколи за нея са гласували едва 50 човека. За статистиката - кмет на Момин проход ще бъде Ивайло Котларов от ГЕРБ с 55.94% от вота на съгражданите си, а Габровска се нарежда предпоследна с 5.77%.", "date": "2019.10.28", "title": "Facebook \"звездата\" от Момин проход - с 50 гласа"}
{"url": "https://www.novinite.bg/articles/181841/Kanazireva-moje-da-e-i-chetvarta-v-Plovdiv-Nikolaj-Radev-ya-zastiga", "text": "Кандидатът на БСП в Пловдив Николай Радев (на снимката)  скъсява драматично разликата с Дани Каназирева от Съюз за Пловдив в битката за третото място и при 44,85 на сто обработени протоколи тя е в рамките на стотни. Каназирева има 11,48% от подададените гласове, Радев – 10,50%.Пръв остава Здравко Димитров от ГЕРБ с 34,12%, втори е Славчо Атанасов, чийто резултат е 16,52%.Така е ясно, че балотаж под тепетата ще има, но на него няма да участва Дани Каназирева, както гръмнаха първоначално агенциите, извършващи екзитполове. Оказа се, че техните резултати са били ловко манипулирани от застъпниците на Каназирева.Слаб резултат в Пловдив има и соченият за възможна изненада - Георги Колев от ЗС \"Александър Стамболийски\". Той е с малко над 6 процента от гласовете. Разочароващо е представянето и на Николай Бухалов от Кауза Пловдив. Двукратният олимпийски шампион е с малко над 4 процента.", "date": "2019.10.28", "title": "Каназирева може да е и четвърта в Пловдив, Николай Радев я застига"}
{"url": "https://www.novinite.bg/articles/181855/Cenko-Chokov-zagubi-bitkata-za-Byala-Slatina", "text": "Тежки се оказаха вчерашните избори за фамилия Чокови, научи BulNews.bg. И двамата участници в кметската надпревара бяха разгромени от ГЕРБ. Ценко Чоков претърпя тежка загуба за общинския център Бяла Слатина. Жена му Цветелина Нелова оцеля на първия тур и отива на балотаж в Галиче, но към момента отстъпва пред кандидата на управляващата партия. Данните са при 100% обработени изборни протоколи от Централната избирателна комисия. Цифрите показват категорична победа за настоящия кмет на Бяла Слатина Иво Цветков. Със своите 8 437 гласа той е получил подкрепата на 63.85% от избирателите и продължава да топли кметското кресло в общината. Ценко Чоков може да се утешава с победата си над кандидата на БСП. Екскмета на Галиче е спечелил 2 542 гласа за себе си, което са 19.24% от избирателите. Опонентът му от червените има 1 986 бюлетини, което е 15.03%. Нежната половинка в семейството се представи по-добре в Галиче. Цветелина Нелова е получила подкрепата на 38.32% от жителите. Тя има 372 гласа, което е с 29 по-малко от действащия кмет Страхил Стоянов, който е с 408 или 41.25%. Съдбата на селото ще се реши на втория тур между двамата. Как ще се разпределят гласовете на останалите участници във вота – Веселин Тушинов от БСП /186, 18.81%/, Марияна Терзийска от Воля /9, 0.91%/ и седмината, които не подкрепят никого, ще стане ясно след седмица. ", "date": "2019.10.28", "title": "Ценко Чоков загуби битката за Бяла Слатина"}
{"url": "https://www.novinite.bg/articles/181860/Drama-v-Sozopol-BSP-na-kosam-ot-pobeda-na-parvi-tur-Rejzi-izduha-GERB", "text": "Готови са окончателните данни от изборния резултат в община Созопол. При 100 % обработени протоколи става ясно, че балотаж ще има категорично. Малко не достигна на кандидата на БСП Тихомир Янакиев, за да спечели на първи тур. Той получи доверие от 3366 гласоподаватели, или 45,12 %, а кандидатът на ГЕРБ Красимира Германова - 2438 гласа, или 32,68 %. Разликата между двамата е 928 гласа. Изключително интересно е разпределението за Общинския съвет. Четири партии влизат в новия местен парламент. БСП е първа политическа сила с 36.16 %, листата, водена от бившия кмет Панайот Рейзи, изпреварва тази на ГЕРБ по брой гласове и получава 23,20 %. На трето място е партията на Бойко Борисов с 19,55 %, а след това ПП МИР с 9,64 %, чийто водач и кандидат кмет е Георги Пинелов. Засега е ясно, че нито една партия няма да има самостоятелно мнозинство в местния парламент, за който са необходими девет съветници. При това разпределение БСП ще имат 7 съветници, СДС и ГЕРБ ще са с по четирима, а МИР - с двама.", "date": "2019.10.28", "title": "Драма в Созопол! БСП на косъм от победа на първи тур, Рейзи издуха ГЕРБ"}
{"url": "https://www.novinite.bg/articles/181861/CIK-Oficialni-mejdinni-rezultati-ot-mestniya-vot-kam-1120-ch", "text": "ЦИК започна да изнася първите данни от обработването на изборните протоколи. Ето какво показват данните към 11.20 часа.В  - при 44.49% преброени протоколи - Йорданка Фандъкова има 36.57% пред Мая Манолова, която има 27.30%. Следващата седмица в София със сигурност ще има балотаж.Изненада в  - въпреки първите данни на социолозите, че Дани Каназирева е на второ място, засега при 84.62% обработени протоколи, втори е Славчо Атанасов от ВМРО - НФСБ с 16.01 на сто. Първи е Здравко Димитров от ГЕРБ с 36.05%. - Иван Портних за момента прескача 50-те процента с 50.19% при обработени 58.68% от протоколите. Втори по данните на ЦИК е Костадин Георгиев с 14.01%, а трета остава Анелия Клисарова - с 13.96%.  - при 99.42% обработени протоколи - Димитър Николов печели с 65.82% пред Николай Тишев, който е с 10.19%.Хасан Азис получава 53.02% от гласовете в , а Никола Чанев е с 29.67%. Обработени са 95.93% от протоколите.За кметския стол в  на втори тур ще се борят Любомир Христов от ГЕРБ и Венцислав Венков от БСП. Те получават съответно 32.35% и 22.02% от гласовете при обработени 99.28% СИК протоколи в OИК.Във  на балотаж ще участват Огнян Ценков и Цветан Ценков. При обработени 88.93% СИК протоколи в OИК, Огнян Ценков получава 32.41%, а Цветан Ценков - 30.64%.Във  при обработени 98.76% СИК протоколи в OИК, Калин Каменов от ГЕРБ води с 72.79% пред кандидата за кмет Момчил Младенов, който получава 14.13%.Таня Христова води в битката за кметското място в . Тя получава 58.63%. Втори в надпреварата е Ивелин Николов с 17.36% при обработени 99.17% СИК протоколи в OИК.В  при обработени 98.09% СИК протоколи в OИК Корнелия Маринова води с 28.82%, а след нея е Радина Банкова с 26.30%. Станислав Владимиров води към 11.20 часа резултата в . Той получава 40.52%. Втори в битката при обработени 81.74% от протоколите е Вяра Церовска с 39.89%.В  Георг Спартански получава 37.30% при обработени 97.28% СИК протоколи в OИК. След него е Мирослав Петров с 30.13%.В  при обработени 61.39% СИК протоколи в OИК Пенчо Милков получава 35.34%. След него е Диана Иванова с 25.56%.Юлиян Найденов получава 48.51% при обработени 99.54% СИК протоколи в OИК в . Втори е Момчил Неков с 29.02%.В  Дарин Димитров води резултата при обработени 98.43% СИК протоколи в OИК с 48.97%. След него е Хамди Илиязов с 36.59%.В  при обработени 81.79% СИК протоколи в OИК първи е Станислав Дечев с 51.27%, а след него се нарежда Коста Стоев с 17.20%.", "date": "2019.10.28", "title": "ЦИК: Официални междинни резултати от местния вот към 11.20 ч."}
{"url": "https://www.novinite.bg/articles/181867/Obobshteni-danni-za-rezultatite-ot-mestniya-vot-v-stranata-kam-1300-chasa", "text": "ЦИК започна да изнася първите данни от обработването на изборните протоколи. Ето какво показват данните към 13:00 часа.В София - при 45,94% преброени протоколи - Йорданка Фандъкова има 36.68% пред Мая Манолова, която има 27,35%. Следващата седмица в София със сигурност ще има балотаж.Изненада в Пловдив - въпреки първите данни на социолозите, че Дани Каназирева е на второ място, засега при 99,37% обработени протоколи, втори е Славчо Атанасов от ВМРО - НФСБ с 16,15 на сто. Първи е Здравко Димитров от ГЕРБ с 36.15%.Варна - Иван Портних е с 49,44% при обработени 79,01% от протоколите. Втори по данните на ЦИК е Костадин Георгиев с 14:24%, а трета остава Анелия Клисарова - с 14,06%. Бургас - при 100% обработени протоколи - Димитър Николов печели с 65.83% пред Николай Тишев, който е с 10.18%.В Стара Загора - безапелационна победа на Живко Тодоров с 68.63%, пред 14.47% за Иван Върляков, при обработени 100.00% от секционните протоколи.Хасан Азис получава 53.02% от гласовете в Кърджали, а Никола Чанев е с 29.67%. Обработени са 100% от протоколите.За кметския стол в Шумен на втори тур ще се борят Любомир Христов от ГЕРБ и Венцислав Венков от БСП. Те получават съответно 32.35% и 22.02% от гласовете при обработени 99,28% СИК протоколи в OИК.Кандидатът на ГЕРБ остава в кметското кресло и във Велико Търново. Данните при обработени 100.00% СИК протоколи в OИК показват, че за Даниел Панов бюлетини са пуснали 60.55% от съгражданите му. Втора е Весела Лечева с 22.22%.Във Видин на балотаж ще участват Огнян Ценков и Цветан Ценков. При обработени 97,14% СИК протоколи в OИК, Огнян Ценков получава 32.23%, а Цветан Ценков - 30.41%.Във Враца при обработени 99,17% СИК протоколи в OИК, Калин Каменов от ГЕРБ води с 72.79% пред кандидата за кмет Момчил Младенов, който получава 14.13%.Таня Христова води в битката за кметското място в Габрово. Тя получава 58.63%. Втори в надпреварата е Ивелин Николов с 17.39% при обработени 100% СИК протоколи в OИК.В Добрич Йордан Йорданов получава 41.22%, а Надежда Петкова е втора с резултат 29.46% при обработени 100.00% СИК протоколи в OИК.Петър Паунов води резултата в Кюстендил с 54.96% пред претендента му - Здравко Милев, който получава 25.80% при обработени 100% от протоколите.В Ловеч при обработени 100% СИК протоколи в OИК Корнелия Маринова води с 28.82%, а след нея е Радина Банкова с 26.30%.В Благоевград при обработени 100.00% СИК протоколи в OИК Атанас Камбитов води с 25.65%. След него в надпреварата е Румен Томов е с 20.50%.Златко Живков води надпреварата в Монтана с 71.75%, а след него е Илия Илиев с резултат 13.84% при обработени 100% СИК протоколи в OИК. В Пазарджик Тодор Попов е с резултат 44.72%, а след него е Благо Солов с 18.90%. Трети е Иван Панайотов с 17.24% при обработени 100.00% СИК протоколи в OИК.Изборът в Перник е оспорван, като към 11:20 часа там водеше Станислав Владимиров, но сега той има 39,98%, а първа в битката при обработени 91,57% от протоколите е Вяра Церовска с 40,59%.В Плевен Георг Спартански получава 37.00% при обработени 99.18% СИК протоколи в OИК. След него е Мирослав Петров с 30.12%.В Разград в битката за кметското място при обработени 100.00% СИК протоколи в OИК води Денчо Бояджиев с 25.38%, а втори е Валентин Василев с 24.36%.В Русе при обработени 100% СИК протоколи в OИК Пенчо Милков получава 35.16%. След него е Диана Иванова с 25.13%.Юлиян Найденов получава 48.51% при обработени 100% СИК протоколи в OИК в Силистра. Втори е Момчил Неков с 29.02%.В Сливен кандидатът за кмет Стефан Радев води в резултата при обработени 100.00% от протоколите с 48.47%. След него е Кольо Милев с 24.33%.Николай Мелемов е първи в надпреварата в Смолян. При обработени 100.00% СИК протоколи в OИК той получава 39.84%. След него е Стефан Сабрутев с 21.46%.В Търговище Дарин Димитров води резултата при обработени 100% СИК протоколи в OИК с 48.43%. След него е Хамди Илиязов с 37,36%.В Хасково при обработени 93,73% СИК протоколи в OИК първи е Станислав Дечев с 51.42%, а след него се нарежда Коста Стоев с 17.12%.При обработени 100.00% СИК протоколи в OИК в Ямбол първи с резултат от 40.18% е Валентин Ревански. След него е Катя Георгиева с резултат 21.54%.", "date": "2019.10.28", "title": "Обобщени данни за резултатите от местния вот в страната към 13:00 часа"}
{"url": "https://www.novinite.bg/articles/181853/Kalajdjiev-shte-octane-na-treto-ili-chetvarto-myacto-v-bitkata-za-kmetckiya-ctol", "text": "Музикaнтът Милкo Кaлaйджиeв щe ocтaнe нa трeтo или чeтвъртo мяcтo в биткaтa зa кмeтcкия cтoл нa Cвилeнгрaд. Прeдcтaвитeлят нa ГEРБ Aтaнac Кaрчeв пeчeли биткaтa oщe нa първи тур c рeзултaт 63.34% при oбрaбoтeни 96.67% прoтoкoли. Към 8.30 чaca при прeбрoeни 96.67% прoтoкoли нa CИК, Кaлaйджиeв cъбирa 3.90%. ''Пoжeлaвaм eднo уcпeшнo кмeтувaнe нa нoвoизбрaния грaдoнaчaлник. Дaли избoритe ca чecтни, или нe, вeчe нямa знaчeниe, тъй кaтo тe вeчe ca иcтoрия. Пoбeдитeлитe нe ги cъдят'', зaяви пeвeцът Милкo Кaлaйджиeв прeд Нoвa. Нa въпрoc дaли при тaкa cтeклитe ce oбcтoятeлcтвa би учacтвaл нa cъщитe избoри, пeвeцът кoмeнтирa тaкa: ''Зaщo нe? Зa мeн тoвa бe eднo прeдизвикaтeлcтвo. Aз пoдхoдих ceриoзнo към тoвa, нo явнo хoрaтa ca рeшили другo''. ''Нe, вeчe cтигa. Cтигa тoлкoвa. Видях зa кaквo cтaвa въпрoc. Нaпрaвихмe хубaви кoнцeрти, хoрaтa ca дoвoлни и тoлкoвa. Aз нe cъм ce нaдявaл нa тaкъв рeзултaт, кaкъвтo имaмe. Блaгoдaря нa ДПC'', oтгoвoри Милкo Кaлaйджиeв нa въпрoc дaли би ce кaндидaтирaл зa кмeт oтнoвo. A дaли пoлитикaтa e мръcнa игрa, пeвeцът кoмeнтирa тaкa: ''В Cвилeнгрaд нямaшe удaри пoд пoяca и лoши изкaзвaния''.", "date": "2019.10.28", "title": "Калайджиев щe ocтaнe нa трeтo или чeтвъртo мяcтo в биткaтa зa кмeтcкия cтoл"}
{"url": "https://www.novinite.bg/articles/181874/Manolova-Po-trudnata-bitka-veche-e-spechelena-SNIMKA", "text": "Благодаря на всички хора, които ме подкрепят, които ми се обадиха, дойдоха в щаба ми. По-трудната битка вече е спечелена - за първи път от 14 години в София има балотаж''.Това написа във Facebook страницата си кандидатът за кмет на София Мая Манолова, след като местният вот приключи. \"Демократична България\" няма да подкрепи нито Фандъкова, нито Манолова на балотажа Данните към 13:00 часа в София при 45,94% преброени протоколи показват, че Йорданка Фандъкова има 36.68%, Мая Манолова - 27,35%. ''Вярвам, че тази неделя, резултатът отново ще покаже, че хората, които искат промяна, сме повече'', пише още тя.", "date": "2019.10.28", "title": "Манолова: По-трудната битка вече е спечелена (СНИМКА)"}
{"url": "https://www.novinite.bg/articles/181877/CIK-Fandakova-vodi-na-Manolova-s-blizo-17-700-glasa", "text": "Централната избирателна комисия публикува данни за местния вот в София към 13 часа при обработени 45.94 на сто секционни протоколи в OИК. Според информацията Йорданка Фандъкова получава 69 733 или 36.68 на сто от вота, а Мая Манолова 51 995 гласа, което е 27.35 на сто от преброените бюлетини.Обърнато в гласове това са 17 738 гласа на този етап. Кандидатите за кмет Борислав Игнатов и Борис Бонев са съответно с 12.46 процента и 10.89 процента или 23 689 срещу 20 710 гласа. Ангел Джамбазки получава 7 338 гласа или 3,86 на сто от преброените към момента бюлетини, а Волен Сидеров - 2 681 гласа, които се равняват на 1.41% от общия вот. Резултатите на всички останали кандидати са под 1%.", "date": "2019.10.28", "title": "ЦИК: Фандъкова води на Манолова с близо 17 700 гласа"}
{"url": "https://www.novinite.bg/articles/181862/Haskovo-Nad-90-ot-izbornite-protokoli-sa-popalneni-greshno", "text": "Над 90% от изборните протоколи в Хасково са попълнени грешно от представителите на секционните избирателни комисии. Това доведе до забавянето на обработването и висене с часове по опашките в Общинската избирателна комисия. До обяд продължи повторното преброяване заради грешки в изборните протоколи. При 90% обработени данни, вече може да се потвърди, че Хасково има нов кмет и това е кандидатът на ГЕРБ Станислав Дечев с 51,5%. От общо 151 секции в Хасково, едва десетина протокола бяха вярно попълнени. Това доведе до висене на опашки с часове и повторно броене на бюлетините от много секции.", "date": "2019.10.28", "title": "Хасково: Над 90% от изборните протоколи са попълнени грешно"}
{"url": "https://www.novinite.bg/articles/181879/CIK-Pochti-100-obraboteni-izborni-protokoli-v-stranata-kam-1540-Sofiya-se-bavi", "text": "ЦИК изнесе нови данни от обработените изборни протоколи в страната. Ето какво показват данните към 15:40 часа.В София - при 47,99% преброени протоколи - Йорданка Фандъкова има 36.48% пред Мая Манолова, която има 27,54%. Следващата седмица в София със сигурност ще има балотаж.Изненада в Пловдив - въпреки първите данни на социолозите, че Дани Каназирева е на второ място, засега при 100% обработени протоколи, втори е Славчо Атанасов от ВМРО - НФСБ с 16,15 на сто. Първи е Здравко Димитров от ГЕРБ с 36.14%.Варна - Иван Портних е с 49,31% при обработени 93,50% от протоколите. Втори по данните на ЦИК е Костадин Георгиев с 14:30%, а трета остава Анелия Клисарова - с 14,06%. Бургас - при 100% обработени протоколи - Димитър Николов печели с 65.83% пред Николай Тишев, който е с 10.18%.В Стара Загора - безапелационна победа на Живко Тодоров с 68.63%, пред 14.47% за Иван Върляков, при обработени 100.00% от секционните протоколи.Хасан Азис получава 53.02% от гласовете в Кърджали, а Никола Чанев е с 29.67%. Обработени са 100% от протоколите.За кметския стол в Шумен на втори тур ще се борят Любомир Христов от ГЕРБ и Венцислав Венков от БСП. Те получават съответно 32.35% и 22.02% от гласовете при обработени 99,28% СИК протоколи в OИК.Кандидатът на ГЕРБ остава в кметското кресло и във Велико Търново. Данните при обработени 100.00% СИК протоколи в OИК показват, че за Даниел Панов бюлетини са пуснали 60.55% от съгражданите му. Втора е Весела Лечева с 22.22%.Във Видин на балотаж ще участват Огнян Ценков и Цветан Ценков. При обработени 100% СИК протоколи в OИК, Огнян Ценков получава 32.12%, а Цветан Ценков - 30.41%.Във Враца при обработени 99,17% СИК протоколи в OИК, Калин Каменов от ГЕРБ води с 72.79% пред кандидата за кмет Момчил Младенов, който получава 14.13%.Таня Христова води в битката за кметското място в Габрово. Тя получава 58.63%. Втори в надпреварата е Ивелин Николов с 17.39% при обработени 100% СИК протоколи в OИК.В Добрич Йордан Йорданов получава 41.22%, а Надежда Петкова е втора с резултат 29.46% при обработени 100.00% СИК протоколи в OИК.Петър Паунов води резултата в Кюстендил с 54.96% пред претендента му - Здравко Милев, който получава 25.80% при обработени 100% от протоколите.В Ловеч при обработени 100% СИК протоколи в OИК Корнелия Маринова води с 28.82%, а след нея е Радина Банкова с 26.30%.В Благоевград при обработени 100.00% СИК протоколи в OИК Атанас Камбитов води с 25.65%. След него в надпреварата е Румен Томов е с 20.50%.Златко Живков води надпреварата в Монтана с 71.75%, а след него е Илия Илиев с резултат 13.84% при обработени 100% СИК протоколи в OИК. В Пазарджик Тодор Попов е с резултат 44.72%, а след него е Благо Солов с 18.90%. Трети е Иван Панайотов с 17.24% при обработени 100.00% СИК протоколи в OИК.Изборът в Перник е оспорван, като към 11:20 часа там минимална преднина имаше Станислав Владимиров, но сега той има 40,00%, а първа в битката при обработени 92,70% от протоколите е Вяра Церовска с 40,50%.В Плевен Георг Спартански получава 37.00% при обработени 99.18% СИК протоколи в OИК. След него е Мирослав Петров с 30.12%.В Разград в битката за кметското място при обработени 100.00% СИК протоколи в OИК води Денчо Бояджиев с 25.38%, а втори е Валентин Василев с 24.36%.В Русе при обработени 100% СИК протоколи в OИК Пенчо Милков получава 35.16%. След него е Диана Иванова с 25.13%.Юлиян Найденов получава 48.51% при обработени 100% СИК протоколи в OИК в Силистра. Втори е Момчил Неков с 29.02%.В Сливен кандидатът за кмет Стефан Радев води в резултата при обработени 100.00% от протоколите с 48.47%. След него е Кольо Милев с 24.33%.Николай Мелемов е първи в надпреварата в Смолян. При обработени 100.00% СИК протоколи в OИК той получава 39.84%. След него е Стефан Сабрутев с 21.46%.В Търговище Дарин Димитров води резултата при обработени 100% СИК протоколи в OИК с 48.43%. След него е Хамди Илиязов с 37,36%.В Хасково при обработени 93,73% СИК протоколи в OИК първи е Станислав Дечев с 51.42%, а след него се нарежда Коста Стоев с 17.12%.При обработени 100.00% СИК протоколи в OИК в Ямбол първи с резултат от 40.18% е Валентин Ревански. След него е Катя Георгиева с резултат 21.54%", "date": "2019.10.28", "title": "ЦИК: Почти 100% обработени изборни протоколи в страната към 15:40, София се бави"}
{"url": "https://www.novinite.bg/articles/181864/Balotaj-v-Teteven", "text": "Досегашният кмет на община Тетевен от ПП ГЕРБ Мадлена Бояджиева и предшественикът й Милен Милев от ПП Движение \"Напред България\" отиват на балотаж, сочат окончателните данни на Общинската избирателна комисия /ОИК/. За Бояджиева са гласували 42,51 процента, а за Милев - 34,01.Най-много гласове е събрала листата с кандидати за общински съветници на ПП ГЕРБ - 39,79 на сто, както и на ДПС - 24,70 процента. За БСП за България своя вот са дали 12,46 от избирателите, за Партия на зелените - 6,77, за ПП Глас народен - 5,16. Останалите са с по-малък процент. Кмет на кметства има избрани в Галата, Глогово, Голям извор, Рибарица и Черни Вит. Балотаж ще има в Български извор, Гложене, Градежница.", "date": "2019.10.28", "title": "Балотаж в Тетевен"}
{"url": "https://www.novinite.bg/articles/181843/Dneven-horoskop-za-ponedelnik", "text": "Днес е по-добре да се фокусирате върху самостоятелни проекти. Работата в екип не ви се получава особено добре. Опитайте да не критикувате прекалено околните, защото може да се обидят.Днес не се чувствате в хармония със себе си. Вашите чувства и очаквания се разминават с реакциите на хората около вас. Опитайте да не се тревожите за това, хората ще започнат да ви разбират отново.Днес сте много по-социални от обикновено. Искате да сте заобиколени от хора постоянно. Поканете няколко приятели на гости и прекарайте деня в сладки приказки. Вижте повече на:  ", "date": "2019.10.28", "title": "Дневен хороскоп за понеделник"}
{"url": "https://www.novinite.bg/articles/181865/Ni-Lo-se-pohvali-s-nov-byust-SNIMKA", "text": "иколета Лозанова отново уголеми бюста си. За това се похвали самата тя чрез публикация в социалната мрежа Instagram. Плеймейтката постна секси снимка, на която позира по черен сутиен и показва огромните си гърди.\"Тунинг сезон 2020 г. Когато си под скалпела на най-добрия - д-р Николай Георгиев , не си на операция, а на елементарна разкрасителна процедура, с гарантирано отличен резултат!\", написа тя като коментар към фотоса. Почитателите веднага я поздравиха и похвалиха новата ѝ визия.\"Ти вече имаше перфектния бюст, а сега си още по-перфектна\", \"Фантастични извивки на това секси тяло\", \"Супер си! И с по- малко пак си беше супер\", пишат те. Някои отбелязаха, че Николета е била достатъчно надарена и не е било нужно да се подлага на тази процедура. \"Как се живее с толкова голям бюст. определено тежат?\", \"Преди бяхте по-добре, защото бяхте пропорционална!\", \"Защо? Имаше достатъчно голям бюст преди\", коментират някои от нейните последователи.\\ ", "date": "2019.10.28", "title": "Ни Ло се похвали с нов бюст (СНИМКА)"}
{"url": "https://www.novinite.bg/articles/181842/Slanchev-ponedelnik", "text": "Днес ще е предимно слънчево, в източната половина от страната с разкъсана висока облачност. До обяд мъглите ще се разсеят и видимостта ще се подобри. Ще бъде почти тихо, в Дунавската равнина със слаб северозападен вятър. Максималните температури ще са между 19° и 24°, по-ниски в районите с по-трайна мъгла.Над планините ще е слънчево. Ще духа до умерен вятър от север-северозапад. Максималната температура на височина 1200 метра ще е около 18°, на 2000 метра – около 11°.По Черноморието ще преобладава слънчево време, преди обяд на места с намалена видимост. Ще духа слаб предимно източен вятър. Максимални температури 17-20°. Температурата на морската вода е 19-20°. Вълнението на морето ще е 1-2 бала.", "date": "2019.10.28", "title": "Слънчев понеделник"}
{"url": "https://www.novinite.bg/articles/181875/Razkriha-ruski-shpionin-ot-posolstvoto-v-Sofiya", "text": "Спецпрокуратурата образува досъдебно производство срещу руски дипломат, осъществявал разузнавателна дейност у нас. Това съобщиха от пресцентъра на Прокуратурата на Република България.Първият секретар на посолството на Руската федерация в София е бил разследван за шпионаж, като фактите са били потвърдени, но обвинение няма как да бъде повдигнато, тъй като дипломатът има имунитет. След получаване на съответен сигнал от ДАНС в Специализираната прокуратура е образувано досъдебно производство за престъпление срещу републиката – за това, че от м. септември 2018 г., на територията на страната, лице – чужд гражданин събира, с цел да издаде на чужда държава информация, представляваща държавна тайна (чл. 104 ал. 1 НК). В резултат на проведените бързи действия по разследването, фактите в сигнала са потвърдени изцяло.Установено е, че действително от м. септември 2018 г., в продължение на близо година, гражданин на Руската федерация е осъществявал разузнавателна дейност, като е провеждал регулярни конспиративни срещи с български граждани, включително и с ръководен служител, разполагащ с достъп до класифицирана информация на Република България, ЕС и НАТО. Целта на срещите е била придобиване с разузнавателна цел на такава информация, представляваща държавна тайна, включително и чрез предложения за материални облаги.Установено е, че руският гражданин има статут на дипломат, акредитиран у нас – първи секретар в Посолството на Руската Федерация в София. Съобразно чл. 31 т. 1 от Виенската конвенция за дипломатическите отношения, \"дипломатическият агент се ползва с имунитет по отношение на наказателната юрисдикция на приемащата държава“. По тази причина, въпреки наличието на основания за привличането му в качеството на обвиняем за престъпление по чл. 104 ал. 1 НК, наказателното производство срещу руския гражданин е спряно, на основание чл. 25 ал. 1 т. 3 НПК (\"деецът е лице с имунитет\"). На 25.10.2019 г. главният прокурор Сотир Цацаров е уведомил официално министъра на външните работи за установеното в хода на разследването и за действията на прокуратурата. Справка на Dir.bg в сайта на руското посолство в София показа, че като първи секретар там са изброени девет дипломати: Андрей Егоров, Павел Жибуртович, Виталий Зелинский, Евгений Меркулов, Елена Приходко, Владимир Русяев, Максим Рибкин, Евгений Тюсин, Дмитрий Ярошенко.", "date": "2019.10.28", "title": "Разкриха руски шпионин от посолството в София"}
{"url": "https://www.novinite.bg/articles/181878/DPS-pecheli-32-obshtini-ot-parviya-tur-na-izborite-vijte-koi", "text": "ДПС печели 32 общини от първи тур на проведените местни избори на 27 октомври, съобщиха от партийния пресцентър. Ето и списъка с общините, в които има избран кмет на първи тур от ДПС: 1. Община Белица, област Благоевград - Радослав Сабинов Ревански 2. Община Сатовча, област Благоевград - Арбен Мустафов Мименов 3. Община Якоруда, област Благоевград - Нуредин Мусов Кафелов 4. Община Руен, област Бургас - Исмаил Юсмен Осман 5. Община Крушари, област Добрич - Илхан Юсеин Мюстеджеб 6. Община Кърджали, област Кърджали - Хасан Азис Исмаил 7. Община Ардино, област Кърджали - Изет Изет Шабан 8. Община Джебел, област Кърджали - Неджми Ниязи Али 9. Община Кирково, област Кърджали - Шинаси Мехмед Сюлейман 10. Община Крумовград, област Кърджали - Себихан Керим Мехмед 11. Община Момчилград, област Кърджали - Илкнур Кязим Мюмюн 12. Община Черноочене, област Кърджали - Айдън Ариф Осман 13. Община Сърница, област Пазарджик - Неби Реджеп Бозов 14. Община Завет, област Разград - Ахтер Сюлейманов Велиев 15. Община Лозница, област Разград - Севгин Назъм Шукри 16. Община Самуил, област Разград - Джевдет Ахмед Азис 17. Община Цар Калоян, област Разград - Дауд Назиф Аляовлу 18. Община Главиница, област Силистра - Неждет Джевдет Ниази 19. Община Ситово, област Силистра - Сезгин Басри Алиибрям 20. Община Борино, област Смолян - Мустафа Шабан Караахмед 21. Община Мадан, област Смолян - Фахри Адемов Молайсенов 22. Община Рудозем, област Смолян - Румен Венциславов Пехливанов 23. Община Павел баня, област Стара Загора - Иса Емин Бесоолу 24. Община Антоново, област Търговище - Хайредин Мустафов Мехмедов 25. Община Омуртаг, област Търговище - Ешреф Хасанов Ешрефов 26. Община Опака, област Търговище - Мехидин Мехмедов Кадиров 27. Община Маджарово, област Хасково - Ерджан Сабахтин Юсуф 28. Община Минерални бани, област Хасково - Мюмюн Али Искендер 29. Община Стамболово, област Хасково - Аднан Кязим Йълдъз 30. Община Венец, област Шумен - Нехрибан Османова Ахмедова 31. Община Върбица, област Шумен - Мердин Мустафа Байрям 32. Община Каолиново, област Шумен - Нида Намъков Ахмедов  От движението изказват своята благодарност за подкрепата и доверието към избирателите.", "date": "2019.10.28", "title": "ДПС печели 32 общини от първия тур на изборите, вижте кои"}
{"url": "https://www.novinite.bg/articles/181871/Ubivat-Rich-Forestar-v-6384-i-epizod-na-Darzost-i-krasota", "text": "Звездата на сериала „Дързост и красота” Рич Форестър ще бъде убит в 6384-ия епизод на безкрайната сага. Героят на Рон Мос ще напусне сюжета, защото актьорът е отказал да поднови договора си в сапунката. 60-годишният актьор от многосерийният проект заемаше главно място в него вече 25 години.„Рон прекара невероятни 25 години в „Дързост и красота“ и завинаги ще остане член на телевизионното ни семейство. Желаем му само най-доброто в бъдещите му начинания,” казва представител на продуцентската компания „Филип Бел телевижън“. Сред останалите звезди в сериала са Сюзън Фланъри като Стефани Форестър, Джон Маккук – Ерик Форестър, и Катрин Кели, която изигра противоречивата Брук Лоугън. Всъщност причината Рон Мос да се откаже от участие, е доста прозаична. Звездата от малкия екран просто не е съгласен с договореното възнаграждение. Така Рон Мос за последно ще се превъплъти в Рич Форестър на 14 август, а епизодът ще бъде излъчен в САЩ през септември.", "date": "2019.10.28", "title": "Убиват Рич Форестър в 6384-и епизод на „Дързост и красота”"}
{"url": "https://www.novinite.bg/articles/181863/Stoichkov-Az-sam-Everest-za-nesretnicite-vtori-kato-men-nyama-da-ima-Predatelyat-Bobi-si-go-poluchi", "text": "Христо Стоичков даде интервю за \"Труд\". Ето какво каза най-голямата легенда на българския футбол: Здравейте, г-н Стоичков. Първо как сте? В какво настроение ви намираме в Маями?- Как в какво? В добро предизборно, разбира се! Винаги съм предизборно настроен. Например миналата неделя трябваше да избера дали ще водя фамилията на тур с яхта или ще поиграем голф, но не състезателно. Просто така - да ни е по-сладко на късния обяд.Следите ли земетръсните събития в българския футбол?- И да искам да не ги следя, няма шанс това да се случи. Колеги в телевизията ме питат по темата дори в ефир. Звънят ми от България - приятели, журналисти, роднини ... Всеки нещо ми говори, коментира, пита как съм реагирал и накрая... Дали ще се връщам в България.В България също се занимаваха с вас - появиха се кадри от \"Унивижън\". Мнозина очакваха да се радвате, че Борислав Михайлов подаде оставка, а вие заплакахте...- Не ги правя нещата \"като хората\"? Така ли? Може би затова съм този Христо Стоичков, който съм искал да бъда. И на Луната да отида да живея, пак ще се занимават с мен. Наясно съм с това. Както и с това, че и каквото и както да направя, ще има хора, които ме обичат и такива, които ме мразят. Разбрах го отдавна. Ако не друго, това ми спестява нуждата да се държа лицемерно. Затова си я карам директно в живота! Както аз си знам.И все пак - защо се разчуствахте в интервю в телевизията, в която работите след загубата с 0:6 от Англия, гарнирана с расистки скандал?- Стана спонтанно. Видях стадиона, на който съм преживял толкова хубави и силно емоционални моменти. Стадионът, на който с отбора на България, сме водили толкова много битки. Ние и публиката - в едно. Бяхме го превърнали в непревземаема крепост и всички имаха респект от нас. А сега - какво? Знайни и незнайни по света започнаха да се гаврят с нас! Говорят за расизъм, какъвто реално няма в България. Група идиоти не прави страната ни идиотска, нали? Затова изведнъж почувствах слабост. Три-четири пъти ми се е случвало в живота, но когато няма как да реагираш или да се противопоставиш, сълзите просто напират. И за няколко минути си като в безтегловност. Не се владееш. Няма как. Така се случи и в студиото, когато видях какво показваха.Откакто е измислен мобилният телефон и има интернет, никой не е достатъчно далече. Казваме ви го по повод на ваше интервю в авторитетния \"Екип\", в което призовавате да извадят от международни мачове българските отбори за пет години?- Не знам кой и с каква цел го е превел така. Не знам и как да го нарека. Навремето такива ги наричах тюфлеци, но сега, след чукнах 50 години, търся нещо по-така нежно. Сбърканяк например! Добре ли е? Говорих за провинилите се фенове, а не за отборите. Как си представяте въобще да искам санкции за бивши мои съотборници и въобще колеги, които сега си вадят хляба с футбол в България? Лудост. Но явно, когато се търсят скандали на гърба на Стоичков, още има ефект. На края на света да съм, в пъкъла да съм, явно пак ще е така.Да не се случва нещо необичайно с вас? За първи път да са ви жегнали вашите недоброжелатели, които по принцип винаги са ви зареждали емоционално през годините?- О-о! Изобщо не ми пука за тази шепа несретници. Те отдавна са банални. Над десет години една и съща плоча въртят. Изтъркали са се до баналност, да не кажа до комичност. Омръзнали са даже и на рибите в океана на Маями. \"Отказал се от България и прочие там...\". Нищо друго не могат да измислят, завалийките. Все едно на никого не се е случвало, когато се е ядосал за нещо, да изроптае срещу държавата. Само че аз съм Стоичков и когато съм го казал, то се е чуло. И понеже имам топки, не говора за \"Златните\", съм намерил сили да се извиня официално за казаното под афект. Но тези хейтърите могат да се чувстват значими само, когато наплюят анонимно Стоичков. Това е техният Еверест. И си мислят, че така ще ми накривят шапката. Няма кой да им обърне внимание! Като в оня виц. Единият вика:\"Аз ще те оплюя във вестника!\". А другият отговаря: \"Аз пък няма да го прочета\". Така и не могат да разберат, че каквото съм мечтал да постигна в живота си, съм го постигнал! И отдавна имам щит срещу разни комплексари и завистници. Направил съм го още в миналия век, щастлив съм и знам, че този факт отдавна ги прави нещастни. Нещо повече - направо ги убива.Все пак има ли нещо, което да ви накара да се откажете от България?- Разберете го веднъж завинаги - и да искам, няма как да стане. Зад всички мои успехи стои името България. \"Златна топка\", \"Златен Онз\", \"Златни обувки\" ... В моята област, която вълнува милиарди хора по света, аз съм поставил България на картата на успеха. Хубав, лош Стоичков - това са фактите! А това кой как си ги коментира, никога не ме е вълнувало. Само бих посъветвал недоброжелателите си да използват енергията си да направят нещо голямо в живота, а не да се занимават със Стоичков. На мен от 1992 година няма как да ми навредят.Защо точно 1992-а?- Тогава подписах втория си договор с Барселона.И такъв друг нямаше във футболния свят.- Вие го казвате. Явно сте информирани.Твърди се, че което куче ви е залаяло все е подлудяло. Оставката на Борислав Михайлов сякаш го доказва.- Така се случва. Началникът горе гледа. Но случаят, който цитирахте, не е такъв. Михайлов не ме лаял или хапал. Той просто ме предаде. Продаде нашето приятелство. Все тая. Минала работа. Отначало бях гневен и го атакувах, но впоследствие затворих страницата. Неслучайно от години не съм казвал нещо срещу него или някой друг от футболния ни съюз.Последно по темата призовахте ФБР след офисите на ФИФА да се премести и по на изток към БФС?- Да, но се оказаха много ниска топка и затова. Видя се, че родните \"качулки\" са достатъчни, за да се разбягат. Както и да е. Повярвайте - нито за секунда не съм злобял или радвал. Напротив - стана ми тъжно. Освен всичко ги бях предупредил господата \"Големи шефове\" - накъдето са тръгнали, ги чакат неприятности и голям резил. Така и стана за съжаление. Но не може да се отрече, че максимално дълго вървяха към този печален финал. Бяха много упорити.Когато вие ги критикувахте, когато бяхте начело на младия тогава отбор на Литекс, нямаше ли опит да се внесе ред и справедливост?- Нищо подобно. Напротив! Опитаха да си правят Пи Ар на мой гръб. Викаха ме даже при \"компетентните органи\" с играчи от отбора да ме разпитват мен и играчите ми за спечелен мач с 5:0. Да нямало черно тото. Представяте ли си? При 5:0! Добре знаеха, че това е абсурд, но искаха да им се обяснявам. Да ми покажат силата си. Имаше един гологлав индивид - \"флората и фауната\", както го наричах, който изпълняваше поръчката. Не искам дори да споменавам името. Знаете го - рисуваха го на карикатури с големи уши. Казах му тогава, че няма как да ми навреди и да не прави глупости, защото ще падне в ямата, в която иска да ме закопае. Така и стана. Изгониха го като мръсно псе след време. Никъде не е сега! А аз съм си на слънце в Маями, а той в някое блато. Мръсна, та мръсна история! Нея никога няма да е забравя. А аз понякога може и да простя за нещо. Мога, наистина. Но лошото е, че никога не забравям.Тогава никой от хората от властта не се намеси?- Скриха се като мишльовци. А вие да не мислите, че те не са знаели. Явно въпросът е бил да се подскаже грубичко на Стоичков да не говори много за корупция, уредени мачове, съдийски поръчки... Изобщо за всичко онова, което изяде главата на футбола ни. И ето сега Царя е гол! И му се смеят по света.Заслужаваме ли си съдбата?- Прекалено жестоко е. Прекалено. Колкото и да сме сгрешили. Но в едно съм убеден - прекалено силно дърпахме Дявола за опашката. Крещяхме \"Господ е българин!\" И дърпахме. И белята стана. Помня аз, когато бях национален треньор. Разделение. \"червените\" - за, \"сините\" - не. Да се изгони Стоичков, пък след това и потоп. Имахме 23 или 25 точки в квалификациите. Сега имаме три! Стоичков го няма, ама имаме три! Знаех, че така ще стане, но това не беше мой избор. Нещата се случиха, както ги прогнозирах. Лично аз не съжалявам, че животът ми тръгна по друг път и съм на слънце. Но мъглата за българския футбол стана непрогледна. Това е лошото.Има ли вариант да се изплува от дъното?- Знаете ли онази песен \"Дали аз закъснях или времето бързаше\"?. За БГ футбола и двете неща важат за съжаление. Тези реформи, за които сега говорят, трябваше да стартират още през 2006-а, когато ни отупаха като брашнян чувал. Още тогава се разбра, че сме дънна риба. Но тогава в БФС някои решиха да се правят на Батето. Да щракат с пръсти, да викат \"Наздраве\" и да сменят треньор след треньор. Колко имена бяха похарчени, ей така, с лека ръка! Мен ме оставете! Казах ви, че от 1992-а няма как да ме бутнат. Да ме разклатят - да, но... Както и да е. Каквото повикало - това се обадило.Звучи много песимистично?- Не, не! Звучи истинско. Дано се появи човек, който да посвети живота си на изваждането на футбола ни от будната кома. Но къде ще го намерим ... няма кой да ни каже дори. Твърде дълго се говореха глупости от рода на \"Ама и ние сме играли на лоши игрища, но станахме добри футболисти!\" Да, така е, но тогава и другите не играеха на много по-добри терени. А сега като ходя да правя интервюта по водещите европейски клубове, все едно влизам в космически бази. Барокамери, ултамодерни апарати за възстановяване, медици, психолози, диатолози... Цели екипи за различните дейности. Голям замах, големи пари, голям футбол. Нещо, което е все по-далеко от България за съжаление.Защо е така? Как си го обяснявате? Например защо ЦСКА се бори толкова дълго време да има просто един нормален и в тон с времето стадион?- Обяснявам си го със световноизвестната българска завист! Как така тези ще имат стадион, а ние нямаме дори козирка? Или обратното - тези защо не плащат наем на държавата, а ние го правим? Разделение, омраза, бедност. И накрая всички губят, но казват \"На кой му пука\" и продължават да се боричкат в калта.При една от визитите ви в Столична община при Йорданка Фандъкова това лято казахте: \"ЦСКА ще има нов стадион!\" Ето след два-три месеца по късно вече има и зелена светлина от държавата за този проект...- Не бързайте много. Казвам ви го от опит - минах по този път. Доведох елитна испанска фирма, желаеща да построи в София стадион за 100 милиона евро. Срещнах ги с правителството, представиха проект. Обявих, че съм готов на всякакви проверки за да разберат хората, че не искам никакви комисионни. За жалост един от испанците от благодарност към мен предложи стадиона да се казва \"Христо Стоичков\" и там някъде \"токът спря\". Обяснението ми, че не държа на това, вече нямаше смисъл. Всички, от които зависеше проектът, изчезнаха яко дим. Няма телефони, няма срещи, няма... стадион. Затова нека адвокатите на ЦСКА да внимават за подводни камъни и да юридически блъфове. Нека не забравят - в България обещание не значи завещание.Тази седмица се навършва 1 година от официалното представяне на биографията ви \"Историята\", написана съвместно с шефа на спортния отдел на в. \"Труд\" Владимир Памуков. Очаквахте ли, че ще стане бестселър?- Стана една година? Как лети това време! Какво съм очаквал не е важно. Много по-важно е какво се случи. Казаха ми, че излизат нови 10 хиляди копия и тиражът ставал рекорден - 70 хиляди. Но това е само статистика. За мен тази книга е нещо много повече - тя е едно приключение, едно страхотно пътуване в родината ни. Не съм вярвал, че след като над 100 хиляди са ме аплодирали на \"Камп Ноу\", ще мога така силно да се разчуствам от топлотата, с която ме посрещат хората в България при представянето на книгата. Благодаря силно на Владо и на издателите от \"Софтпрес\" за преживяното. За скандиранията \"Ицо, Ицо\" в пълните зали. И не само там - на стадиона в Каварна дойде половината град, а във Варна си помислих че може да се срути молът. По 4-5 часа поставям автографи върху \"Историята\" и се снимам с всеки, който е дошъл. Децата ме впечатляват най-много. Вадят клипчета с мои голови и снимки от интернет и питат, разпитват. С какви ли не въпроси ме изненадват. И това ме зарежда страхотно! За всичко това се отказвам от половината си ваканция. И ще ви призная - по-рано злобата на опонентите ми ме зареждаше, но сега това е любовта на хилядите, скандиращи \"Ицо, Ицо!\". Настръхвам дори сега, когато само ви говоря за тези моменти.Ще продължители с гостуванията за \"Историята\"?- Искам го, но е въпрос на възможности. Вече бях в Лондон, Чикаго и Торонто, както и в 11 български града. Сега обаче от \"Унивижън\" са ми начертали такъв рейд по Европа за интервюта, че... Едва ли не ще живея по самолетите. Със сигурност, живот и здраве, ще съм във Варшава на 26 ноември, където местно издателство представя \"Историята\" на полски език. Вече са готови преводите на испански и английски, което означава нови спирки. През април се планира да съм в Барселона на празника \"Сен Жорди\", на който се подарява книга. Клубът има планове за мен в този ден, но е още рано да ги разкривам. В България трябва да съм в Габрово и Пловдив около Коледа. Планирани са гостувания също при бесарабските и банатските българи зад граница, където трябва да помогнем и с благотворителност. Много, наистина много са предложенията, които имам и се надявам силите да ми стигнат да уважа и зарадвам всички.Имахте желание да вземете интервю от Силвио Берлускони. Ще се случи ли?- То също е част от плана. Ще работя в Букурещ, Будапеща, Рим, Билбао, Мюнхен, Манчестър ... щастлив съм, че на всички места ме посрещат със страхотно уважение. \"Ливърпул\" например пусна само мен и екипа ми в лагера си преди финала на Шампионска лига. ПСЖ, \"Челси\", \"Манчестър Сити\" и \"Милан\" се отнесоха към така все едно съм легенда на клуба. Не крия - това ме прави горд с моята кариера. За съжаление сега след расисткия скандал в София с англичаните се наложи Чики Бегиристайн да ми направи видео връзка с Рахим Стърлинг. И преди да договоря интервюто, му поднесох извиненията си, нямаше как. Независимо дали историята е скалъпена, измислена или каквато решите друга, тя си е факт. И момчето прие всичко.Мнозина питат кога ще имаме нова мегазвезда като Стоичков?- Нов Стоичков няма да има, защото всеки е уникален сам за себе си. По-важното е посланието, което давам на младите с моята книга. А то - никога да не се отказват от мечтите си и да вярват, че българин може да стане най-добър дори в област, която вълнува милиарди по света.", "date": "2019.10.28", "title": "Стоичков: Аз съм Еверест за несретниците, втори като мен няма да има! Предателят Боби си го получи"}
{"url": "https://www.novinite.bg/articles/181844/Shtand-na-proizvoditeli-ot-Rusiya-na-vodeshtoto-izlojenie-za-hrani-i-napitki-na-Balkanite-INTERFOOD--DRINK-2019", "text": "Едно от водещите в България и на Балканите Международно специализирано изложение за храни и напитки INTERFOOD & DRINK 2019 ще се проведе от 6 до 9 ноември в София, България.В работата на изложението ще вземат участие фирми-производители на оборудване, храни и биологични продукти от Новосибирска област на Руската федерация и ще представят своите продукти на щанд. «Био-Веста» - експерт в производството на биологични продукти на базата на чисти култури от пробиотични микроорганизми.Пробиотиците от серията \"Biovestin\" значително подобряват благосъстоянието и качеството на живот на раковите пациенти. «Боэл Диспенсинг Системс» - компанията е разработчик на устройство за бързо безпрепятствено бутилиране на напитки от серията ITAP. Това оборудване за бутилиране на напитки ще бъде най-истинската визитна картичка на вашето заведение. «Микопро» е иновативна компания, създадена през 2013 г., за да комерсиализира научните разработки в областта на биотехнологиите и науките за живота.В момента се извършва производство на биологични продукти за защита на растенията от паразитни нематоди и разработване на функционално хранене на базата на полезни гъби. «Бротех» е компания, специализирана в производството на оборудване за хранително-вкусовата промишленост. «Здоровое Питание» - компания-производител и доставчик на здравословни и вкусни храни за здравословно хранене. Компанията съвместно с лекари диетолози от 1999 г. успешно се занимава с разработването и производството на уникални продукти с терапевтични и профилактични свойства. Каним ви да посетите щанда на производителите от Новосибирска област на Руската федерация на годишното изложение INTERFOOD & DRINK 2019.  ", "date": "2019.10.28", "title": "Щанд на производители от Русия на водещото изложение за храни и напитки на Балканите INTERFOOD & DRINK 2019"}
{"url": "https://www.novinite.bg/articles/181849/Dnes-reshavat-do-koga-da-bade-udaljen-Brekzit", "text": "Посланиците на 27-те държави членки на ЕС решават днес в Брюксел до кога ще бъде удължено напускането на Великобритания. Обединеното кралство трябваше да напусне съюза на 31 октомври, но британският парламент поиска нова дата - 31 януари догодина. Франция имаше съображения срещу този срок, но след разговор между Еманюел Макрон и Борис Джонсън тази неделя, Париж се е съгласил на исканата отсрочка. Очаква се посланиците да одобрят така нареченото гъвкаво отлагане - Великобритания може да напусне ЕС и преди 31 януари, ако британският парламент одобри споразумението. ", "date": "2019.10.28", "title": "Днес решават до кога да бъде удължен Брекзит"}
{"url": "https://www.novinite.bg/articles/181876/Prandi-obyavi-sastava-na-Balgariya-za-sadbovnata-olimpijska-kvalifikaciya", "text": "Селекционерът на мъжкия национален отбор по волейбол на България Силвано Пранди обяви разширения състав за олимпийската квалификация в Берлин (5-10 януари 2020 г.).\"В следващите два месеца ще следим всички изявени състезатели и тези, които са в най-добра форма, ще попаднат в групата от 14 за турнира. Разбира се, напълно е възможно да повикам и състезател, който не присъства в разширения състав, но пък в това време се е представил на много високо ниво. За мен е важно да събера най-подготвените с състезатели и да направим всичко, което зависи от нас, да спечели квотата. Ще бъде много трудно, но не и невъзможно\", коментира за официалния сайт на БФВолейбол селекционерът.Пранди е изгледал двубоя за Суперкупата на България между \"Хебър\" и \"Нефтохимик 2010\", както и някои мачове от първите два кръга на Суперлигата. Скаутите на националния тим подготвят и всички срещи от вътрешния шампионат, ще се следят внимателно и изявите на българите в чуждестранните първенства.\"До няколко дни ще изясним всички детайли около събирането на отбора. Наскоро бе потвърдено от Европейската конфедерация, че в Италия ще има кръг на 26 декември. Освен това на 26 и 27 декември е финалният турнир за купата на Русия, което също малко усложнява нещата, но ние ще се съобразим. Практически няма да има подготовка в типичния смисъл, но планираме две контролни срещи в София, които трябва да бъдат потвърдени съвсем скоро\", добави мениджърът на отбора Стефан Чолаков.РазпределителиГеорги СегановГеорги БратоевДобромир ДимитровВладимир СтанковДиагонали:Цветан СоколовБоян ЙордановНиколай УчиковВенелин КадънковРадослав ПарапуновПосрещачи:Тодор СкримовТодор АлексиевВалентин БратоевНиколай ПенчевРозалин ПенчевМартин АтанасовГеорги ПетровАспарух АспаруховЦентрове:Виктор ЙосифовНиколай НиколовТеодор ТодоровСветослав ГоцевАлекс ГроздановКрасимир ГеоргиевЛиберо:Теодор СалпаровВладислав ИвановПетър КаракашевМартин ИвановИвайло Лалов", "date": "2019.10.28", "title": "Пранди обяви състава на България за съдбовната олимпийска квалификация"}
{"url": "https://www.novinite.bg/articles/181882/Sled-prebroeni-100-ot-protokolite-pod-tepetata-Ziko-bie-Slavcho-s-199", "text": "ЦИК обяви крайните резултати от гласуването на Местни избори 2019 за Община Пловдив при обработени 100.00% протоколи.На балотаж отиват Здравко Димитров-Зико и Славчо Атанасов, като разликата между двамата е 19,99.Здравко Димитров ГЕРБ  събира – 36.14% от вота, а Славчо Атанасов Местна коалиция „НФСБ (ВМРО-БНД)“ – 16.15%. На трето място е Дани Каназирева от Съюз за Пловдив с 11,32%, чиято кандидатура бе скандално обявена от екзитполовете за класирана на второ място. После шашмата лъсна, а днес Каназирева обяви на брифинг, че съвестта й е чиста.Три на сто от хората, които са отишли до урните, не са си харесали никого от 14-те кандидати за кмет на Града под тепетата.Голямата изненада е, че за пръв път от 16 години БСП е втора политическа сила в местния парламент. ПП ГЕРБ вкарва 17 души в местния парламент, социалстите – 7, а 4 партии и коалиции по 5 съветника. Демократична България влиза с четирима души в ОбС – Пловдив.Малката изненада в Общински съвет – Пловдив е Коалиция Ние, гражданите, която в последните часове изпревари дори партията на Веселин Марешки ВОЛЯ със 186 гласа. ДПС се завръща в местния параламент след 4-годишна липса там. И трите формации вкарват по един съветник.", "date": "2019.10.28", "title": "След преброени 100% от протоколите под тепетата: Зико бие Славчо с 19,9%"}
{"url": "https://www.novinite.bg/articles/181850/Eksploziya-na-nefteno-nahodishte-v-Kitaj-naj-malko-5-zaginali-SNIMKA", "text": "Най-малко 5 души са убити, а петима други са ранени в резултат на експлозия на монтиран на превозно средство тестващ апарат от съоръжение за добив на нефт. Инцидентът е станал в северозападната китайска провинция Шанси, съобщиха местните власти.Технологична компания от централната китайска провинция Хунан в неделя е тествала проницаемостта в два кладенеца, принадлежащи на инсталация за добив на нефт в нефтеното находище в окръг Янчанг. След приключване на тестовете, когато специалистите се връщали обратно от нефтеното находище, монтираното за превозното средство оборудване за тестуване избухнало по неизвестна причинаНай-малко трима души остават безследно изчезнали в резултат на инцидента, съобщава Спутник.Ранените специалисти се намират в болница, докато издирването на изчезналите хора продължава. Местните правоохранителни органи започнаха разследване на инцидента.", "date": "2019.10.28", "title": "Експлозия на нефтено находище в Китай, най-малко 5  загинали (СНИМКА)"}
{"url": "https://www.novinite.bg/articles/181866/Edna-ot-saprugite-na-Bagdadi-e-izdala-mestonahojdenieto-mu", "text": "Съпруга на лидера на Ислямска държава (ИД) Абу Бакр ал Багдади е издала местонахождението на убития водач на терористите, написа в. \"Ню Йорк дейли бийст\". Жената е била арестувана в Ирак миналата седмица заедно с мъж, който е бил куриер на екстремистката мюсюлманска организация.Според информацията на американския таблоид съпругата е разказала как нейният мъж се е намирал в северното сирийско село Бариша. Вестникът от САЩ не посочва нито името на информаторката, нито коя от всичките съпруги на Ал Багдади е била тя. Ислямът позволява на мюсюлманите да имат до четири брака едновременно и неограничен брой наложници. Ал Багдади е бил убит в Сирия от американски военни. Междувременно списанието \"Нюзуик\" съобщи, че ръководството на ИД е било поето от иракския тюрк Абдуллах Кардаш, чието име понякога се изписва Каршеш и е известен още като Хаджи Абдуллах ал Афари. По последни данни останките на ал Багдади са били транспортирани в американска база в Ирак. Вероятно прахът на убития шеф на ИД ще бъде разпръснат в морето.", "date": "2019.10.28", "title": "Една от съпругите на Багдади е издала местонахождението му"}
