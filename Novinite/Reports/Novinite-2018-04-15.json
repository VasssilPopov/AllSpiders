{"url": "http://www.novinite.bg/articles/158716/Reakciite-v-SASht-sled-udarite-v-Siriya", "text": "Доволно спокойни. Така кореспондентът на NOVA в САЩ определи реакциите в САЩ след въздушните удари в Сирия.След „бомбастичните” съобщения в Twitter на Доналд Тръмп, в които той изглеждаше, че се заяжда както със Сирия и Башар Ал Асад, а и с Русия и Путин, това породи напрежение, че импулсивният президент с огромни вътрешни проблеми може да вземе по-крайно решение за остър конфликт в Сирия, който да ескалира отношенията с Русия, коментира Ясен Дараков.  Остават обаче критиките, че САЩ, както при президента Обама, така и сега при президента Тръмп, нямат ясна стратегия за Сирия, както и план как да не се позволи ИДИЛ да се разпространява на територията на страната.", "date": "2018.04.15", "title": "Реакциите в САЩ след ударите в Сирия"}
{"url": "http://www.novinite.bg/articles/158721/SASht-sa-gotovi-za-novi-udari-sreshtu-Siriya", "text": "Съединените щати са готови за нови удари срещу Сирия. Това стана ясно от заседанието на Съвета за сигурност на ООН.Войната с ракети се превърна във война на думи по време на свиканото от Русия заседание на Съвета за сигурност на ООН.Руската резолюция беше отхвърлена. Днес се очаква да се гласува нова версия, с която да се направи проверка на химическата атака в Сирия, но не е ясно дали и тя ще мине.Русия заклейми атаката срещу Сирия, но Съветът за сигурност към ООН отхвърли резолюция с такова съдържание.„Признак на цинична надменност е когато група от държави решат сами да започнат военни действия”, заяви Василий Небензя, представител на Русия в ООН.Представителят на Съединените щати предупреди, че използването на химическо оръжие е червена линия.„Ако режимът в Сирия отново използва отровен газ, Съединените щати са готови за удар”, заяви Ники Хейли, представител на САЩ в ООН.В Twitter президентът Доналд Тръмп определи мисията като постигната. Но за мнозина в Съединените щати не е ясно каква е мисията и има ли стратегия за Сирия.„Съединените щати трябва да имат цялостна стратегия за Сирия извън това да предотвратят Асад да използва химически оръжия”, коментира конгресменът Майк Кофман.Засега стратегията на Вашингтон изглежда така – спиране на „Ислямска държава” и на употребата на химически оръжия.„Снимките на мъртви деца не са фейк нюз. Те са резултат от варварската нехуманност на режима”, заяви Ники Хейли.Но решението на Доналд Тръмп и коалиционните партньори Франция и Великобритания да действат със сила беше поставено от въпрос – както от законодатели в трите държави, така и от Асоциацията за контрол на оръжията. В декларация от там заявяват, че е притеснително възможността президентът сам да заповядва военни удари и така да се стигне до използването и на ядрено оръжие. „Широкото твърдение, че президентът може да започне военни действия по своя воля, повдига конституционни въпроси и създава притеснения за възможността президентът сам да нареди военни действия срещу други заплахи, включително Северна Корея, по начин, който да доведе до употребата на ядрено оръжие”, се казва в декларацията.  ", "date": "2018.04.15", "title": "САЩ са готови за нови удари срещу Сирия"}
{"url": "http://www.novinite.bg/articles/158722/V-Bansko-otbelyazvat-rast-na-turistite-malkiyat-biznes-obache-zamira", "text": "Зимният сезон в ски курортите Банско, Боровец, Пампорово и Витоша е бил добър. Това обявиха от Института за анализи и оценки в туризма. Заради топлото време до средата на месец февруари и липсата на сняг, много от заявените почивки от чужденци са били отменени, а това е спад с близо 30%.200 хиляди души са избрали тази зима да карат ски и сноуборд в зимните български курорти, а общият брой туристи посетили страната ни от декември до март е 1 милион и 200 хиляди души.По ски пистите на Банско тази година са карали половината от тези общо 200 хил. туристи, избрали България за зимен туризъм, предаде репортерът на БНТ Слави Илиев. От кметството в Банско отбелязват 15% ръст на гостите.Много от хората тук са дошли не само за ски туризъм, но и за почивка и да прекарат зимните празници. Ученици и родители също са били тук по време на ваканциите.Големите хотели са били пълни с хора, но представители на малкия и среден бизнес казват, че всяка година работата намалява.Собственици на хотели в Банско отчитат успешен зимен сезон. Легловата база е била пълна на 85%, а туристите, които са избрали курорта, са били българи, руснаци, молдовци, гърци и турци.", "date": "2018.04.15", "title": "В Банско отбелязват ръст на туристите, малкият бизнес обаче замира"}
{"url": "http://www.novinite.bg/articles/158717/Generalniyat-sekretar-na-NATO-otiva-v-Ankara-za-sreshta-s-Erdogan", "text": "Генералният секретар на НАТО Йенс Столтенберг днес и утре ще бъде в Турция, където ще има срещи с президента Реджеп Ердоган, с министъра на външните работи Мевлют Чавушоглу и министъра на отбраната Нуретин Джаникли. Срещите стават само ден след извънредно заседание в щаб-квартирата на НАТО в Брюксел.\r\nСтраните-членки на НАТО напълно подкрепиха ракетните удари на САЩ, Великобритания и Франция в Сирия, заяви Йенс Столтенберг след извънредното заседание на Съвета на Северноатлантическия алианс. „Всички членове на алианса подкрепиха ударите в Сирия“, каза той.\r\nСтолтенберг смята, че тези удари няма да попречат на политическото урегулиране в Сирия.Йенс Столтенберг, генерален секретар на НАТО: Не, точно обратното, ако ние мълчаливо гледахме как се използва химическо оръжие, това можеше да подкопае политическия процес. Ние ясно изразихме подкрепа за политическия процес, няма военно решение на конфликта.\r\nУдарът на САЩ и техните съюзници е отслабил потенциала на Дамаск да използва химическо оръжие, смята Столтенберг и приветства пристигането на експертите от ОЗХО в Сирия, но смята, че тяхната мисия няма да може да проясни напълно ситуацията с химическата атака, за която се твърди, че е извършена в сирийския град Дума на 7 април.\r\n ", "date": "2018.04.15", "title": "Генералният секретар на НАТО отива в Анкара за среща с Ердоган"}
{"url": "http://www.novinite.bg/articles/158718/Prodaljava-razsledvaneto-za-katastrofata-s-avtobus-na-AM-Trakiya", "text": "\r\nПрез изтеклата нощ няма съществена промяна в състоянието на пациентите, настанени в УМБАЛ „Св. Анна“ в София, които пострадаха при катастрофата до Вакарел.\r\nРазледването на жестоката катастрофа на АМ „Тракия“, при която загинаха 6 души, а над 20 бяха ранени, продължава.\r\n \r\nОчаква се до няколко дни да бъдат обявени резултатите от техническата проверка на автобуса.\r\nВчера от прокуратурата заявиха, че леката кола е била изправна и вероятно 29-годишната жена е ударила автобуса, след като се е разсеяла.\r\nЗа да се изясни напълно ситуацията на пътя в момента на сблъсъка, от прокуратурата призоваха за помощ - всички граждани, които са станали свидетели, да се обадят на телефон \r\nЗасега няма водеща версия за инцидента. Багажът на пътниците е бил равномерно разпределен. Продължават и разпитите на пострадалите. Жената, причинила катастрофата, остава в ареста, а утре съдът трябва да реши дали ще уважи искането на прокуратурата за най-тежката мярка - задържане под стража.\r\n  \r\nОчаква се до няколко дни да бъдат обявени резултатите от техническата проверка на автобуса.\r\nВчера от прокуратурата заявиха, че леката кола е била изправна и вероятно 29-годишната жена е ударила автобуса, след като се е разсеяла.\r\nЗа да се изясни напълно ситуацията на пътя в момента на сблъсъка, от прокуратурата призоваха за помощ - всички граждани, които са станали свидетели, да се обадят на телефон \r\nЗасега няма водеща версия за инцидента. Багажът на пътниците е бил равномерно разпределен. Продължават и разпитите на пострадалите. Жената, причинила катастрофата, остава в ареста, а утре съдът трябва да реши дали ще уважи искането на прокуратурата за най-тежката мярка - задържане под стража.\r\n", "date": "2018.04.15", "title": "Продължава разследването за катастрофата с автобус на АМ „Тракия“"}
{"url": "http://www.novinite.bg/articles/158715/Dnes-shte-preobladava-slanchevo-vreme", "text": "Днес ще преобладава слънчево време. Ще има висока облачност, след обяд – значителна. По Черноморието и на места, главно в Горнотракийската низина в сутрешните часове ще има ниска облачност или мъгла. Ще духа слаб до умерен вятър от изток-югоизток. Максималните температури ще са между 23° и 28° В планините ще е с висока облачност, по-значителна след обяд над масивите в Западна България. Ще духа слаб до умерен вятър от юг-югоизток, по високите части от югозапад. Максимална температура на 1200 метра – около 18°, на 2000 метра – около 10°.По Черноморието в сутрешните часове ще има мъгла или ниска облачност. Видимостта ще се подобрява, а облачността ще се разкъсва и намалява в следобедните часове. Ще духа слаб до умерен вятър от изток-югоизток. Максимална температура на въздуха – между 10° и 12°, колкото е и температурата на морската вода. Вълнението на морето ще е 1-2 бала.", "date": "2018.04.15", "title": "Днес ще преобладава слънчево време"}
{"url": "http://www.novinite.bg/articles/158719/Izpisaha-ot-Pirogov-postradala-ot-katastrofata-pri-Vakarel", "text": "Жена, пострадала при катастрофата на АМ Тракия край Вакарел в петък, е изписана от \"Пирогов\", където бе приета след инцидента. На 13 април шестима души загинаха, а 23 бяха ранени при катастрофа с автобус на 27-ия километър на аутобана. Кола ударила рейса, пътуващ от Бургас към София, и той се обърнал в канавката. Пострадалите, сред които и дете, бяха откарани в столични болници. По случая е обвинена 29-годишната шофьорка на колата.   и в неделя. 13-годишното  а направените контролни изследвания показват, че белият му дроб вече е разгънат и притокът на кислород към организма възстановен. Това съобщиха от пресцентъра на болницата. Майката на момчето вече е изписана от травматологията, където беше приета заради наранявания по ръката.Другата жена продължава да е в хирургията, без непосредствена опасност за живота към момента. Четвъртият пострадал, откаран в \"Пирогов\" след катастрофата, беше прегледан и изследван в спешното отделение и след това освободен.  ", "date": "2018.04.15", "title": "Изписаха от \"Пирогов\" пострадала от катастрофата при Вакарел"}
{"url": "http://www.novinite.bg/articles/158720/Shofor-udari-10-parkirani-koli-v-Plovdiv-i-izbyaga", "text": "Шофьор удари 10 паркирани коли в Пловдив, след което заразя автомобила си и избяга. Катастрофата е от събота вечерта.Потърпевшите предполагат, че е бил пиян или неправоспособен, за да избяга от мястото на инцидента.Влизането и излизането в комплекс \"Оазис\" е затруднено, тъй като от както е пуснат в експлоатация, едното му платно постоянно се използва за паркинг на живущите.На мястото на произшествието има полицаи.", "date": "2018.04.15", "title": "Шофьор удари 10 паркирани коли в Пловдив и избяга"}
