{"url": "http://www.novinite.bg/articles/159417/Viktor-Orban-zaplashva-s-veto-byudjeta-na-ES", "text": "Унгарският министър-председател Виктор Орбан предупреди, че Будапеща може да гласува налагането на вето на първия многогодишен бюджетен план след напускането на Великобритания, който обещава получените пари да бъдат обвързани с демократичните стандарти като правото на закона. Предложеният бюджет за малко повече от 1.2 трилиона евро за периода от 2021 до 2027 г., бе представен в сряда от Европейската комисия след месеци на трудни консултации с 27-те страни, които ще останат в ЕС, след като Великобритания напусне, информира \"Франс прес\", цитирана от БГНЕС. \"Трябва да има единодушие, така че унгарците не трябва да се притесняват. Докато унгарците не дават зелена светлина, няма да има бюджет. Не подкрепям европейски бюджет, който се захранва от земеделско производство или научноизследователска и изобретателска дейност или регионално развитие, и го изразходва за подхранване на страни, които са се възползвали от мигрантите\", заяви по време на радио интервю в Будапеща Виктор Орбан.На предложението се гледа като на начин да се възпрат страните членки на ЕС като Унгария, които Брюксел многократно критикува заради нарушаването на демократичните стандарти. Полша, дори е изправена пред безпрецедентни санкции заради съдебните реформи.Механизмът ще позволи на ЕС \"да преустанови, намали или ограничи достъпът\" до финансиране от бюджета, ако бъдат открити \"недостатъци в правовия ред\".Пакетът е заимстван от подобни закони в Русия и ще удържи данъците върху НПО, финансирани от чужбина, които \"подкрепят\" незаконната имиграция. Според предложенията чужденците, които се смята, че подкрепят търсещите убежище може да не бъдат допускани да влизат в Унгария. А служителите на НПО няма да имат право да се доближават до граничните райони и организациите ще преминат \"тестове за сигурност\". Изменението на Конституцията за предотвратяване на миграцията, което беше опровергано от опозицията през 2016 г., също ще бъде повторно представено на парламента.  ", "date": "2018.05.04", "title": "Виктор Орбан заплашва с вето бюджета на ЕС"}
{"url": "http://www.novinite.bg/articles/159397/Kakva-ocenka-davat-balgarite-na-ministrite-ot-kabineta-Borisov-3", "text": "Министрите от третото правителство на Бойко Борисов приключват първата си година със средна оценка от българските избиратели 3.71 по шестобалната система. Това показват данните на„Галъп интернешънъл“ от независим телефонен сондаж, проведен между 13 и 17 април сред 1000 пълнолетни българи. Най-висока средна оценка получава вицепремиерът Томислав Дончев, което явно е признание за експертния му образ и балансиран политически подход. Неговият резултат е добър не само сред поддръжниците на ГЕРБ но и сред по-широка политическа база в дясно-център, коментират социолозите.Още няколко министри са оценени над средното, сред които са и двамата вицепремиери от Обединени патриоти и четирима “стари” министри от предишни кабинети на Борисов, показва анализът.Ето оценките им в низходящ ред: Лиляна Павлова - 4.12 , Владислав Горанов - 4.02, Красимир Каракачанов - 3.94, Валери Симеонов - 3.85, Теменужка Петкова - 3.78, Николина Ангелкова - 3.74, Николай Нанков – 3,73. За отбелязване е добрата оценка за Красимир Каракачанов и Валери Симеонов, които не само за пръв път са във властта, но и представляват сравнително малка политическа сила, отчитат от \"Галъп\". По-голямата част от министрите пък получават под средната за кабинета оценка.Като основни фигури в един кабинет финансовият министър и вицепремиери са с добри позиции, най-ниски са оценките в най-невралгичните ресори, а ресорите, свързани с европейските фондове и председателство, са в челото.В годините министър-председателят Борисов запазва най-висок рейтинг на доверие в сравнение с всички министри и по този начин в известен смисъл “дърпа” всички напред, съобщават от \"Галъп\".", "date": "2018.05.04", "title": "Каква оценка дават българите на министрите от кабинета \"Борисов 3\"?"}
{"url": "http://www.novinite.bg/articles/159411/Novi-pravila-na-ES-v-oblastta-na-kibersigurnostta", "text": "Заместник-председателят на Европейската комисия Андрус Ансип, отговарящ за цифровия единен пазар, комисарят по въпросите на миграцията, вътрешните работи и гражданството Димитрис Аврамопулос, комисарят, отговарящ за Съюза на сигурност, Джулиан Кинг, и комисар Мария Габриел, отговаряща за цифровата икономика и цифровото общество, направиха изявление във връзка с първото общоевропейско законодателство в областта на киберсигурността — Директивата относно сигурността на мрежите и информационните системи (Директивата за МИС), която държавите членки трябва да транспонират до 9 май 2018 г.:„Приемането на Директивата за МИС преди две години беше повратна точка в усилията на ЕС да увеличи капацитета си в областта на киберсигурността. Благодарение на това първо законодателство на ЕС в областта на киберсигурността държавите членки укрепиха сътрудничеството си за европейска политика в областта на киберсигурността и координират усилията си за изграждане на капацитет за реакция. Комисията работи в тясно сътрудничество с държавите членки, за да подпомогне транспонирането на директивата.За да насърчи допълнително киберсигурността на Съюза, ЕС следва бързо да предостави силен и постоянен мандат на агенцията си по тези въпроси — Агенцията на Европейския съюз за мрежова и информационна сигурност (ENISA), и да създаде рамка на ЕС за сертифициране по отношение на киберсигурността. Заедно с държавите членки следва също така да приключим съвместната работа по плана за сътрудничество в случай на мащабни трансгранични инциденти с компютърната сигурност и киберкризи. Този план ще интегрира киберсигурността в съществуващите механизми за справяне с кризи на равнище на ЕС.С цел подпомагане на държавите членки за своевременното транспониране на Директивата за МИС и изграждането на техния капацитет, Механизмът за свързване на Европа предоставя финансиране в размер на 38 млн. евро до 2020 г. в подкрепа на националните екипи за реагиране при инциденти с компютърната сигурност, както и на други заинтересовани страни по Директивата за МИС, като например операторите на основни услуги и доставчиците на цифрови услуги. Държавите членки следва да използват в пълна степен възможностите, предоставени от този източник на финансиране.“", "date": "2018.05.04", "title": "Нови правила на ЕС в областта на киберсигурността"}
{"url": "http://www.novinite.bg/articles/159395/66-organizacii-s-obshto-83-proekta-shte-se-sastezavat-v-PR-Priz-2018", "text": "Общо 66 организации представят рекордния брой от 83 проекта в тазгодишното издание на конкурса  Приз, организиран от Българското дружество за връзки с обществеността (БДВО). От тях комуникационните агенции са 16, а представените компании, неправителствени организации и институции – 50. В реализацията на проектите са участвали 25 комуникационни експерти.За първи път в историята на конкурса в журито ще се включат 7 реномирани чуждестранни комуникационни професионалисти, а всяка категория ще бъде оценявана от различно жури, съставено от петима българи и двама чужденци. Най-много проекти ще се състезават в категория „Кампания за устойчиво развитие/ корпоративна социална отговорност“, в която ще журират Заедно с българските членове на журито, общо 19 човека ще се включат в оценяването на проектите, което ще протече в два етапа – писмена оценка на представените материали и публична защита в периода 11-13 май. Церемонията по награждаване ще се проведе на 22 май от 19:00 ч. в .", "date": "2018.05.04", "title": "66 организации с общо 83 проекта ще се състезават в PR Приз 2018"}
{"url": "http://www.novinite.bg/articles/159398/Ninova-Upravlyavashtite-ne-mislyat-za-naroda-a-pazyat-parite-i-blaginite-si", "text": "„Заклевам се в името на Република България да спазвам Конституция и законите настраната и във всичките си действия да се ръководя от интересите на народа“. Познати лиса ви тези думи? Всеки един от нас ги е произнасял, когато е започнал работа в парламента.Да видим в какво сме се клели – Конституцията. „Всички хора се раждат равни по права.Всички граждани са равни пред закона. Не се допускат никакви привилегии, основани нараса, народност, обществено положение и т.н.“. В това сме се клели. Това само думи ли саили ние влагаме в тях съдържание за равни права на всички български граждани? ТоваНародно събрание, което приема закони и ги изпълнява ли е, или е Народно събрание,което приема закони и ги нарушава? Законите, в които сме се клели, че ще спазваме, освенКонституция, са: Кодекс по труда, в който се казва, че отпуските на работещите са 20 дни иофициалните празници. На всички българи, освен парламента и структурите около нас,отпуската е 20 дни и празниците. По Закона за държавния служител, в който също сме секлели, че ще изпълняваме – 20 работни дни и официалните празници. Правилникът заработа на НС – 31 дни през август, от 22 декември до 10 януари за Коледа, 10 дни заВеликден, плюс официалните празници, са общо 67 дни. Къде отива принципът за равниправа? Защо се дават отпуски и се плащат заплати - пише в Кодекса по труда. Отпуски – зада се възстанови човек от труда си, а заплати – за положен труд. С какво един другбългарин, извън парламента, е по-различен от нас, че са му необходими 20 дни да севъзстанови, а на нас 67? С какво един човек, който полага труд, идентичен на нашия,получава и заслужава 800 лв., а ние – 3500 лв.? На кое основание - за равни права ли и зауважението към законите ли?Ще цитирам част от предизборните обещания и речи на управляващите. „Основна част отнашите политики ще бъде насочена към преодоляване на неравенствата“. Как точно гипреодолявате? Много хубави думи. Увеличихте минималната работна заплата на 400 000българи с 50 лв, а депутатските с 560 лв. 10 пъти е разликата. Така ли се преодоляванеравенство или се задълбочава? Увеличи се средната със 100 лв., а депутатската с 560 лв.5 пъти – така ли се преодоляват неравенства?Да изпълняваш Конституцията и законите на страната, да спазваш равенството на хоратапред законите, не е популизъм, а законност и ред. Били сме работили в събота и неделя ипо районите денонощно сме се скъсали от работа. Законите предвиждат и за това нещокакво да се случи. За работа, извън работно време, до 12 дни допълнителна отпуска, но не67.Управляващите имат и трети аргумент – имаме високи заплати, за да не се изкушават дакрадат. А високите заплати спряха ли „Суджукгейт“, „Хасковогейт“? Високата заплата спряли кмета на Септември? В Кодекса на труда пише за какво се дава заплата. Никъде не пишев България и по света, че заплата се дава, за да не се краде. Заплата се дава за положентруд.Има месеци, в които приемаме по 10 закона, но има и такива, в които не приемаме нитоедин. Как заплатата се съотнася към резултата от труда ни?  Не само, че не се съотнася, агр.София, ул.“Позитано” 20 тел/факс 8107234 e-mail: bsppress@bsp.bgзаплатата ни продължава да расте на тримесечие и стигна до 3500 лв. Къде е принципът напари срещу труд? В най-важната сграда го няма този принцип.Клетвата, която прочетох, завършва с „и във всичките си действия ще се ръководя отинтересите на народа“. Понеже се говори за демагогия, за популизъм, кого представляватнародните представители от ГЕРБ – себе си или българския народ. По Конституцияпредставляваме народа, но нека да се ограничим и всеки да представлява хората, които саго избрали. Един от управляващите да излезе и да каже само три имена на реални българи,които когато са гласували за тях и са се срещали с тях, са им поръчали: „Идете впарламента и независимо от качеството на законите, които правите и количеството на труда,който полагате, си увеличавайте заплатите на всеки 3 месеца с ръста на средната заплата“.Зад всички тези думи за популизъм и демагогия стои това, че те не представляватинтересите на народа, в които са се клели. Те тук си пазят парите и благините. И ако и днесне го приемат, в което съм сигурна, защото е очевидно, че политическата класа на Българиясе съпротивлява срещу това доброволно да се от каже от привилегиите в полза на народаси, рано или късно това ще стане.Аз и „БСП за България“ сме гарант за това. Когато народът реши БСП да има мнозинство втози парламент, това ще бъде първият акт – нов правилник за работа на парламента, безпривилегии на отпуските, без заплати, които растат без основание, без безплатни карти заградския транспорт и без всички други бонуси, с които е обрасла политическата класа.Обещавам ви го!", "date": "2018.05.04", "title": "Нинова: Управляващите не мислят за народа, а пазят парите и благините си"}
{"url": "http://www.novinite.bg/articles/159399/NDK-s-ogranichen-dostap-utre", "text": "НДК ще бъде с ограничен достъп на 5 май, събота. Мярката се налага от съображения за сигурност заради събитие от висок клас в календара на Българското председателство на Съвета на ЕС.Билетният център ще работи целодневно в кино „Люмиер Лидл” /сградата на малкото НДК/ от 10.00 до 20.00 ч., а за по-голямо удобство зрителите могат да ползват и онлайн системата за покупка на билети – .Ограничението важи и за Литературен клуб „Перото”, който ще отвори врати същия ден след приключване на събитието.", "date": "2018.05.04", "title": "НДК с ограничен достъп утре"}
{"url": "http://www.novinite.bg/articles/159401/Remontite-v-Sofiya-zapochvat", "text": "Ремонтите в София започват! Още от 7 май трамваите по ул. \"Граф Игнатиев\" спират, месец по-късно продължава разширяването на бул. \"Тодор Каблешков\", ремонтът на бул.  \"Монтевидео\" ще завърши с последния участък. И още – предстои преасфалтиране на Източната тангента, на бул. Васил Левски, ремонт на бул. Христофор Колумб\"...А проектът на проектите през следващите години ще е разширяването на Околовръстния път до \"Люлин\" и от \"Младост\" до магистрала \"Тракия\".Това обяви столичният кмет Йорданка Фандъкова.\"Само моля за търпение, защото ще бъде трудно движението и това лято”, предупреди тя пред bTV.Кметицата съобщи, че за разширяването на Околовръстното шосе до АМ \"Тракия\" в момента тече обществена поръчка. За участъка от \"Бъкстон\" до \"Люлин\" проектът се финализира. \"След това  се надяваме Пътната агенция да избере бързо изпълнителят и да се започне час по-скоро.  Това е лично настояване на премиера, той подкрепя изключително много този проект и е готов да осигури финансирането за него\", каза Фандъкова.Тя съобщи, че още от 7 май ще спре движението на трамваите по ул. \"Граф Игнатиев” в центъра, за да се направи цялостна реконструкция на района.\"Ужасно е състоянието на цялата улица в момента. Това ще бъде едно ново градско пространство, пешеходно с трамвайно движение”, каза Фандъкова и допълни, че при забавяне изпълнителят ще се лишава от по 240 000 лв. на ден, а некачественото строителство ще доведе до санкция в размер на 1,2 млн.На 1 юни започва работата по довършването на разширението на бул. \"Тодор Каблешков”. Стартът е можел да бъде и по-ранен, но кметът специално е поискала да се изчака завършването на най-малките ученици. От лятото ще се ремонтират трамвайните линии по част от бул. \"България”.На 1 юли ще започне ремонт в \"Овча купел” – последният участък от разширението на бул.  \"Монтевидео”.В момента се избира изпълнител за цялостна реконструкция на ул. \"Каменоделска”.Това лято ще бъдат ремонтирани и бул. \"Христофор Колумб\", цялата Източна тангента пък ще бъде прееасфалтирана. Тя обаче няма да бъде разширявана въпреки големия трафик по нея заради многото отчуждителни процедури в района.През юли и август ще бъде преасфалтирана и отсечка от бул. \"Васил Левски\", в близост до бул. \"Патриарх Евтимий\", съобщи още Фандъкова.", "date": "2018.05.04", "title": "Ремонтите в София започват"}
{"url": "http://www.novinite.bg/articles/159406/Dostavyat-15-novi-avtobusa-na-priroden-gaz-v-Pernik", "text": "МРРБ одобри над 9,5 млн.лв. за модернизация на градския транспорт в Перник, осигурени от оперативна програма \"Региони в растеж\". Министерството на регионалното развитие и благоустройството отпуска над 9,5 млн. лв. за модернизация на градския транспорт. Инвестицията е за 15 нови автобуса на природен газ и умни информационни табла по спирките.Общият размер на проекта е 9 524 495,00 лв., от които стойността на безвъзмездната финансова помощ, която се предоставя от европейската програмата е 6 556 680,00 лв.Целта е подобряване на жизнените и екологични условия в града, създаване на по-ефективен, бърз и екологичен градски транспорт с по-малко потребление на енергия, намаляване на отрицателното влияние върху околната среда чрез поддържане на градска транспортна система от екологични превозни средства.Реализацията на проекта ще доведе до подобряване качеството на транспортното обслужване в гр. Перник, по-добър комфорт на пътниците, осигуряване на социално включване, равен достъп на групите в неравностойно положение, а намаляването на трафика, от своя страна, ще доведе до по-ниски нива на праховите емисии от транспортната дейност и емисиите от двигателите с вътрешно горене.В рамките на проекта се предвижда и изграждане на нова газозарядна станция в бившето тролейбусно депо и ремонт на сградите в депото, както и система за контрол на обществения транспорт и електронна система за таксуване на пътниците.", "date": "2018.05.04", "title": "Доставят 15 нови автобуса на природен газ в Перник"}
{"url": "http://www.novinite.bg/articles/159407/Futbolen-mach-shte-blokira-centara-na-Sofiya-na-5-maj", "text": "На 05.05.2018 г. на Национален стадион „Васил Левски” с начален час 20.00ч. ще се проведе футболната среща от Първа професионална лига между отборите на ПФК „ЦСКА” – София и ПФК „Лудогорец” - Разград. По случай празнуването на 70-годишнината на „ЦСКА”, от 09.00ч на 05.05.2018г, на стадион „Българска армия” ще бъдат проведени съпътстващи мероприятия. За привържениците на „ЦСКА”, пътуващи от страната организирано с автобуси и бусове е създадена организация да използват паркинга на стадион „Българска армия”. За организирано пътуващите с бусове и автобуси привърженици на ПФК „Лудогорец” е предвидено да паркират пред 3 и 4 вход на сектор „Б” на Национален стадион „Васил Левски”. Полицейски служители ще следят преди, по време и след провеждане на футболната среща за опазването на обществения ред и за недопускането на инциденти на територията на града! За да изживеете пълноценно емоцията на стадиона е необходимо да знаете: - Метеорологичните условия ще бъдат благоприятни и за Ваше улеснение, ако сте решили да доведете децата на стадиона е необходимо да се снабдите с декларация за придружаване на малолетни и непълнолетни лица. Може да ги изтеглите от интернет или да ги получите от касите при закупуване на билети; - За Ваше удобство входовете на стадиона ще бъдат отворени за посетители от 16.30ч; - Привържениците на ПФК „ЦСКА” - София ще бъдат настанявани в секторите „А”, „В” и „Г”, а привържениците на ПФК „Лудогорец” – Разград ще бъдат настанявани в сектор „Б”;- На стадиона няма да се допускат лица, видимо употребили алкохол или наркотични упойващи вещества и такива, носещи забранени предмети, описано в закона за опазване на обществения ред при провеждането на спортни мероприятия (ЗООРПСМ) - огнестрелно оръжие, пиротехнически изделия, ножове, палки, боксове, бутилки, маски, в това число парфюми и чадъри; - В зависимост от резултата ще се прецени коя агитка ще изчака на стадиона, с цел безопасността на всички; - В подкрепа на любимите отбори ще има динамично движение на големи групи фенове и в тази връзка движението ще бъде организирано, като е възможно да има затруднения. Забранява се престоят и паркирането на пътни превозни средства на алеите при сектор „Б”, „В” и „Г” на Национален стадион „Васил Левски”.От 14:00 часа до 22:00 часа на 05.05.2018 г. се забранява престоят и паркирането на пътни превозни средства, с изключение на автомобилите на участниците в мероприятието, както следва: - на моста пред Национален стадион „Васил Левски“; - на ул. \"Ген. Гурко\" между бул. \"Васил Левски\" и бул. \"Евлоги и Христо Георгиеви\"; От 18:30 часа на 05.05.2018 г. до приключване на футболната среща, само при необходимост и по преценка на ръководството на СДВР се забранява влизането на пътни превозни средства в двете посоки, с изключение на автобусите на масовия градски транспорт по:- ул. „Ген. Гурко“ между бул. „Васил Левски“ и бул. „Евлоги и Христо Георгиеви“; - бул. „Евлоги и Христо Георгиеви“ между пл. „Орлов мост“ и бул. „Черни връх“; - бул. „Драган Цанков“ между бул. „Евлоги и Христо Георгиеви“ и бул. „Пейо К. Яворов“; \"Център за градска мобилност\" ЕАД ще осигури специализиран автомобил за принудително преместване на паркирани в нарушение автомобили, само по нареждане на отдел „Пътна полиция” при СДВР, за времето и мястото посочени по-горе, съгласно чл.171, т.5 от Закона за движението по пътищата.", "date": "2018.05.04", "title": "Футболен мач ще блокира центъра на София на 5 май"}
{"url": "http://www.novinite.bg/articles/159408/Kandidatite-za-prezident-na-Turciya-na-osnovnite-partii-veche-sa-yasni", "text": "Кандидатите за президент на Турция на основните партии вече са ясни. Основната опозиция – Народнорепубликанската партия, обяви, че Мухарем Индже ще бъде техният кандидат за най-високия пост в държавата, съобщи БНР.Решението беше взето с мнозинство на закрито заседание на парламентарната група на формацията в Анкара, в което участваха 110 народни представители. На конгреса на Народнорепубликанската партия тази пролет кандидатурата за председател на депутата от Ялова събра неочаквано висока подкрепа, но въпреки това лидерът Кемал Кълъчдароглу запази позицията си.Кандидатурата на Реджеп Тайип Ердоган ще бъде внесена днес във Висшата избирателна комисия. Това ще направят премиерът на Турция Бинали Йълдъръм и лидерът на Партията на националистическото действие Девлет Бахчели.316 депутати от управляващата Партия на справедливостта и развитието с подписите си издигнаха кандидатурата на действащия държавен глава. Ердоган подписа коалиционното споразумение с националистите на борда на самолета си на връщане от визита в Южна Корея.Междувременно председателят на Висшата избирателна комисия Сади Гювен съобщи имената и на другите кандидати, чиито документи са изрядни и са успели да съберат 100 000 подписа. Това са лидерите на лявонационалистическата партия „Ватан“ Догу Перинчек, на „Добрата партия“ Мерал Акшенер, която неотдавна се отцепи от националистите, на умерено проислямската \"Партия на щастието\" Темел Карамоллаоглу и на малката дясноцентристка \"Партия на справедливостта\" Ведждет Йоз.", "date": "2018.05.04", "title": "Кандидатите за президент на Турция на основните партии вече са ясни"}
{"url": "http://www.novinite.bg/articles/159400/Zapochva-stroitelstvoto-na-Bronzovata-kashta-v-Sofiya", "text": "Започва строителството на „Бронзовата къща” - арт инсталацията, която ще бъде издигната на мястото на бившия мавзолей на Георги Димитров. Работата по издигането на първите елементи на артинсталацията проследиха президентът на Австрия Александър Ван дер Белен и кметът на София Йорданка Фандъкова. Проектът се реализира с австрийска финансова подкрепа, припомня \"Нова телевизия\".Творбата е вдъхновена от българската традиционна архитектура и по-специално - от Хрельовата кула на Рилския манастир. С тази арт инсталация Столичната община поставя символично началото на своя проект за превръщането на пространството, в това число - и подземно, в галерия за съвременно изкуство. Там творци от страната и чужбина ще могат да представят своите произведения.", "date": "2018.05.04", "title": "Започва строителството на \"Бронзовата къща\" в София"}
{"url": "http://www.novinite.bg/articles/159396/Modernizirat-gradskiya-transport-v-Pernik", "text": "Министерството на регионалното развитие и благоустройството /МРРБ/ отпуска над 9,5 млн.лв. на община Перник, чрез Оперативна програма \"Региони в растеж\" /ОПРР/ 2014-2020 г., за модернизация на градския транспорт, информира пресцентърът на МРРБ.Управляващият орган на ОПРР е одобрил инвестиционната програма на общината по приоритетна ос 1 на програмата за \"Интегриран градски транспорт на град Перник\". Общият размер на проекта е 9 524 495,00 лв., от които стойността на безвъзмездната финансова помощ по европейската програмата е 6 556 680,00 лв., посочиха от регионалното министерство.Целта на проекта за интегриран градски транспорт е подобряване на жизнените и екологични условия в града, създаване на по-ефективен, бърз и екологичен градски транспорт с по-малко потребление на енергия, намаляване на отрицателното влияние върху околната среда чрез поддържане на градска транспортна система от екологични превозни средства.В рамките на проекта се предвижда закупуване на 15 броя нови автобуса с двигатели на природен газ, както и проектиране и изграждане на нова газозарядна станция в бившето тролейбусно депо и ремонт на сградите в депото, въвеждане на електронни информационни табла на спирките на обществения градски транспорт, система за контрол на обществения транспорт и електронна система за таксуване на пътниците, допълниха от МРРБ.", "date": "2018.05.04", "title": "Mодернизират градския транспорт в Перник"}
{"url": "http://www.novinite.bg/articles/159393/Bez-Nobel-za-literatura-prez-2018-g", "text": "Няма да има нобелов лауреат за литература за 2018 г., предаде ТАСС. Шведската академия, която определя носителите на най-престижните призове за словесно творчество, реши тази година да бъде нулева. Решението е свързано със скандала, който разтресе академията в скандинавското кралство. По-рано стана известно, че имената на много лауреати са ставали известни преди тяхното официално анонсиране. Решението е безпрецедентно. За цялата история на наградите, чието първото връчване е било през 1901 г., само призът за мир не е бил даван в годините на двете световни войни и още няколко пъти. Всички останали награди са били давани, въпреки нулевата година.", "date": "2018.05.04", "title": "Без Нобел за литература през 2018 г."}
{"url": "http://www.novinite.bg/articles/159391/Nad-140-veche-sa-jertvite-na-pyasachnata-burya-v-Indiya", "text": "Според последни данни загиналите в бурята, разтърсила щатите Утар Прадеш, Раджастан и Пенджаб са 143. Мощни ветрове с повече от 130 километра в час отнеха живота на 121 души, а част от 40 000-те ударили мълнии увеличиха жертвите с още 21. Подобни бури убиват много хора всяка година в Индия. Прогнозите вещаят още бури през следващите 48 часа в цялата страна.", "date": "2018.05.04", "title": "Над 140 вече са жертвите на пясъчната буря в Индия"}
{"url": "http://www.novinite.bg/articles/159389/Twitter-prizova-potrebitelite-da-smenyat-parolite-si", "text": "Twitter призова своите 330 милиона потребители да сменят паролите си. Причината е пробив в сигурността, заради който част от паролите били записани в текстов формат на външна компютърна система.Социалната мрежа обяви проблема в серия от туитове и постове в блога си като обясни, че въпросът вече е решен.До момента обаче няма никакви индикации, че някои от паролите може да са откраднати от хакери.", "date": "2018.05.04", "title": "Twitter призова потребителите да сменят паролите си"}
{"url": "http://www.novinite.bg/articles/159388/Sofiya-Atina-i-Nikoziya-izgrajdat-mreja-za-prognozirane-na-opasni-yavleniya", "text": "Кипър, Гърция и България изграждат мрежа за прогноза на опасни метеорологични явления.Заради все по-голямото им значение за икономиката, безопасността и качеството на живот, екип от учени и специалисти създават единна система за обработка и анализ на данни от глобалните навигационни спътникови системи за балканско-средиземноморския район.", "date": "2018.05.04", "title": "София, Атина и Никозия изграждат мрежа за прогнозиране на опасни явления"}
{"url": "http://www.novinite.bg/articles/159413/Tejka-tehnika-na-Jandarmeriyata-shte-ohranyava-Voenniya-parad-na-6-maj", "text": "Въоръжени екипи на СДВР и тежка техника на Жандармерията ще охраняват Военния парад на 6 май в София. Целият полицейски състав на столичната дирекция ще бъде ангажиран за организираните събитията по повод Деня на храбростта и на Българската армия. На официалните чествания няма да бъдат допускани хора във видимо нетрезво състояние, както и носещи остри предмети или оръжия.По повод честванията на Деня на храбростта и празника на Българската армия СДВР е ангажирало максимален брой полицейски екипи на всички места, където има масово събиране на граждани. \"Всички улици, които са към самото президентство, и прилежащата територия ще бъдат тампонирани с механизирана техника във връзка с обезпечаването и спокойствието на гражданите по линията на терора. Всички екипи, които са срещу активен стрелец, ще патрулират на уязвимите места в столицата - Централна жп гара, автогарите и местата, където има организирани културно-масови мероприятия\", обясни комисар Борислав Муеров от СДВР. Засилено полицейски присъствие ще има и на всички основни трасета, където се очаква по-натоварен трафик. Началникът на \"Пътна полиция\" комисар Бойко Рановски обясни, че от 16.00 до 20.00 ч. днес и на 7 май е ограничено движението на тежкотоварни автомобили над 12 тона по магистралите и първокласната пътна мрежа в страната. Той допълни още, че на 5 и 6 май ще има и сериозни полицейски проверки за употреба на алкохол и наркотични вещества на шофьорите на автомобили. Рановски припомни също, че акцията на \"Пътна полиция\" за неплатени глоби продължава до 6 май включително.\"Нека всички водачи знаят, че ако бъдат проверени и се установи, че имат невръчени електронни фишове, те ще им бъдат връчени на място. Също така, ако имат неплатени глоби и са тръгнали някъде да празнуват, може да им се наложи да прекратят пътуването си, поради отнемане на свидетелството за управление до заплащане на глобите\", акцентира той. Комисар Муеров припомни, че на 5 май се чества празника на футболния клуб ЦСКА. За организираните събития в съботния ден също са предвидени полицейски екипи.\"През целия ден ще има мероприятия, които са ангажирани в Борисовата градина и по-специално на стадион \"Българска армия\". Там цялото парково пространство ще бъде обезпечено със сили на столична дирекция с конни разезди и водачи на служебни кучета\", уточни комисар Муеров.На 6 май до края на организираните мероприятия ще бъде спряно движението на автомобили на площад \"Александър Невски\", \"Независимост\", \"Княз Александър 1 Батенберг\", бул. \"Цар Освободител\" и площад \"Народно събрание\". Водосветът на бойните знамена пред Паметника на Незнайния войн ще се проведе в 9.00 ч. сутринта. Там ще бъдат изградени КПП-та с рентгенови рамки за пропускане на гражданите и гостите на София. Няма да бъдат допускани хора във видимо нетрезво състояние, както и носещи опасни предмети и оръжия.", "date": "2018.05.04", "title": "Тежка техника на Жандармерията ще охранява Военния парад на 6 май"}
{"url": "http://www.novinite.bg/articles/159414/Premierat-Borisov-Balgariya-e-loyalen-i-dokazan-partnor-v-NATO", "text": "България е един от най-лоялните членове на НАТО, доказан в операциите наАлианса и дал свидни жертви при изпълнението им, заяви министър-председателят БойкоБорисов. При срещата си със заместник-генералния секретар на НАТО Роуз Готемюлер,която е на посещение у нас, той подчерта, че евроатлантическият път на страната ни ичленството в Европейския съюз са стратегически приоритет на правителството.Борисов посочи, че България отдава приоритетно значение на стабилността исигурността в страните от Западните Балкани и очаква напредъкът на държавите-кандидатки да бъде отчетен. „Трябва да изпратим ясни послания за продължаване наполитическия ангажимент и практическото сътрудничество със страните от региона“,каза той. Министър-председателят обърна внимание на периодичните прояви нанационализъм и етническо напрежение, които могат да доведат до сътресения в региона иподчерта, че поемането на ангажимент от страните от НАТО и ЕС към тях ще донесеповече стабилност. „Искаме да превърнем Балканите в строителна площадка, а не вгробове от масови убийства и етнически конфликти“, каза той.Министър-председателят информира заместник-генералния секретар на НАТО, чеБългария е готова с актуализирани проекти за придобиване на нови бронирани машини заСухопътни войски и нов тип боен самолет за ВВС. За по-късен етап се разработва ипроект за два многофункционални модулни кораба. „Въпреки че политическите ниопоненти не приемат увеличението на средствата за въоръжение, мисля, че с тези проектиние ще ние покрием изискването на НАТО за отделяните разходи за отбрана“, казаБорисов.НАТО продължава да подкрепя България, която е ценен партньор и имаизключителен принос в общите ни операции, особено към мисиите в Косово иАфганистан, посочи заместник-генералният секретар на Алианса. Роуз Готемюлерпосочи, че е впечатлена от професионализма на въоръжените сили. Тя даде висока оценкаи за ролята на България за задълбочаване на сътрудничеството между Алианса и ЕС иприветства успешното провеждане на ротационното председателство на Съвета.", "date": "2018.05.04", "title": "Премиерът Борисов: България е лоялен и доказан партньор  в НАТО"}
{"url": "http://www.novinite.bg/articles/159418/95-ot-patnicite-na-zadnite-sedalki-i-v-avtobusite-prodaljavat-da-ne-izpolzvat-kolani", "text": "Между 200 и 300 души загиват годишно, защото са били без предпазен колан, заяви Владимир Тодоров, председател на Българската асоциация на пострадали при катастрофи, която заедно с \"Пътна полиция\" проведе информационна акция на Централна автогара в София. 25 деца загиват, тъй като родителите им не са ги сложили в детски столчета, изтъкна той и добави, че 95% от пътниците на задните седалки и в автобусите не използват колани. А не случайно триточковият колан е сред десетте най-велики открития на миналия век, той е спасил милиони животи, посочи Тодоров.Преди началото на голямото пътуване за Гергьовден Владимир Тодоров иска да напомни на пътниците в междуградските автобуси, че използването на предпазни колани е задължително и най-важното животоспасяващо. 50 лева е глобата за пътник без колан, както за водача на автомобила, но не това е най-силният аргумент на той. \"При 50 км/ч и непоставянето на колан нараняванията, които получава пътникът, са равнозначни на падане от петия етаж. Но всеки съвсем спокойно се качва в автобуса и забравя са си сложи колана\", обясни Тодоров.Сравнението е впечатляващо, сподели една от пътничките на Централна гара в столицата, която вече беше прочела листовката на \"Асоциацията на пострадалите при катастрофи\". \"Така, сравнявайки удара със скачане от петия етаж, те кара да се замислиш\", коментира тя, но призна, че не винаги е изрядна в употребата му.   Около 30% от пътниците използват предпазни колани, каза шофьорът на автобус Иван Георгиев. \"Първоначално слагат всички и после почват да ги махат. Казвам им на всяка спирка, но пак не слушат\", споделя наблюденията си той.Някои вече са убедени, че трябва да използват колани, други са скептични, голяма част от пътниците казват, че автобусите колани няма.", "date": "2018.05.04", "title": "95% от пътниците на задните седалки и в автобусите продължават да не използват колани"}
{"url": "http://www.novinite.bg/articles/159410/Sirijskite-buntovnici-predadoha-orajieto-si-na-pravitelstvoto", "text": "Сирийски бунтовници предадоха оръжието си, след като постигнаха нова сделка с правителството за прекратяване на огъня в централна територия, съобщиха военни източници, цитирани от БГНЕС.Опозиционните бойци се договориха със силите на режима и техните съюзници по-рано тази седмица. Сключеното споразумение е за прекратяване на огъня в части от централните провинции на Сирия Хама и Хомс, включително и бунтовническите градове Талбиса, Растан и Ал Хула.\"Бойците предават тежките и средно тежките си оръжия за втори пореден ден\", заяви Сирийската обсерватория за човешки права. Това включва артилерия и картечници, каза Рами Абдел Рахман, ръководител на базираната във Великобритания обсерватория. \"След като предаването на оръжията завърши, бунтовниците, които искат да напуснат, ще бъдат евакуирани заедно с цивилни\", каза Абдел Рахман пред АФП.На бунтовниците и цивилните граждани ще бъде осигурено безопасно преминаване през провинция Алепо, както и съседната провинция Идлиб, която до голяма степен е извън контрола на правителството, според държавната информационна агенция САНА. Според нея сделката ще доведе до връщането на държавните институции в трите града и до възобновяването на движението по ключова магистрала, която минава от столицата Дамаск през Хомс и от Алепо на север и е от основно значение за военните операции на режима.Споразумението идва след няколко дни на периодични сблъсъци в района. Това е третата такава сделка в провинция Хомс, след като хиляди напуснаха града в резултат на двете предишни споразумения. Такива договорени оттегляния доведоха до връщане на част от територията на страната под държавен контрол по време на седемгодишната война, водена предимно в близост до Дамаск. Досега около 1650 бунтовници и цивилни граждани са откарани с автобуси в Северна Сирия. ", "date": "2018.05.04", "title": "Сирийските бунтовници предадоха оръжието си на правителството"}
{"url": "http://www.novinite.bg/articles/159403/Bojko-Borisov-se-sreshtna-s-evrokomisar-Bienkovska", "text": "Министър-председателят Бойко Борисов и еврокомисарят по въпросите на вътрешния пазар, промишленост, предприемачество и малки и средни предприятия Елжбиета Биенковска обсъдиха укрепването на Единния пазар, цифровата инфраструктура и иновационния потенциал на европейската икономика, съобщиха от правителствената пресслужба. Подчертано беше, че този процес е ключов за повишаване на конкурентоспособността на държавите членки и подобряване на бизнес средата. Беше отбелязана активната работа на Българското председателство за постигане на напредък по отворените досиета в областта на икономиката. Еврокомисарят Биенковска изрази задоволство от активната политика на България за транспортната и дигиталната свързаност на страните от Западните Балкани. Премиерът Борисов благодари за отличното сътрудничество с Комисията по този приоритет, който ще даде добавена стойност за развитието не само на региона, но и на целия Съюз. Той посочи, че вижда ангажираност от всички лидери и институции, с които обсъжда възможностите за реализиране на проектите. По думите му, това му дава повече основания да смята, че интересът на европейските институции и държави към Западните Балкани ще бъде запазен и след края на Българското председателство. Министър-председателят Борисов и комисар Биенковска коментираха и възможностите, които предлага предложената от Комисията Многогодишна финансова рамка за периода 2021-2027. Борисов посочи, че в рамките на председателството ни България ще положи всички усилия за сближаването на позициите на държавите членки относно приоритетните за Съюза политики и разпределението на средствата за тях.", "date": "2018.05.04", "title": "Бойко Борисов се срещна с еврокомисар Биенковска"}
{"url": "http://www.novinite.bg/articles/159402/Lilyana-Pavlova-na-konferenciya-za-razshiryavaneto-Evropejskata-perspektiva-prodaljava-da-bade-motiv-za-reformi", "text": "„Европейската перспектива продължава да бъде основен мотив за дълбокиикономически и политически реформи, за постигането на сигурност в регионитеи просперитет на гражданите. Затова и България постави на масата темата заЗападните Балкани“. Това каза министърът за Българското председателство наСъвета на ЕС Лиляна Павлова при участието си във водещото годишно събитие наЕвропейския комитет на регионите на ЕС - „Денят на разширяването“.Четвъртото издание на форума тази година се организира съссъдействието на Българското председателство на ЕС. Цел на форума е да се чуятпозициите, страховете и очакванията на местните и регионални представителиот ЕС за състоянието и бъдещето на процеса на разширяването на Съюза. Вдискусията уастваха Карл-Хайнц Ламберц, президент на Европейския комитет нарегионите и комисарят по разширяването и регионална политика Йоханес Хан.„Напредъкът на страните от Западните Балкани по пътя към ЕС трябва дасе основава на принципа на собствените заслуги, като се вземат предвидиндивидуалните постижения на всяка отделна държава. Необходимо е, разбирасе, да бъдат решени и всички отворени двустранни въпроси между партньоритепреди присъединяването към ЕС, за да гарантираме стабилност, а не да внасяменестабилност в общият ни дом“, каза още министър Лиляна Павлова. Тя подчерта,че България напълно подкрепя подхода на Комисията, изложен в Стратегията заЗападните Балкани от 6 февруари т. г. Министърът за Българскотопредседателство изрази надежда, че европейските страни от една страна ивсички, на които предстои да изминат пътя към членството от друга, ще намерятобщ език и заедно ще положат усилия в името на стратегическата инвестиция вмира, демокрацията, просперитета, сигурността и стабилността в Европа.Министър Павлова отбеляза постиженията на България следствие на 11-годишното ни членство в Съюза – бързото създаване на партньорски отношенияследствие на гарантирането на свободите за движение на стоки, хора, капитали иуслуги, икономическия и социалния напредък, постигане на устойчив БВП,изграждане на институционален капацитет, инвестиции в образование,здравеопазване и социални услуги, развитие и модернизация наинфраструктурата, нарастване на инвестициите и изравняването на регионите,по-активно участие на гражданите в местното и националното управление. Нанационално ниво членството ни в ЕС има положително въздействие върху бизнеспоказателите поради използването на финансиране от европейските фондове,отбеляза министър Павлова - 35% по-високи нива на инвестиции в частникомпании, 24% увеличение на разходите за заплати, 20% увеличение напроизводството на фирми, 11% ръст на приходите, 4% по-висока печалба.Министър Лиляна Павлова подчерта взаимният интерес от разширяванетона Западните Балкани. От една страна ЕС е най-големият донор в ЗападнитеБалкани, основен търговски партньор и инвеститор в района, а от изгражданетона инфраструктурата и транспортните коридори ще има полза и европейскатаикономика, бизнес, туризъм. Със скъсяването на дистанциите се увеличаватвъзможностите, отбеляза министър Павлова - за обучение, за регионалносътрудничество, културен обмен, подобряване на добросъседските отношения.Срещата на върха на лидерите на ЕС и партньорите от Западните Балкани,която ще се проведе в София на 17 май, има именно тази цел – да потвърдиевропейската перспектива на региона, да се предвидят конкретни инициативи заподобряване на свързаността между страните и да се обърне по-голямо вниманиена съвместната работа по общи предизвикателства като сигурността имиграцията. Министърът подчерта, че вече има гаранции, че тази среща няма даостане еднократно събитие и че Западните Балкани ще продължат да бъдат вцентъра на ЕС и след Българското председателство. Темата вече е средприоритетите и на Австрийското председателство, а Хърватия е готова даорганизира следващата среща на високо равнище между ЕС и Световната банка повреме на председателство си през 2020 г.„Имаме нужда от общ подход, без който не можем да посрещнем общите нипредизвикателства“, посочи министър Павлова.", "date": "2018.05.04", "title": "Лиляна Павлова на конференция за разширяването: Европейската перспектива продължава да бъде мотив за реформи"}
{"url": "http://www.novinite.bg/articles/159405/Ninova-shte-daryava-vseki-mesec-po-600-lv-ot-zaplatata-si", "text": "Председателят на БСП Корнелия Нинова обяви пред журналисти в парламента, че всеки месец ще дарява 600 лв. от депутатската си заплата. Решението и е вследствие на отхвърленото от мнозинството предложение на левицата за намаляване на месечното възнаграждение на народните представители. Направих това предложение не проформа, а искайки то да стане, коментира Нинова и допълни, че въпреки отхвърлянето му от парламента, тя ще го прилага за себе си като закон в сила. Намалението, което предложих от около 600 лв. месечно, всеки месец ще дарявам на едно болно дете, на един възрастен човек, на някой, който е в беда и има нужда, каза тя. Никого не задължавам, но да знаете, че празни приказки не говоря, допълни Нинова. \"Системата и статуквото се съпротивляват по всякакъв начин да не си намали привилегиите, заплатите и благините. На мен ми беше ясно, че тази система ще се съпротивлява\", заяви лидерът на БСП. \"Ще продължим да даряваме и от парламентарната група, и от субсидията на партията. Но тук ставаше въпрос за друго - за личен пример, за осъзнаване, че депутатите и политическата класа като цяло трябва да отстъпим от това, което имаме, защото знаете какво е отношението на народа към тези привилегии\", каза още Нинова.", "date": "2018.05.04", "title": "Нинова ще дарява всеки месец по 600 лв. от заплатата си"}
{"url": "http://www.novinite.bg/articles/159390/Dnes-ot-16-ch-do-20-ch-se-ogranichava-dvijenieto-na-kamionite-nad-12-t-po-naj-natovarenite-patishta", "text": "Днес - 4 май, последният работен ден преди трите почивни дни заГергьовден, от 16 ч. до 20 ч. се ограничава движението на камионите над 12 тонапо автомагистралите и най-натоваренитe пътища. Целта е повишаване набезопасността при пътуване и увеличаване на пропускателната способност наинфраструктурата. Необходимо е шофьорите да карат внимателно и съссъобразена скорост, спазвайки въведените ограничения, пътната сигнализация иуказанията на „Пътна полиция“, която следи и предприема необходимитедействия за организацията на трафика.Движението на МПС над 12 тона ще е ограничено по следнитенаправления: автомагистралите; път I-1 с. Ребърково - Ботевград, като движението се пренасочва по път II-16 Ребърково - Своге - София; път I-1 - етапна връзка на лот 2 на АМ „Струма“ при Благоевград - ГКПП„Кулата“; път I-4 п. в. „Коритна“ - Велико Търново - Шумен; път I-5 Русе - Велико Търново; път I-8 ГКПП „Калотина“ - София; път I-9 Варна - Бургас; път II-18 Околовръстен път на град София; път II-99 Бургас - Царево.Тежкотоварните превозни средства ще бъдат ограничени и в последнияпочивен ден - 7 май (понеделник), от 14 ч. до 20 ч.Забраната не важи за МПС, превозващи бързоразвалящи се хранителнипродукти и товари на температурен режим, живи животни и опасни товари(ADR).За улеснение на трафика през Владая и повишаване на пътнатабезопасност има две ленти за излизащите от София по път I-1 (Е-79). Временнатаорганизация е от км 278+910 до 282+038 и от пътен възел „Даскалово“ докръстовище „Драгичево“.На 7 май (понеделник) от 10 ч. до 20 ч. в същия участък ще има две лентиза прибиращите се към София. По този начин пристигащите в столицаташофьори ще могат да пътуват по-удобно и безопасно. Алтернативен маршрут напървокласния път през Владая е АМ „Люлин“.2По време на празничните дни ремонтни дейности няма да се извършват, зада не се затруднява трафикът и шофьорите да пътуват спокойно. Единствено, акое необходимо ще се предприемат спешни и неотложни дейности, свързани сбезопасността на движение.Всички граждани и транспортни фирми могат да получават информация заактуалната пътна обстановка от безплатното мобилно приложение LIMA,интернет страницата на АПИ – www.api.bg, lima.api.bg и по всяко време отденонощието на тел. 0700 130 20 в АПИ. В агенцията целогодишно при 24-часоврежим работи Ситуационен център, който събира и обобщава данните засъстоянието на републиканските пътища.Карта с временната организация на движението по участъците отрепубликанската пътна мрежа в празничните дни през 2018 г. в приложениялинк - http://www.api.bg/index.php/bg/karti/karta-12t- praznici-2018/", "date": "2018.05.04", "title": "Днес от 16 ч. до 20 ч. се ограничава движението на камионите над 12 т по най-натоваренитe пътища"}
{"url": "http://www.novinite.bg/articles/159416/Federika-Mogerini-pristiga-v-Sofiya", "text": "Заместник-председателят на Европейската комисия и върховен представител на Съюза по въпросите на външните работи и политиката на сигурност  пристига в София.На  тя ще участва в неформалната среща на министрите на отбраната по темите от дневния ред на Съвет \"Външни работи/Отбрана\", на която ще се дискутират въпроси, свързани с развитието на инициативите по прилагането на приоритетите на Глобалната стратегия в областта на сигурността и отбраната, отношенията ЕС - НАТО, военни операции в рамките на ОПСО. Федерика Могерини ще се включи в пресконференцията на събитието заедно с министъра на отбраната Красимир Каракачанов.Можете да гледате пресконференцията .", "date": "2018.05.04", "title": "Федерика Могерини пристига в София"}
{"url": "http://www.novinite.bg/articles/159404/Zaloviha-italianski-mafiot-s-balgarski-pasport", "text": "Италианецът Анджело Филипини, издирван от 22 г. от властите от Милано, е бил арестуван в Мароко. При залавянето му 72-годишният Филипини притежавал български паспорт на фалшиво име. Той обаче бил разпознат заради отрязания му среден пръст на лявата ръка.Филипини бил търсен от италианската прокуратура заради влязла в действие присъда за 11 години и 7 месеца затвор за международен наркотрафик, пише \"24 часа\".Според италианските медии укриващият се Филипини бил открит от мароканските власти в крайбрежното градче Темара, на 15 км от Рабат. Там бил арестуван по искане на властите от Комо. Филипини е от северния град Комо, но бил свързан с нелегалния клан Спинела-Отина от калабрийската мафия Ндрангета. Той действал в Комо в началото на 80-те години на миналия век.Италианецът бил заловен, след като през последните десетина години италианската полиция контролирала плътно движенията на семейството му. Навремето Филипини предоставил на клана от Ндрангета свой склад в община Ровеласка, до Комо, където бил складиран хероинът, получаван от турски трафиканти. За всяка пратка по онова време Филипини получавал по 30 млн. едновремешни лири или по близо 15 000 евро.Той се занимавал и с пакетирането на дрогата, както и с предоставянето й за продаване на пазара, когато босовете от клана поискали това. Продавани били по 100-200 кг на месец. Филипини продължил да поддържа контактите си с Италия. В Мароко се подвизавал с български паспорт и с работата си на посредник в сферата на недвижимото имущество и строителния бизнес. Предстои Филипини да бъде екстрадиран в Италия.Филипини е последният издирван италиански мафиот, осъден по т. нар. операция Смирна (Измир – бел.а.).Тя беше реализирана през 1998 г. в зоната на Джоя Тауро, до град Реджо Калабрия. Благодарение на разследванията на властите през 2007 г. 30 членове и сътрудници на калабрийската мафия бяха изправени на съд. През 2012 г. Касационният съд потвърди окончателно 7 присъди, сред които и тази на Филипини. Той обаче не е бил виждан от никого в Италия от 1996 г. досега.", "date": "2018.05.04", "title": "Заловиха италиански мафиот с български паспорт"}
{"url": "http://www.novinite.bg/articles/159409/Cvetan-Cvetanov-shte-prisastva-na-praznika-na-rodopskoto-cheverme-v-Zlatograd-na-5-maj", "text": "Председателят на Парламентарната група на ГЕРБ и заместник–председател напартията Цветан Цветанов ще бъде гост на празника на родопското чеверме в Златоградна 5 май 2018 г.От 10.00 часа в автентично аранжирани дворове като отпреди век ще се приготвяттрадиционни местни ястия, като майстори ще завъртят 150 чевермета.Официалното откриване е от 11.00 часа с музикално шествие на оркестър &quot;111 кабагайди&quot;. След това програмата ще продължи с изпълнения на фолклорни групи до късновечерта на градския площад.Кметът на община Златоград Мирослав Янчев и организаторите на събитието очакватгостите на празника да бъдат с народни носии.Сред тях ще бъдат евродепутатът от ГЕРБ/ЕНП Владимир Уручев и народнитепредставители от ГЕРБ-Смолян д-р Даниела Дариткова и д-р Красимир Събев, както иобластният координатор на ГЕРБ и кмет на Смолян Николай Мелемов.", "date": "2018.05.04", "title": "Цветан Цветанов ще присъства на празника на родопското чеверме в Златоград на 5 май"}
{"url": "http://www.novinite.bg/articles/159392/Obyavyavat-Novichok-za-himichesko-orajie", "text": "Нервнопаралитичното вещество \"Новичок\", с което бяха отровени бившият полковник от руското Главно разузнавателно управление (ГРУ) Сергей Скрипал и дъщеря му Юлия Скрипал, може да бъде внесено в списъка на химическите оръжия, написа в. \"Ню Йорк таймс\". Председателят на Организацията за забрана на химическите оръжия (ОЗХО) Ахмед Узумчи заяви, че ще предложи токсинът да бъде приравнен с други субстанции, забранени за употреба и които може да бъдат използвани за масово поразяване. \"След това всички страни, подписали Конвенцията за забрана на използването на химически оръжия, ще трябва да декларират производството или наличието на \"Новичок\" у тях, ако количеството от това вещество превишава десет грама (разрешената от световните организации доза, необходима за изследване на дадено вещество). Освен това тези страни ще бъдат задължени да произведат противоотрова на \"Новичок\", разясни още той. По думите на Узумчи количеството \"Новичок\", което вкара двамата Скрипал в безсъзнание е било между 50 и 100 грама. \"То е било използвано или като аерозол, или в течна форма\", предположи той. Скрипал бяха намерени в кома на 4 март 2018 г. в югозападния английски град Солсбъри след отравяне с разработения в Съветския съюз Новичок. По-рано официални лица от Москва заявиха, че веществото, използвано на Острова, е било произведено в Чехия. Прага в лицето на президента на централноевропейската държава Милош Земан отговор, че на чешка територия е имало количества от токсина, но те са били унищожени през 2017 г.", "date": "2018.05.04", "title": "Обявяват Новичок за химическо оръжие"}
{"url": "http://www.novinite.bg/articles/159394/700-hil-kvadrata-dupki-v-gradovete-shte-badat-zakarpeni", "text": "Близо 700 хиляди квадратни метра улични дупки ще бъдат асфалтирани в големите градове на страната през тази година,.Само в София предстои ремонт на 54 000 квадратни метра настилка на ул. „Граф Игнатиев“ и на над 200 000 квадрата на други улици.В Русе ще бъде положена нова настилка на 140 улици с площ от 319 552 квадрата. В Пловдив пък от 1 май в ход е реконструкцията на булевардите „Руски” и „Шести септември“, а във Варна - на бул. „Приморски“.С пълна сила капитални ремонти на улици се правят още и в други големи градове като Велико Търново, Шумен и Кюстендил.Междувременно стана ясно, че при забавяне на ремонта на столичната улица„Граф Игнатиев“ фирмата изпълнител ще отнася по 240 хил. лв. глоба за всеки просрочен ден.", "date": "2018.05.04", "title": "700 хил. квадрата дупки в градовете ще бъдат закърпени"}
{"url": "http://www.novinite.bg/articles/159386/Voennoistoricheskiyat-muzej-v-Sofiya-s-praznichna-programa-i-svoboden-vhod-za-6-maj", "text": "Със специална програма и вход свободен за постоянната хронологична експозиция Националният военноисторически музей ще отбележи Деня на храбростта и Празника на Българската армия – 6 май.За пръв път на празника посетителите ще могат да разгледат безплатно най-новата изложба „Враг/Приятел“, която разкрива сложния пъзел на военните и политическите взаимоотношения между България и три държави, изиграли ключова роля в историята на Третата българска държава – Турция, Русия и Германия. В изложбата се преплитат експонати-уникати – притежание на царските фамилии, и такива, свързани със събития и хора, чиито съдби са белязани от междудържавните отношения. Посетителите ще имат възможност да видят фелдмаршалския жезъл на Фердинанд I, връчен му от германския кайзер Вилхелм II, сабя, подарена напрестолонаследника Борис от неговия кръстник – руския император Николай II, знака на Временното руско управление и други.Само на 6 май гостите на музея ще разберат какво е усещането да влезеш в кабините за управление на едни от най-знаковите експонати във външната експозиция, както и да дегустират характерната за войнишката кухня боб чорба, приготвена от истински военен готвач. Посетителите ще се насладят на музикалните изпълнения наПредставителния духов оркестър на Сухопътни войски и прожекцията на филма „Помни войната 1915 – 1918. I част“.С Ден на отворени врати празникът ще бъде отбелязан и във филиалите на НВИМ – Военноморския музей във Варна и Музея на авиацията в Крумово.", "date": "2018.05.04", "title": "Военноисторическият музей в София с празнична програма и свободен вход за 6 май"}
{"url": "http://www.novinite.bg/articles/159412/Izgrajdat-nov-plaj-v-Pomorie", "text": "Държавната болница към Министерство на отбраната МБПЛР \"ВИТА\" - клон Поморие започна изграждането на нов плаж в черноморския град. Инициативата е на управителя на лечебното заведение д-р Любомир Крантев, като жест към гражданите на Поморие, гостите на града и пациентите на бившия военен санаториум.Новият плаж ще се намира на едно от най-красивите места по Черноморието - началото на пясъчната коса между морето и соленото лечебно езеро, в северната част на Поморие. Идеята празното пространството между имота на министерството на отбраната и бетоновите брегоукрепителни платформи и насипи от камъни да бъде запълнена с пясък, благоприятства за развитието на туризма в региона. Към момента \"ВИТА\" е поставила първия слой пясък за оформяне плажа, а до началото на юни ще има още пясъчни натрупвания. Паралелно с добрата инициатива за изграждането на нов плаж в Поморие, държавната болница \"ВИТА\" усилено се подготвя за официалното си откриване и посрещане на първите си пациенти. В момента текат последните довършителни ремонти преди сезона, а районът между сградите на военното министерство се облагородява.С наближаването на лятото интересът към черноморския клон на \"ВИТА\" в Поморие се повишава. Запитвания за записване има както от почти всички градове в страната, така и от българи, които живеят в чужбина. Болницата от първия път покри изискванията на районните здравни инспекции на Бургас и Пазарджик и получи второ ниво на медицинска компетентност, което предоставя възможност за сключване на договор със Здравната каса /НЗОК/. На ход е Министерство на здравеопазването, от което се очаква в най-скоро време да издаде  на \"ВИТА\" в Поморие разрешение за упражняване на медицинска дейност, за да започне тя да изпълнява оздравителните си функции. ", "date": "2018.05.04", "title": "Изграждат нов плаж в Поморие"}
{"url": "http://www.novinite.bg/articles/159387/Bojnata-tehnika-za-parada-obeshtava-istinsko-zrelishte", "text": "Военните обещават истинско зрелище, както по земя, така и по небе на парада за Гергьовден. Тази година се навършват 140 години от създаването на Българската армия, информира Нова телевизия. На 6 май ще видим блоковете с военни, танкове, самоходни гаубици, бронирани машини. По жълтите павета ще преминат и зенитно-ракетен комплекс „Оса”, реактивна система за залпов огън, тактически ракетен комплекс. В небето над София националният флаг ще бъде носен от вертолет Ми-17. Ще прелетят и Ми-24, два „Кугъра”, самолети „Спартан” и „Пилатус”. Бойната ни авиация ще бъде представена и от Су-25 и МиГ-29.", "date": "2018.05.04", "title": "Бойната техника за парада обещава истинско зрелище"}
{"url": "http://www.novinite.bg/articles/159415/Premahnaha-i-posledniya-pavilion-ot-ploshtad-Slavejkov", "text": "Днес премахнаха и последния павилион от емблематичния книжен пазар на площад \"Славейков\". От книжния пазар са останали само ламарини. Поставени са и ограничителни ленти, а същинските ремонтни дейности започват до дни и ще продължат близо година. Демонтажът е част от подготовката за цялостна реконструкция на ул. \"Граф Игнатиев\". Официално големият ремонт там започва на 8-ми май, а движението на трамваи спира още в понеделник. Според плановете на общината ще бъде намален броят на масите, на които се продават книги. Площадът трябва да бъде изцяло обновен, а осветлението - подменено.Междувременно търговците ще са пред хотел \"Рила\". След повече от 10 години, фонтанът на площада ще бъде възстановен. Той беше спрян след трагичен инцидент, при който от токов удар загина минувач. Според проекта се предвижда подмяна на канализацията, настилките и трамвайните релси по ул. \"Граф Игнатиев\", ремонт на площадите \"Славейков\", \"Гарибалди\" и на градината пред църквата \"Св. Седмочисленици\". Ще се обновят и други централни улици - част от \"Солунска\", \"Шишман\" и Шести септември\". Пазарът за книги на пл. \"Славейков\" ще се завърне след реконструкцията в нови павилиони. Пазарът за зеленчуци ще се премести срещу градинката при църквата \"Св. Седмочисленици\" и ще работи в определен ден.", "date": "2018.05.04", "title": "Премахнаха и последния павилион от площад \"Славейков\""}
