{"url": "https://www.novinite.bg/articles/168948/Ot-Kremal-potvardiha-Vladimir-Putin-shte-poseti-Sarbiya-prez-yanuari", "text": "\r\nВладимир Путин в Сърбия ще посети Сърбия през януари, потвърди говорителят на Кремъл Дмитрий Песков, съобщи ТАСС.\r\n\r\n\r\n\r\n\r\n\r\n\r\n", "date": "2018.12.25", "title": "От Кремъл потвърдиха: Владимир Путин ще посети Сърбия през януари"}
{"url": "https://www.novinite.bg/articles/168937/Chestito-Rojdestvo-Hristovo", "text": "На 25 декември празнуваме Рождество Христово. Това е един от най-големите църковни празници в християнския свят. Той е своеобразно продължение на Бъдни вечер. На него християните честват рождането на Исус Христос. Според Евангелието Христос се ражда в пещера в град Витлеем, провинция Юдея. В момента на рождеството в небето пламва необикновена светлина и ангел възвестява, че на света е дошъл Спасителят.Православните християни честват Рождество Христово еднакво тържествено с Великден. При католиците и протестантите Рождество е най-почитаният празник. В предимно християнските страни Коледа е икономически най-значимият празник в годината, а се отбелязва като светски празник и в много страни с малко християнско население. Свързва се с размяна на подаръци в семейството, както и с подаръци от Дядо Коледа и други митични персонажи. Народната традиция е свързана с обичая коледуване. Основни участници са момци в предженитбена възраст. Подготовката им започва от Игнажден. Тогава разучават коледните песни, създават се коледарските групи, определя се водачът на групата, който е по-възрастен и женен. Облечените празнично коледари са с накичени с китки калпаци, а в ръцете си носят \"шарени тояги\". Времето за коледуване е строго определено от традицията - от полунощ до изгрев-слънце на Коледа. В народните представи тогава се появяват караконджоли, вампири, таласъми и други свръхестествени същества. Коледарите със своите песни имат силата да ги прогонят.Според народните вярвания, ако вземеш сол на заем по Коледа и не я върнеш, ще те болят очите. Ако ти писне ухото на Коледа, означава, че ангел небесен е минал край теб. Затова трябва да се прекръстиш три пъти и каквото си намислиш, ще се сбъдне.На Рождество Христово свършват постите и обядът е блажен и много богат. На него задължително се поднася баница с най-различни плънки - месо, зеле, гъби, праз, тиква и др. Основните ястия през този и следващите са приготвени от свинско месо. На Коледа се коли прасе. Трапезата не се вдига цял ден. Пепелта се пази през всичките дни от Игнажден до Йордановден, а после се събира и служи за лек на различни болести през цялата година. Когато домакинът стане от трапезата, ходи приведен, за да са така приведени до земята и отрупани с плод клоните на дърветата. На плодните дръвчета се връзва слама, за да раждат.", "date": "2018.12.25", "title": "Честито Рождество Христово!"}
{"url": "https://www.novinite.bg/articles/168939/Patriarh-Neofit-shte-vodi-Sveta-Liturgiya-v-Sv-Aleksandar-Nevski", "text": "\r\nРождество Христово ще бъде отбелязано във всички храмове в страната. Патриарх Неофит ще води Света Литургия от 9.30 ч. в катедралния храм \"Свети Александър Невски\" по случай празника.\r\n\r\n\r\n\r\n\r\n", "date": "2018.12.25", "title": "Патриарх Неофит ще води Света Литургия в \"Св. Александър Невски\""}
{"url": "https://www.novinite.bg/articles/168938/Yasna-e-prichinata-za-smartonosnoto-cunami-v-Indoneziya", "text": "Ясна е причината за смъртоносното цунами в Индонезия. Част от вулкана Анак Кракатау е рухнала в океана и е предизвикала приливните вълни. Това потвърди официалното разследване на местните власти.До момента е потвърдена смъртта на 373 души. Ранените са повече от 1400. 600 къщи, 60 магазина и 420 кораба бяха повредени или унищожени от приливната вълна.Срутил се е участък от 64 хектара в югозападната част на вулкана. Снимки направени от сателита Сентинел 1 на Европейската космическа станция са показали, че голяма част от южния фланг на Анак Кракатау се свлича в океана.", "date": "2018.12.25", "title": "Ясна е причината за смъртоносното цунами в Индонезия"}
{"url": "https://www.novinite.bg/articles/168957/Sankcionniyat-natisk-varhu-Rusiya-shte-raste-prez-2019-g", "text": "Санкционният натиск върху Русия ще се увеличава през 2019 година. Това прогнозира в доклад Руският съвет по международните въпроси.Сред най-вероятните потенциални цели на новите ограничения са енергетиката, финансовият сектор и военно-промишленият комплекс.Авторите на документа прогнозират нови антируски санкции заради по-нататъшната ескалация на конфликта в Донбас и очакваните нови провокации в Черно море, в Азовско море и на границата с Крим.Макар и не толкова остро, темата за „руската намеса“ ще продължи да присъства в американския вътрешнополитически дневен ред. Това може да доведе до допълнителни ограничения срещу Москва. Особено в контекста на дискусиите за евентуален импийчмънт на президента Доналд Тръмп и началото на избирателната кампания в края на 2019 г.В доклада се посочва още, че американските санкции влияят на отношенията на Русия с традиционните ѝ партньори Китай и Индия. Докато правителствата на двете държави официално осъждат ограничителните мерки, то частният бизнес се съобразява с тях.Опитите на Русия да противодейства на санкциите остават изключително трудна задача предвид ограничения ѝ икономически потенциал и доминиращата позиция на Съединените щати в световната финансова система.", "date": "2018.12.25", "title": "Санкционният натиск върху Русия ще расте през 2019 г."}
{"url": "https://www.novinite.bg/articles/168950/Kakav-e-proizhodat-na-Koleda", "text": "Коледа е един от най-светлите християнски празници и се отбелязва всяка година на 25 декември както от католици, така и от православни християни.Тази дата е обявена за рождения ден на Исус. Малко хора знаят обаче, че произходът на този празник може да бъде проследен много по-назад в историята и неговите корени могат да бъдат открити в езически празници и стари друидски легенди. Един подобен езически празник е “Деус сол инвиктус” или “Денят на Непобедимото слънце” – рождената дата на бога на светлината. Култът към “Непобедимото слънце” е създаден от император Аурелиан на 25 декември 274 г. сл. Хр. и на тази дата се ражда слънцето.Друг първообраз на коледните празници е Сатурналия – древноримски фестивал в чест на бога Сатурн, който се провеждал от 17 до 23 декември. Празникът се отбелязвал с жертвоприношение в храма на Сатурн, голям банкет и подаряване на подаръци. В тези дни в римската империя бил позволен и хазартът.Германският фестивал Юл се отбелязвал по същото време и е свързван със зимното слънцестоене, подобно на “Деус сол инвиктус”.Християнската църква отрича всички тези празници и през 350 г. сл. Хр. папа Юлий I обявява 25 декември за рождената дата на Исус и така е възприета от целия християнски свят. Тази дата обаче не фигурира никъде в библейските текстове и остава неясно защо точно тя е избрана за рождения ден на Христос.Коледа започва да се празнува масово около IX в. когато започват и празничните литургии. Символи на празника стават украсеното коледно дърво и имелът. Имелът има важно място в норвежката и келтската митология, защото остава зелен и ражда плодове дори и през зимата. Според келтски друиди имелът лекува различни болести.Коледното дърво, подобно на имела, е зелено и през зимата, символизирайки вечен живот и прераждане. Според легендата първото коледно дърво е украсено от протестантският реформатор Мартин Лутър. Разхождайки се пред дома си, той бил толкова поразен от красотата на звездите, които светят през клоните на дърветата, че занесъл едно дръвче вкъщи и го украсил със запалени свещи.Смята се, че Рига в Латвия е първият град, в който украсено дърво е използвано за коледна украса още през 1510 г., съобщава БТВ. Германците пък са първите, които създават изкуствени коледни дръвчета от боядисани в зелено гъши пера. Франклин Пиърс пък е американският президент, който украсява за първи път коледно дърво в Белия дом. По-късно Теодор Рузвелт забранява практиката по време на своето президентство от екологични съображения.", "date": "2018.12.25", "title": "Какъв е произходът на Коледа"}
{"url": "https://www.novinite.bg/articles/168941/Novite-nadejdi-na-balgarskite-politici", "text": "През годината бяхме свидетели на много политически битки. Сигурни сме, че те ще продължат и през следващите 12 месеца. Но Коледа и празничното предновогодишно усещане с нови обещания и нови надежди надделява и политиците се превръщат в хора като всички нас. Как и къде ще празнуват, какво си поискаха в писма до Дядо Коледа и какво пожелаха на себе си, близките и избирателите си. Джейхан Ибрямов от ДПС: \"Ние сме български граждани. Уважаваме всички празници. Нова година сме цялото семейство. Коледата я уважаваме като традиционен празник на нашите приятели, братя и сестри християни. /.../ Пожелавам празниците да донесат на всички доброта, разбирателство, мир, а и да погледнат вътре в себе си и да се опитват да правят добро\". Дъщерите на депутата патриот Юлиян Ангелов очакват подаръци. \"За нас стана още по-голям празник, откакто имаме деца. Емоцията е по-вълнуваща. /.../ Пожелавам на всички българи да намерим начина да бъдем заедно и да сме обединени, защото тогава България ще бъде по-силна\". Милко Недялков, БСП: \"Имаме дъщеря със сериозни увреждания, 32-годишна е вече, по душа е едно малко дете, тя се радва много на Коледа. Синът ни е на 12 години, събира всички около семейството. Ще си пожелаем нормални неща - здраве, любов, сбъднати мечти. /.../ Трябва да имаме общността, да се учим да живеем заедно, което е един от проблемите на България. /.../ На българите най-много им липсва вярата, нещо, което да ни обединява. Твърде много сме разделени и тази година го показа\". Семейството на Мануил Манев от ГЕРБ държи на традицията: \"Много важен празник, събира се цялото семейство. Пожелавам на всички здраве, щастие и късмет, като те не могат да бъдат делени\". ", "date": "2018.12.25", "title": "Новите надежди на българските политици"}
{"url": "https://www.novinite.bg/articles/168944/NA-ROJDESTVO-HRISTOVO-Papata-prizova-da-ne-robuvame-na-materialnoto", "text": "В своята тържествена служба за Бъдни вечер главата на римокатолическата църква папа Франциск призова хората да си спомнят, че посланието на Рождество Христово е любов, състрадание и споделяне. Тържествена литургия беше отслужена и в родното място на Иисус Христос - Витлеем.В шестата си служба в навечерието на Рождество Христово папа Франциск призова хората да живеят по-скромен живот, без да робуват на материалните неща. В базиликата „Свети Петър” във Ватикана той осъди и растящото разделение между богати и бедни, като припомни, че раждането на Иисус Христос в обор трябва да накара всеки да се замисли за смисъла на живота.В коледната си литургия по повод Рождество Христово най-високопоставеният представител на Римокатолическата църква в Светите земи - архиепископ Пиербатиста Пицабала, призова християните да не изоставят градовете, в които Христос се е родил, живял и е умрял.На службата присъстваха палестинският президент и премиер, както и много богомолци. Заради относителното спокойствие през последните 2-3 години Витлеем се радва на рекордни посещения за Рождество Христово. Още от началото на декември хотелите бяха изцяло запълнени от богомолци и туристи от цял свят.", "date": "2018.12.25", "title": "НА РОЖДЕСТВО ХРИСТОВО: Папата призова да не робуваме на материалното"}
{"url": "https://www.novinite.bg/articles/168947/Izgrajdat-blizo-800-km-vodoprovodna-mreja-po-OP-Okolna-sreda", "text": "\r\nРегионалните прединвестиционни проучвания вече са готови, 13 от тях са одобрени от МРРБ и са предадени на ВиК операторите, които трябва да подготвят формулярите си за кандидатстване по оперативната програма \"Околна среда\" /2014-2020 г./.\r\n\r\n\r\n\r\n\r\n\r\n\r\n", "date": "2018.12.25", "title": "Изграждат близо 800 км водопроводна мрежа по ОП \"Околна среда\""}
{"url": "https://www.novinite.bg/articles/168951/Praznichni-liturgii-oglasiha-hramovete-v-stranata", "text": "В Сливен стотици хора се събраха на църковната служба, за да се поздравят с Рождество Христово и да отправят своите молитви за здраве и благоденствие. След празничната литургия пред църквата бе раздаден празничен курбан.С пожелание за душено и телесно здраве, мир, любов и разбирателство, сливенският митрополит Йоаникий благослови хората от епархията:„Братя и сестри, бъдете добри, бъдете учтиви, не оскърбявайте, не унижавайте, не отмъщавайте - тогава ще почувствате една тиха радост и ще имате спокойна съвест и ще кажете „Слава Бога на всичко!“.Пред общината кметът на Сливен Стефан Радев поздрави сливналии, а след това празникът продължи с народни хора и коледарски песни:„Пожелавам на всички много здраве, много любов, семейно щастие, късмет и много успехи. Светли празници на всички и на добър час!“. В кюстендилските църкви беше отслужена Света рождественска литургия. Десетки кюстендилци влязоха да запалят свещ в храмовете и да се поклонят пред Спасителя. В централния храм \"Св. Богородица\", който е на 202 години, още не са свалени железните подпори до колоните, сложени аварийно от строителна фирма, след като някои от колоните подадоха. Свещениците се надяват скоро да бъдат осигурени средства и да бъде изготвен проект за укрепване и реставрация.Утре тържествената служба ще оглави Белоградчишият епископ Поликарп. Дядо Поликарп е роден в Кюстендил и често е при съгражданите си.Цялостен ремонт се прави в храма \"Св. Мина\", в който също влязоха десетки да се помолят.  Всяка година асистент-диригентът в \"Ковънт Гардън\" варненецът Мартин Георгиев присъства на богослуженията в катедралния храм \"Успение на Света Богородица“ във Варна.\"В родния град имаме този прекрасен храм, в който богослужението отслужи нашият митрополит Йоан. За нас е голямо щастие да се пречистим и да усетим радостта на празника в този светъл ден\", каза той. Брат ми се възстановява от заболяване, посочи Георгиев и добави: „Бяхме много щастливи да го видим за първи път да служи след дълго възстановяване. Дай Боже, Господ така да го укрепи и да помага на служението\".\"На Светата литургия е най-важното това, което чухме - благовестието за божието раждане. Да пожелаем това, което чухме от ангелите в нощта на Рождеството - слава във висините на Бога, на земята мир, а между човеците благоволение\". Десетки подаръци раздаде Дядо Коледа в Търговище. Децата и техните родители се бяха събрали около коледната елха в центъра на града. Добрият старец очакваше от децата да кажат стихотворение или да изпеят песничка. ", "date": "2018.12.25", "title": "Празнични литургии огласиха храмовете в страната"}
{"url": "https://www.novinite.bg/articles/168936/Hladno-vreme-ni-ochakva-na-Koleda", "text": "Днес от северозапад облачността ще се разкъсва и намалява, но преди обяд все още над североизточните райони ще превалява дъжд и сняг, а в югоизточните само дъжд. Ще бъде ветровито, но привечер вятърът ще отслабне. Към 14 часа температурите ще бъдат между минус 1° и 4°, в София около 0°. В планините ще бъде ветровито и студено. Ще духа силен западен вятър, който след обяд ще отслабва и ще се ориентира от север-северозапад. Максималната температура на височина 1200 метра ще бъде около минус 5°, на 2000 метра - около минус 10°.Пред обяд над Черноморието ще бъде предимно облачно и на места ще има превалявания - на север дъжд и сняг, а на юг само дъжд. След обяд облачността ще се разкъсва и намалява до предимно слънчево време, най-късно над южните райони. Ще бъде ветровито с умерен до силен вятър от запад-северозапад. Температурите ще се понижат и максималните ще са между 2° и 4°. Вълнението на морето ще бъде 1 - 2 бала. Температурата на морската вода е 7° - 8°. ", "date": "2018.12.25", "title": "Хладно време ни очаква на Коледа"}
{"url": "https://www.novinite.bg/articles/168949/Naj-malko-petima-dushi-sa-ubiti-a-21-sa-raneni-v-Kitaj", "text": "\r\nНай-малко петима души са убити, а 21 са ранени, когато автобус, в който въоръжен с нож мъж, взел заложници, се врязал в пешеходци в Източен Китай, предаде Франс прес.\r\n\r\nВъоръженият мъж е задържан от полицията. Мотивите за нападението му не ас известни.\r\nНападението е станало в град Лунян, провинция Фуцзян. Сред убитите има един полицай.\r\n", "date": "2018.12.25", "title": "Най-малко петима души са убити, а 21 са ранени в Китай"}
{"url": "https://www.novinite.bg/articles/168953/Silen-vyatar-zavartya-tabelite-na-Trakiya", "text": "Силен вятър е завъртял ограничителните табели по автомагистрала „Тракия“ между Пловдив и Стара Загора в посока Бургас. Това споделиха от агенция \"Фокус\", позовавайки се на свой източник.На места ограниченията не са видими за шофьорите.Движението в участъка трябва да се извършва с повишено внимание и съобразена скорост.Силен вятър духа в 16 области на Западна и Централна България. Вятърът е с пориви до около 20 м/с, носи и застудяване, което ще продължи през целия ден, предаде БГНЕС.В края на деня се очаква постепенно вятърът да отслабне, но температурите ще се понижат и ще бъде по-студено от сутрешните часове. В близките дни навсякъде ще утихне, ще има разкъсана облачност, с температури между 0 и 6 градуса.", "date": "2018.12.25", "title": "Силен вятър завъртя табелите на \"Тракия\""}
{"url": "https://www.novinite.bg/articles/168954/Koledno-Papata-prizova-da-zagarbim-razlichiyata", "text": "Папа Франциск отправи днес коледните си благопожелания в традиционното си послание \"Урби ет орби\" (\"Към града и към света\") за братство между хората с различна вяра, раса и идеи. Той призова света да остави настрана \"пристрастните интереси\", за да се намери политическо решение на войните в Сирия и Йемен и на конфликтите в Украйна и на Корейския полуостров, предадоха Асошиейтед прес и ДПА.Обръщайки се към десетки хиляди туристи, поклонници и римляни на площад \"Св. Петър\", светият отец каза, че всеобщото послание на Коледа е, че \"бог е добър баща и всички сме братя и сестри\", предаде АП.Без братство, каза папата, \"дори най-добрите ни планове и проекти рискуват да бъдат бездушни и празни\". Той добави, че \"нашите различия не са вредни или опасни, а са източник на изобилие\".Франциск отправи призива си докато тенденциите към национализъм, подхранващи подозрителност към мигрантите и бежанците, стават движеща сила в много европейски държави.Папата се спря също на преследваните християнски малцинства и на населението, което е жертва на \"идеологически, културни и икономически форми на колонизация\" или на което не достига храна или достъп до здравеопазване и образование, предаде ДПА.Папата изрази и надежда, че израелците и палестинците ще възобновят диалога и като поемат по пътя на мира ще сложат край на седемдесетгодишния конфликт, а сирийските бежанци ще се върнат по домовете си, предаде Франс прес.82-годишният аржентински папа призова също за социална хармония в Никарагуа и Венецуела, държави, измъчени от вътрешнополитически конфликти, предаде Ройтерс.Мерките за сигурност около Ватикана бяха засилени, в подстъпите към него бяха паркирани военни джипове, а туристите и багажът им бяха проверявани с детектори.Посланието \"Урби ет орби\" предлага и опрощаване на греховете, ако присъстваш лично на церемонията или я следиш от разстояние по радиото и телевизията, уточнява ДПА.Прочети още на: ", "date": "2018.12.25", "title": "Коледно: Папата призова да загърбим различията"}
{"url": "https://www.novinite.bg/articles/168956/Prof-Kelbecheva-Praznikat-se-pravi-otvatre-navan", "text": "„Всеки носи празника в сърцето си. Празникът се прави отвътре навън, а не отвън навътре“. Това каза пред БНР проф. Евелина Келбечева, преподавател по история в Американския университет в Благоевград.Как един професор по нова история се отнася към традицията:„И традицията, и иновацията са в едно цяло. Традицията, която носим, независимо дали сме вярващи, дали принадлежим към някаква идеология, философия, и новите неща съжителстват и се оплождат едни други. Пазенето на традицията се изменя от поколение на поколение\".Проф. Келбечева предпочита да преподава на младите хора, показвайки им това, през което сме минали, чрез човешките съдби.„Расте едно визуално поколение. /…/ Това поколение е много по-свободно, има самочувствието на гражданин на света, отнася се с една критичност към това, което го заобикаля, към знанието, което получава. Младото поколение расте духовно, емоционално и интелектуално по различен начин. Младите имат своите демони, страхове, разтоварвания и полети“, каза още проф. Келбечева в предаването „12+3\". ", "date": "2018.12.25", "title": "Проф. Келбечева: Празникът се прави отвътре навън"}
{"url": "https://www.novinite.bg/articles/168946/Vyatarat-otslabva-temperaturite-leko-se-pokachvat", "text": "През нощта и в сряда преди обяд ще има предимно значителна ниска облачност, която в следобедните часове ще се разкъсва и намалява. Вятърът малко ще отслабне, ще бъде умерен от северозапад.Минималните температури ще са предимно между минус 6 и минус 1 градуса, максималните - между 1 и 6 градуса. Атмосферното налягане е и ще остане по-високо от средното за месеца.В планините ще преобладава слънчево време, по-значителна ще бъде облачността главно преди обяд в ниските части. Ще духа силен вятър от север-северозапад. Максималната температура на височина 1200 м ще бъде около минус 3 градуса, на 2000 м - около минус 9 градуса.Над Черноморието ще преобладава слънчево време, с по-значителни увеличения на облачността главно след обяд по северното крайбрежие. Ще духа умерен северозападен вятър. Максималните температури ще са 3-4 градуса, вълнението на морето ще бъде 2-3 бала. Температурата на морската вода е 7-8 градуса.В четвъртък и петък облачността ще е разкъсана, в Дунавската равнина и в котловините преди обяд - предимно значителна. Вятърът малко ще отслабне, повече в нощните часове, но през деня отново ще се усилва и ще бъде умерен, през първия ден все още от северозапад, а в петък - временно от югозапад. Минималните температури ще останат без особена промяна - предимно между минус 5 и 0 градуса, а дневните още малко ще се повишат и в петък ще са между 5 и 10 градуса.През последните три дни от старата година и през първия ден на Новата, времето ще остане динамично. Облачността ще бъде предимно значителна.По-късно през деня в събота с усилване на вятъра от северозапад и север ще застудява. Ще има и превалявания, през почивните дни само на отделни места, главно в Северна България, а на 31 декември и 1 януари на повече места в страната, вече предимно от сняг, в югоизточните райони - от дъжд. Минималните температури ще са между минус 5 и 0 градуса, по Черноморието малко по-високи, дневните - между 0 и 5 градуса.", "date": "2018.12.25", "title": "Вятърът отслабва, температурите леко се покачват"}
{"url": "https://www.novinite.bg/articles/168945/Cveta-Karayancheva-Neka-Rojdestvo-da-donese-samo-hubavi-emocii", "text": "\r\nПредседателят на Народното събрание Цвета Караянчева публикува видеообръщение в профила си във Фейсбук с пожелание Рождество да донесе само хубави емоции. „Бъдете щастливи и споделяйте щастието си!\" пожелава Караянчева.\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2018.12.25", "title": "Цвета Караянчева: Нека Рождество да донесе само хубави емоции"}
{"url": "https://www.novinite.bg/articles/168942/Na-26-dekemvri-ot-14-ch-do-20-ch-se-spira-dvijenieto-na-kamionite-nad-12-t", "text": "Утре - 26 декември, от 14 ч. до 20 ч. се ограничава движението на камионите над 12 тона по автомагистралите и най-натоваренитe пътища. Целта е повишаване на безопасността и увеличаване на пропускателната способност на инфраструктурата в края на петте почивни дни за Коледа. Шофьорите трябва да тръгват на път с автомобили подготвени за зимни условия, да карат внимателно и със съобразена скорост, да не предприемат рискови изпреварвания и да спазват въведените ограничения, пътната сигнализация и указанията на „Пътна полиция“, която следи и предприема необходимите действия за организацията на движението. Агенция „Пътна инфраструктура“ апелира шофьорите да карат разумно, да спазват правилата за движение и да не използват аварийните ленти по автомагистралните участъци за по-бързо придвижване. Рисковото и емоционално шофиране не гарантира по-бързо и кратко пътуване, но застрашава живота и здравето на всички останали, които спазват правилата. Ограничено ще е преминаването на камионите над 12 тона по следните участъци от републиканската мрежа:  автомагистралите;  път I-1 с. Ребърково - Ботевград, като движението се пренасочва по път II- 16 Ребърково - Своге - Софийски околоврестън път в посока София;  път I-1 - от Благоевград до ГКПП „Кулата“;  път I-4 п. в. „Коритна“ - Велико Търново - Шумен;  път I-5 Русе - Велико Търново;  път I-8 ГКПП „Калотина“ - София;  път I-9 Варна - Бургас;  път II-18 Околовръстен път на град София;  път II-99 Бургас - Царево. Забраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR). За улеснение на трафика през Владая и повишаване на пътната безопасност през светлата част от денонощието ще има две ленти за влизащите в София по път I-1 (Е-79). Временната организация е от км 278+910 до 282+038 и от пътен възел „Даскалово“ до кръстовище „Драгичево“. По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ „Люлин“. Всички граждани и транспортни фирми могат да получават информация за актуалната пътна обстановка от интернет страницата на АПИ – www.api.bg, и по 2 всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища.", "date": "2018.12.25", "title": "На 26 декември от 14 ч. до 20 ч. се спира движението на камионите над  12 т"}
{"url": "https://www.novinite.bg/articles/168955/Donorstvoto-e-naj-visshata-forma-na-chovekolyubie", "text": "В дните на Рождество, когато се опитваме на бъдем по-добри и си пожелаваме здраве и любов, някак пропускаме важните теми за хуманността и за истинското дарителство. Най-висшата форма на човеколюбие е донорството на кръв, на тъкани, на органи. “Това е винаги един емоционален момент, в който участват две страни – близки, които преживяват тежка загуба в шоково състояние, и от другата страна на везната стоят хора, на които органите им са увредени и чакат да продължат живота“. Това каза д-р Лидия Стефанова, директор по медицинската дейност в Университетската болница “Канев“ в Русе. Тя е лекарят, който поставя началото на дейността по органно-тъканна трансплантация.“В този смисъл донорството е хуманен процес, но народопсихологията на българина пречи да имаме повече донори и листата за чакащи да намалеят“.“1100 човека чакат в България, докато в Испания в листата за чакащите са 100 човека“, каза още тя.От 2003 година досега от русенски пациенти са взети и трансплантирани на други хора две сърца, 10 бъбрека и 5 черни дроба.“Според законите на България при доказване на мозъчна смърт, която е равна на биологична, би трябвало да се изключат апаратите за поддържане на тяхната жизнена дейност. Това означава, от страна на близките, активна евтаназия“, обясни още д-р Стефанова.И ако някой с тялото на починалия си близък погребват и шансовете за живот на друг, то има и щастливи истории. Дорина Добринова отхвърля две бъбречни трансплантации. Чудото на живота се случило на 2 януари 2013 година и тогава Дорина става първата българка, транплантирана по метод, който позволява трансплантация на органи от хора с различна кръвна група.", "date": "2018.12.25", "title": "Донорството е най-висшата форма на човеколюбие"}
{"url": "https://www.novinite.bg/articles/168943/Bojko-Borisov-Neka-badem-po-dobri-i-smireni", "text": "Честита Коледа! Това написа на личната си страница във Фейсбук премиерът Бойко Борисов по повод Рождество Христово. Ето какво още пожела той: \"Бъдете здрави, обичани и щастливи. Пожелавам мир, любов и благоденствие. Нека бъдем по-добри и смирени\".", "date": "2018.12.25", "title": "Бойко Борисов: Нека бъдем по-добри и смирени"}
{"url": "https://www.novinite.bg/articles/168952/Dopitvane-Netanyahu-shte-specheli-izborite-s-lekota", "text": "Първото допитване до общественото мнение, след като беше обявено, че в Израел ще има предсрочни избори, предрича поредна убедителна победа за премиера Бенямин Нетаняху, предаде Асошиейтед прес, цитирана от БТА.Резултатите от допитването, публикувани днес във всекидневника \"Маарив\", показват, че управляващата партия \"Лукуд\" на премиера Нетаняху със сигурност ще има 30 места в 120-местния Кнесет и той ще разполага с мнозинство за десния си националистически блок. На второ място, според анкетата, с 13 места, е все още хипотетичната партия начело с бившия военен ръководител Бени Ганц, който предстои да обяви дали ще се яви на изборите. Левите и центристките партии остават далеч назад. Левоцентристката партия Йеш Атид (\"Има бъдеще\") начело с Яир Лапид вероятно ще получи 12 места, при 11 в сегашния състав на парламента, посочва Ройтерс.Нетаняху обяви предсрочни избори през април, подготвяйки терена за тримесечна кампания, помрачена от поредица разследвания за корупция срещу него, подчертава АП.Премиерът е разследван по три дела за подкупи, но отрича да е извършил нещо нередно. Той очаква решението на главния прокурор дали да приеме полицейската препоръка да бъдат повдигнати обвинения срещу него. Възможното предявяване на обвинение се очаква в рамките на няколко седмици, но според израелски медии главният прокурор може да предпочете да отложи решението си, за да не се отрази то на изборните резултати.Министерството на правосъдието съобщи вчера, след обявяването на предсрочните избори, че работата по делата ще продължи, \"независимо от политическите събития\". В коментар на резултатите \"Маарив\" отбелязва, че ако Нетаняху спечели, ще може да изпълни обещанието си, дадено вчера, да сформира дясно правителство, подобно на това, което оглавява в момента.Според допитването, Нетаняху, който в момента е четвърти мандат министър-председател, може да разполага с поне 63 места, с две повече, отколкото има сегашната му коалиция, посочва Ройтерс.В последните си изказвания Нетаняху се концентрира върху това, което смята за свои главни постижения - справянето със заплахите за сигурността, идващи от Иран и палестинските бойци, изграждането на силна икономика и дипломатическите контакти с арабски държави в Персийския залив, които споделят загрижеността на Израел по отношение на Иран.", "date": "2018.12.25", "title": "Допитване: Нетаняху ще спечели изборите с лекота"}
{"url": "https://www.novinite.bg/articles/168940/Petrolat-poevtinya-ryazko", "text": "Петролът, който поевтиня чувствително миналата седмица, продължи и днес да върви стремглаво надолу, предаде АФП.Агенцията отбелязва, че инвеститорите остават скептични към обещанията на ОПЕК да намали добива и са разтревожени от икономическите сътресения.На Нюйоркската търговска борса американският лек суров петрол с доставка през февруари поевтиня с 3,06 долара, или 6,7%, до 42,53 долара за барел - най-ниската си цена от юни м.г.В Лондон сортът Брент от Северно море с доставка през февруари загуби 3,35 долара, или 6,2%, до 50,47 долара за барел - най-ниското си равнище от август 2017 г.Американският лек суров петрол и сортът Брент поевтиняха съответно с 44 и 41% от своя пик през октомври. Само миналата седмица те загубиха 11,4 и 10,7% от стойността си, отбелязва АФП.", "date": "2018.12.25", "title": "Петролът поевтиня рязко"}
