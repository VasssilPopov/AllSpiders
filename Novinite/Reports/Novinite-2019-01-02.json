{"url": "https://www.novinite.bg/articles/169208/Pri-specakciya-v-Sofiya-zadarjaha-osaden-i-izdirvan-za-krajba-na-koli", "text": "В София при акция е задържан 37-годишен мъж, занимавал се с кражби на коли, съобщиха от пресцентъра на МВР.В акцията са участвали служители на МВР от секторите \"Издирване\", \"Престъпления срещу собствеността\" и \"Реагиране и проникване\".Той има влязла в сила присъда от 2016 г. за противозаконно отнемане на моторно превозно средство. Мъжът ще бъде предаден на Главна дирекция \"Изпълнение на наказанията\" към Министерството на правосъдието.", "date": "2019.01.02", "title": "При спецакция в София задържаха осъден и издирван за кражба на коли"}
{"url": "https://www.novinite.bg/articles/169206/Sled-praznicite-Intenziven-trafik-po-osnovnite-patni-arterii", "text": "Интензивен трафик в цялата страна. От КАТ очакват именно в сряда най-много хора да изберат да се приберат от почивката си. Една от причините е по-дългата ваканция на учениците, които се връщат в класните стаи в четвъртък.Засилено полицейско присъствие ще има по основните пътища и на входовете на София. За да се облекчи трафикът, в почивните дни бяха временно прекратени ремонтите по магистрала \"Тракия\". Ограничено е и движението на камионите над 12 тона по най-натоваренитe пътни артерии.В ранния следобед в четвърътк сигнализираха за образувала се колона от автомобили на пътя между Банско и Благоевград", "date": "2019.01.02", "title": "След празниците: Интензивен трафик по основните пътни артерии"}
{"url": "https://www.novinite.bg/articles/169166/Parvoto-zasedanie-na-kabineta-za-godinata-zapochva-v-10-chasa", "text": "\r\nПървото за годината правителствено заседание започва в 10 часа. Министрите от кабинета ще разгледат предложението за създаване на комисия по прозрачност по Закона за лекарствените продукти в хуманната медицина и ще определят нейния състав.\r\n\r\n\r\n\r\n\r\n", "date": "2019.01.02", "title": "Първото заседание на кабинета за годината започва в 10 часа"}
{"url": "https://www.novinite.bg/articles/169172/Narodnoto-sabranie-e-prielo-146-zakona-i-138-resheniya-prez-2018-g", "text": "През 2018 г. Народното събрание е приело 146 закона и 138 решения. От 1 януари до 21 декември 2018 г. в Народното събрание са постъпили 177 законопроекта, като 91 от тях са внесени от народни представители. Предложените проекти за решения са 161, от които 134 са на депутати. През годината 44-ото Народно събрание е провело 131 пленарни заседания, седем от които извънредни. Това сочи справка, подготвена от парламентарния пресцентър и дирекция „Пленарни заседания, парламентарен контрол и финални текстове” на Народното събрание. През петата си сесия 44-тото Народно събрание е приело 55 закона и 59 решения. Парламентът е имал 45 редовни и 3 извънредни пленарни заседания. За периода от 1 септември до 21 декември 2018 г. в парламента са внесени 54 законопроекта, като 22 от тях са на народни представители. Постъпили са 44 проекта за решения, от тях 37 са от депутати. Сред приетите от Народното събрание нови закони са: Закон за хората с увреждания, Закон за личната помощ, Закон за предприятията на социалната и солидарна икономика, Закон за киберсигурност, Закон за физическото възпитание и спорта, Закон за държавния бюджет на Република България за 2019 г. и др. Парламентът е гласувал промени в Административнопроцесуалния кодекс, в Закона за пътищата, в Закона за устройство на територията, в Закона за държавната собственост, в Закона за семейни помощи за деца и др. Използваното време за осъществяване на контролната функция на парламента през петата сесия на 44-тото Народно събрание е 39 часа и 45 минути. Парламентарен контрол е провеждан в 15 пленарни заседания. В Народното събрание от 1 септември до 21 декември 2018 г. са постъпили 440 въпроса и 18 питания. В този период е имало изслушване на министъра на енергетиката Теменужка Петкова за предоставяне на информация във връзка с Процедурата по избор на стратегически инвеститор/и за изграждането на АЕЦ „Белене“ и възможности за структуриране на проекта. На извънредно заседание на 21 август 2018 г. Народното събрание е изслушало министър-председателя Бойко Борисов за сигурността на електронните бази данни, съхранявани от Агенцията по вписванията и Министерството на правосъдието. По време на петата сесия на 44-ото Народно събрание беше отхвърлен и един вот на недоверие към Министерския съвет за провал в областта на здравеопазването. Членовете на правителството са отговорили на 375 въпроса и 10 питания. На най-много въпроси и питания са отговорили министърът на земеделието, храните и горите Румен Порожанов – 68, министърът на регионалното развитие и благоустройството Петя Аврамова – 67, министърът на околната среда и водите Нено Димов – 34, министърът на вътрешните работи Младен Маринов – 32, министърът на здравеопазването Кирил Ананиев – 30, вицепремиерът по обществения ред и сигурността и министър на отбраната Красимир Каракачанов – 22, министърът на образованието и науката Красимир Вълчев – 19, министърът на културата Боил Банов – 16, министърът на финансите Владислав Горанов – 15, министърът на труда и социалната политика Бисер Петков – 13, министърът на икономиката Емил Караниколов - 13 и т.н. Най-много въпроси и питания са отправили народните представители Георги Стоилов – 41, Иван Димов Иванов – 35, Николай Цонков – 34, Георги Гьоков – 31, Любомир Бонев – 31, Светла Бъчварова – 23, Надя Клисурска-Жекова – 18, Пенчо Милков – 16, Георги Йорданов – 15, Кристиан Вигенин – 13, Иван Валентинов Иванов – 12 и т.н. От ПГ „БСП за България” са внесли най-много въпроси и питания - 354 въпроса и 15 питания. От ПГ на ПП ГЕРБ са отправили 42 въпроса и 2 питания, от ПГ „Обединени патриоти” - 15 въпроса, от ПГ на ДПС - 12 въпроса и едно питане и от ПГ на ПП ВОЛЯ – 6 въпроса. ", "date": "2019.01.02", "title": "Народното събрание е приело 146 закона и 138 решения през 2018 г."}
{"url": "https://www.novinite.bg/articles/169199/Ot-dnes-se-podavat-dokumenti-za-plodove-i-zelenchuci-po-shemite-sas-subsidiya", "text": "\r\nОт днес до 31 януари земеделските производители, кандидатствали за Кампания-2018 по схемите за обвързано подпомагане за плодове и зеленчуци и за зеленчуци - оранжерийно производство, трябва да подадат декларация по образец и да предоставят документи, които доказват минимални добиви и реализация на произведената продукция. Това напомня Държавният фонд \"Земеделие\" (ДФЗ).\r\n\r\n\r\n\r\n\r\n\r\n\r\n", "date": "2019.01.02", "title": "От днес се подават документи за плодове и зеленчуци по схемите със субсидия"}
{"url": "https://www.novinite.bg/articles/169202/Stroeji-AM-Hemus-gotova-do-2024-g-Struma-do-2023-g", "text": "2024 г. е срокът за изграждане на АМ \"Хемус\", а 2023 г. е срокът за завършване на АМ \"Струма\", включително и участъкът през Кресненското дефиле, съобщават от АПИ.Председателят на Агенцията Инж. Светослав Глосов посочи, че през 2021 г. по договор трябва да завърши лот 3.1 в участъка от Благоевград до Симитли, на който се работи много усилено по основното трасе.\"Предстои и изграждането на тунела при Железница, но в момента процедурата се обжалва. В зависимост от съдебното решение и класирането ще бъде определен изпълнителя. Ако класираният на първо място участник се откаже, тогава изпълнител ще бъде следващият в класирането. До този момент определеният на първо место участник в процедурата \"Джи Пи Груп\" не са направили официален отказ от изпълнение на проекта\", съобщи инж. Глосов.\"До 2024 г. е срокът за изграждане на АМ \"Хемус\" и правителството е поело ангажимент автомагистралата да бъде завършена, каза инж. Глосов. По повод осигурените целеви средства от бюджета за финансирането на проекта той подчерта, че не трябва да има съмнения относно прозрачността при усвояването им.", "date": "2019.01.02", "title": "Строежи: АМ \"Хемус\" - готова до 2024 г., \"Струма\" - до 2023 г."}
{"url": "https://www.novinite.bg/articles/169196/Stolichnite-payaci-vdigat-po-200-koli-na-den", "text": "Cредно по 200 коли на ден вдигат паяците в София, става ясно от данни на Центъра за градска мобилност.През почивните дни бройката на прибраните коли в наказателните паркинги спада с четири пъти. За да си вземе шофьор колата, освен че трябва да заплати глоба за вдигането с паяк на стойност 60 лв., дължат и по 2 лв. на всеки час, в който колата им е прекарала на паркинга.До средата на миналата година от изоставени коли на наказателните паркинги натрупаните задължения към ЦГМ достигат 6 963 038 лв. От дружеството трудно успяват да открият стопаните на колите, а повечето от тях вече са забравили и за съществуването им.Ветеран на един от наказателните паркинги се оказва \"Рено\", което вече 10 години чака собственика си да го прибере, пише в. \"Монитор\". Автомобилът е натрупал задължение за разходи по принудително преместване и такса за отговорно пазене в размер на 68 230 лв.За да се справи с проблема с неправилното паркиране, от общината закупиха през изминалата година още 10 нови паяци. Специализираните автомобили за преместване на неправилно паркирали коли струваха 2,5 млн. лв. и бяха взети на лизинг за 5 години.Средства се отделиха и за автомобилите на екипите, които слагат скоби.С новите паяци в града се движат общо 18 репатраци на ЦГМ. През 2018 г. Столичният общински съвет (СОС) гласува и разкриване на 5500 места зелена зона в четири района. С решението на общинарите платените места за паркиране в \"Оборище\", \"Лозенец\", \"Възраждане\" и \"Красно село\" заработиха от ноември. Обособяването им струва над 2,3 млн. лв., а очакваните приходи от ЦГМ от тях възлизат над 4,2 млн. лв. годишно.", "date": "2019.01.02", "title": "Столичните паяци вдигат по 200 коли на ден!"}
{"url": "https://www.novinite.bg/articles/169200/Zasilen-trafik-po-magistrala-Hemus-karajte-vnimatelno", "text": "Засилен е трафикът на моторни превозни средства по автомагистрала „Хемус“ в посока София. Това съобщиха от ОДМВР - София. В района преди тунел „Витиня“, където има временна организация на движението поради ремонтно-възстановителни дейности, към момента се е образувала колона от автомобили от около 1 км. Осигурени са допълнителни екипи на „Пътна полиция“ при ОДМВР - София за подпомагане на трафика и оказване на съдействие на водачите при необходимост. По останалите главни пътни артерии, обслужвани от областната дирекция, движението към момента е нормално. ОДМВР - София призовава водачите да шофират дисциплинирано и толерантно, спазвайки въведените ограничения и указанията на полицейските служители.", "date": "2019.01.02", "title": "Засилен трафик по магистрала „Хемус“, карайте внимателно"}
{"url": "https://www.novinite.bg/articles/169177/Kaloyan-Velchev-Finalat-na-Brekzit-izglejda-vseki-den-se-meni", "text": "Финалът на Брекзит всеки ден изглежда, че се мени, каза пред БНР Калоян Велчев, председател на Студентския клуб на политолога.„Оттук нататък изглежда възможен абсолютно всеки вариант. В последните седмици се засилиха спекулациите за втори референдум, което изглеждаше много малко вероятно само месец по-рано. Сега изглежда все по-вероятно, но това действително не може да се случи с Тереза Мей начело на Великобритания, тъй като тя изрично го отрече като опция. Но дори да приемем да се случи втори референдум, това поставя под въпрос една демократична процедура, каквато е референдумът, защото такъв вече имаше и с крехко мнозинство великобританците решиха да напуснат ЕС. Тук въпросът е дали изобщо втори референдум ще промени резултатите. Но ако ги промени, това наистина поставя под въпрос самата процедура. Това може да ни вкара в серия от референдуми, защото всеки резултат ще се оспорва оттук нататък и това ще е проблем за самата демокрация и нейното функциониране“, коментира той в предаването „Преди всички“. Според него ако има референдум сега, може би ще се гласува за оставане в ЕС, но този вот ще е породен от страховете, които започнаха да се появяват в обществото.Най-добрият възможен вариант, според Калоян Велчев, който обаче е невъзможен с Мей като премиер, това е предоговаряне на сделката във варианта на Норвегия: „Сделка, която би гарантирала целостта на кралството и би му дала неговата независима външна политика, както и самостоятелна земеделска политика и такава по риболова“.Велчев смята за много вероятно Тереза Мей да отложи гласуването на сделката за по-късно. Според него съществува и вариант Мей да вкара сделката за гласуване, тя да не мине, но да я пусне след това отново за преглесуване:„Ако от първия път не мине сделката, се очаква паундът да се срине, да настъпи някакъв хаос и да се обтегне обстановката, което да накара депутатите да преосмислят вота си“.", "date": "2019.01.02", "title": "Калоян Велчев: Финалът на Брекзит изглежда всеки ден се мени"}
{"url": "https://www.novinite.bg/articles/169178/Borisov-napomni-na-ministrite-da-se-optimizira-administraciyata", "text": " Имате един план за съкращаване на администрацията. Това, което вицепремиерът Томислав Дончев ви е казал, го привеждайте в необходимия вид. С тези думи премиерът Бойко Борисов се обърна към министрите в началото на първото за 2019 г. заседание на кабинета, предаде репортер на БГНЕС. Освен традиционните поздрави за Коледа и Нова година, министър-председателят подчерта още отчетените от правителството рекордни приходи в хазната, които ще бъдат използвани в различни сфери. „Отчетохме рекордни приходи, така че да вложим усилия на първо място в образованието, както сме говорили. Още в здравеопазването, иновациите и технологиите“, допълни премиерът.", "date": "2019.01.02", "title": "Борисов напомни на министрите да се оптимизира администрацията"}
{"url": "https://www.novinite.bg/articles/169190/Pravitelstvoto-odobri-strukturni-promeni-v-Agenciya-Mitnici", "text": "Министерският съвет прие Постановление за изменение и допълнение на Устройствения правилник на Агенция „Митници“ и на Класификатора на длъжностите в администрацията и наредбата по неговото прилагане, съобщи пресслужбата на МС.Актът е в следствие на приетите изменения и допълнения в Закона за митниците, приети с § 50 от Преходните и заключителни разпоредби на Закона за корпоративното подоходно облагане, обнародван в Държавен вестник, бр. 98 от 27.11.2018 г.Агенция „Митници“ се структурира в Централно митническо управление и териториални дирекции. В структурата на Централно митническо управление се създават две главни дирекции - Главна дирекция „Митническо разузнаване и разследване“ и Главна дирекция „Информационни системи и аналитична дейност“.Преструктурират се териториалните структури на управление в Агенцията с цел по-добра координация, ръководство и контрол при осъществяване на основните функции и задачи на АМ, постигане на по-голяма бързина в работните процеси и по-голяма ефикасност и ефективност при управлението на човешките ресурси в администрацията.Предвижда се с промените да се засили административният капацитет на централно и териториално ниво и по-ефективно да се осъществява дейността на митническите органи при митническия контрол, включително на контрола в областта на митническите, акцизните и валутните нарушения и престъпления.В резултат на преструктурирането ще се постигне оптимизиране на администрацията с отпадане на излишни структури, повишаване на ефективността на работа на митническите учреждения и оптимизиране на натовареността на митническите служители. Като ефект от реформата се очаква увеличаване на приходите, реализирани от агенцията в резултат на засилените контролни функции, повишаване на качеството на административния капацитет и оптимизиране на вертикалната организационна структура.С измененията и допълненията в Класификатора на длъжностите в администрацията и наредбата за неговото прилагане се въвеждат специфични длъжности, предвидени в Закона за митниците на основание разпоредбата на § 6 от Преходните и заключителните разпоредби на Наредбата за прилагане на Класификатора на длъжностите в администрацията.В проекта са отразени и промени по отношение на функциите и минималните изисквания за заемане на конкретни длъжности.Измененията са продиктувани от предвидената в закона разпоредба в структурата на Агенция „Митници“ да се създадат пет териториални дирекции и две главни дирекции.", "date": "2019.01.02", "title": "Правителството одобри структурни промени в Агенция „Митници“"}
{"url": "https://www.novinite.bg/articles/169189/Posreshtnali-sme-2019-g-bez-avarii-po-elektroprenosnata-mreja", "text": "\r\nБез аварии по електропреносната мрежа сме посрещнали новата година, съобщиха от Електроенергийния системен оператор. Поради сравнително високите среднодневни температури няма регистрирано рекордно потребление.\r\n\r\n \r\n\r\n\r\n\r\n\r\n", "date": "2019.01.02", "title": "Посрещнали сме 2019 г. без аварии по електропреносната мрежа"}
{"url": "https://www.novinite.bg/articles/169183/Zemetresenie-v-Centralna-Italiya", "text": "Земетресение с магнитуд 4.2 по Рихтер е било регистрирано в Централна Италия. Епицентърът е бил в района на Колелонго, на около 54 километра от градчето Акуила. Трусът е бил на дълбочина 17 километра. Той е бил усетен в столицата Рим, както и Хърватия и Сан Марино. Последвали са два по-слаби вторични труса.Няма данни за жертви и пострадали, но хората в близост до епицентъра панически са напуснали домовете си, въпреки че температурата била -4 градуса по Целзий.Движението на влакове по линията Карсоли – Акуила е било спряно заради проверка на железопътната инфраструктура.Според сеизмолозите, трусът е бил свързан с разлома, който през 2009 г. предизвикал голямото земетресение в Акуила с магнитуд 6.2 по Рихтер, отнело живота на повече от 300 души.", "date": "2019.01.02", "title": "Земетресение в Централна Италия"}
{"url": "https://www.novinite.bg/articles/169195/Intenziven-trafik-na-dva-granichni-punkta", "text": "На ГКПП \"Дунав мост-Русе\" и ГКПП \"Дуранкулак\" на българо-румънската граница трафикът е интензивен на изход за леки автомобили, по данни към 13.00 часа. Това съобщиха от пресцентъра на Главна дирекция (ГД) \"Гранична полиция\". На българо-сръбската, българо-македонската, българо-гръцката и българо-турската граница трафикът е нормален на всички контролно-пропускателни пунктове.", "date": "2019.01.02", "title": "Интензивен трафик на два гранични пункта"}
{"url": "https://www.novinite.bg/articles/169197/Balgarski-turisti-sa-bili-blokirani-na-o-v-Tasos-zaradi-loshoto-vreme", "text": "\r\nМинистерството на туризма направи проверка на казуса със забавено отпътуване на група български туристи от остров Тасос, съобщиха от пресцентъра на ведомството. Групата от 52-ма души, избрали да посрещнат Нова година на гръцкия остров, са в добро състояние и са пристигнали благополучно на българо-гръцката граница.\r\n\r\n\r\n\r\n\r\n\r\n\r\n\r\n", "date": "2019.01.02", "title": "Български туристи са били блокирани на о-в Тасос заради лошото време"}
{"url": "https://www.novinite.bg/articles/169181/Ministar-Valchev-shte-poseti-NIMH", "text": "Утре, 3 януари 2019 г. в 9.00 часа министърът на образованието и науката Красимир Вълчев ще посети Националния институт по метеорология и хидрология (НИМХ). Срещата с ръководството на института ще се състои в сградата на НИМХ.", "date": "2019.01.02", "title": "Министър Вълчев ще посети НИМХ"}
{"url": "https://www.novinite.bg/articles/169174/Robotizirana-koremna-hirurgiya-startira-v-Adjibadem-Siti-Klinik-Bolnica-Tokuda", "text": "Аджибадем Сити Клиник Болница Токуда разширява обхвата на приложение на роботизираната хирургия с робота Да Винчи. Първите три оперативни интервенции в областта на коремната хирургия вече са извършени успешно от сертифициран от Intuitive екип на Клиниката по Чернодробно-жлъчна, панкреатична и обща хирургия. От началото на 2019 г. предстои да стартира същинската част от програмата за въвеждане на робот-асистирани интервенции в коремната хирургия, когато ще се разшири обемът на тази дейност, като се включат редица онкологични и неонкологични заболявания на черния дроб, панкреаса, стомаха, чревния тракт, далака и надбъбречните жлези.Екипът, осъществил първите операции е в състав: проф. Кирил Драганов, дмн, д-р Анастазия Петреска, д-р Димитър Русенов, д-р Галя Ченгалова, д-р Елмира Даскалова и медицинските сестри Гергана Тунчева и Гергана Кленовска.Роботът Да Винчи позволява на хирурга достъп и до най-трудните и предизвикателни области в коремната кухина с изключителна прецизност и гъвкавост. Роботизираната хирургия дава възможност за постигане на атравматичност - по-малки разрези и отвори на коремната стена, по-малка интраоперативна кръвозагуба, респ. намаляване на нуждата от кръвопреливане. Не на последно място остава и козметичното предимство на метода - по-малки белези. Триизмерната визуализация на оперативното поле позволява на хирурга да вижда увеличени изображения в реално време в коремната кухина и дори и най-малките детайли от структурата на органите, кръвоносните съдове и нервите. Това означава по-детайлна, чиста видимост и точност при операцията. Специализираните инструменти имат многократно по-голяма гъвкавост от човешката китка, а технологията изчиства движенията на хирурга от случайни потрепвания. Всичко това осигурява по-голяма прецизност и сигурност при операцията.Хирургия, която някога е изисквала големи разрези и дълготрайно възстановяване, сега може да се извърши през три или четири малки отвора и с технология, която осигурява максимална точност. Роботизираната хирургия дава предимства при работата на хирурга и позволява по-бързо възстановяване и връщане към обичайния стил и начин на живот на пациентите.След гинекологията и урологията, въвеждането на роботизирана в коремна хирургия е нов етап в развитието на високотехнологичните оперативни техники в България. Предстоящото ново разширяване на обхвата на тази дейност и с гръдна хирургия превръща Аджибадем Сити Клиник Болница Токуда в най-големият център за роботизирана хирургия в страната и региона.", "date": "2019.01.02", "title": "Роботизирана коремна хирургия стартира в Аджибадем Сити Клиник Болница Токуда"}
{"url": "https://www.novinite.bg/articles/169205/4758-bebetata-sa-se-rodili-v-dvete-obshtinski-AG-ta-v-Sofiya", "text": "В двете общински АГ-болници - \"Света София\" и \"Шейново\" са проплакали общо 4758 бебета през 2018 г., научи Столица.bg. \"Света София\" изпреварва с около 200 новородени през изминалата година. Общо в нея са родени 2487 бебето през 2018 г. Сред тях има 28 двойки близнаци, съобщиха от АГ-то за Столица.bg. В последните часове на 2018 г., след 19 часа на 31 декември се е родило само едно момиченце. Три бебетата са проплакали през първите 24 часа на 2019 г. И трите раждания са нормални, уточниха от общинската \"Света София\". Четири бебета са се родили на 31 декември в Втора АГ болница \"Шейново\". Още толкова са изплакали и в първите часове на 2019 г. - на 1 януари, съобщиха от болничното заведение. Общо през изминалата година там са родени 2271 бебешока.  Столична община предвижда в бюджета си за 2019 г. 70 000 лв. за ин витро процедури. През 2018 г. с 34 382 лв. са подпомогнати двойки с репродуктивни проблеми. ОТ 2015 г. до юни 2018 са одобрени 61 двойки, като общо са изплатени 114 926 лв. Общо девет са бебетата, които са родени с финансовата подкрепа на Столична община за ин витро процедури, пише ", "date": "2019.01.02", "title": "4758 бебетата са се родили в двете общински АГ-та в София"}
{"url": "https://www.novinite.bg/articles/169179/Kuklata-Barbi-stava-na-60-godini", "text": "На 9-ри март 1959 г. превърналата се впоследствие в икона кукла Барби прави своя дебют на американския фестивал на играчките в Ню Йорк.Покрай наближаващата ѝ 60-та годишнина представлява интерес да си припомним ключови моменти от нейния „жизнен път“.Само две години след появата на Барби на бял свят – през 1961 г., се появява и нейното гадже Кен. Двете кукли са кръстени на децата на създателката им Рут Хендлър.Едва на 6-годишна възраст, през 1965 г., Барби вече е астронавт. Така тя изпреварва с четири години Нил Армстронг, който се разходи по Луната. До момента Барби се е вживяла в 200 различни кариери.През 1965 г. Барби прохожда, тъй като получава сгъваеми крака.През 1968 г. на пазара е пусната първата черна кукла, приятелка на Барби, Кристи. През 1980 г. самата Барби става чернокожа.Стига се и до апогея в „политическата кариера“ на знойната кукла, която през 1992 г. се кандидатира за първи път за президент.Явно нещо във връзката между Барби и Кен не върви както трябва, поради което през 2004 г. Барби заменя гаджето си със сърфист на име Блейн, брат на един от нейните приятели. Но и тази връзка продължава само кратко време.Две години по-късно Кен официално се връща към живота на Барби.През 2016 г. Барби превзе челната страница на списание „Тайм“, след като беше представена в няколко нови образа: висока, дребна и с апетитни извивки на тялото. ", "date": "2019.01.02", "title": "Куклата Барби става на 60 години"}
{"url": "https://www.novinite.bg/articles/169192/Uvelichavat-se-jertvite-na-tragediyata-v-Magnitogorsk", "text": "Броят на загиналите при срутването на част от жилищен блок в руския град Магнитогорск достигна 19, съобщи ТАСС, като се позова на министерството на извънредните ситуации.\"Изпод развалините бе извадено тяло на жена. Загиналите са вече 19\", включително две деца, обобщи говорител на министерството.Спасени са общо шестима души, сред които две деца. Всички пострадали са настанени в болници.Десетки хора са евакуирани от блока с 12 входа, единият от които рухна. Неизвестна остава съдбата на 22 души след експлозията на битов газ в десететажната сграда на 31 декември - приоритетна версия на разследващите случая във връзка с образуваното наказателно дело.Единадесетмесечният Ваня, спасен изпод руините е в тежко, но стабилно състояние, заяви руският министър на здравеопазването Вероника Скворцова.По думите й мозъкът на детето не е пострадал въпреки раните по главата му, но го очаква \"дълъг период на възстановяване\".За бебето се грижат в момента лекари и майка му, която е медицинска сестра, подпомагани от психолози. Засега не се предвижда Ваня да бъде опериран.Бебето е прекарало под развалините близо денонощие и половина при температура от минус 25 градуса. Диагнозата гласи: измръзване, затворена черепно-мозъчна травма, счупвания на пищялната кост.", "date": "2019.01.02", "title": "Увеличават се жертвите на трагедията в Магнитогорск"}
{"url": "https://www.novinite.bg/articles/169194/Maj-otkri-strelba-sreshtu-sgradata-na-Regionalnata-biblioteka-v-Pleven", "text": "\r\nНеизвестен откри стрелба срещу сградата на Регионалната библиотека \"Христо Смирненски\" в Плевен, съобщиха от Областната дирекция на МВР в града.\r\n\r\n\r\n\r\n\r\n\r\n", "date": "2019.01.02", "title": "Мъж откри стрелба срещу сградата на Регионалната библиотека в Плевен"}
{"url": "https://www.novinite.bg/articles/169168/Katar-napusna-OPEK", "text": "\r\nКатар напусна Организацията на страните износителки на петрол след близо 60-годишно членство в картела. Изтеглянето на страната обаче няма да се отрази силно на Организацията.\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.01.02", "title": "Катар напусна ОПЕК"}
{"url": "https://www.novinite.bg/articles/169201/Djeremi-Hant-Tereza-Mej-shte-nameri-nachin-parlamentat-da-odobri-sdelkata-za-Brekzit", "text": "Британският премиер Тереза Мей ще намери начин сделката й за Брекзит да бъде одобрена от парламента, заяви външният министър Джереми Хънт, цитиран от Ройтерс.Миналия месец Мей отложи планираното гласуване на споразумението от британския парламент, след като призна, че то ще бъде отхвърлено. Британският премиер иска допълнителни гаранции от лидерите на Европейския съюз преди вота по-късно този месец, отбелязва Ройтерс.\"Когато Тереза Мей се завърне с гаранциите, които иска от ЕС, че споразумението няма да ни постави завинаги в капана на митническия съюз, тя ще намери начин сделката да бъде одобрена от парламента\", отговори британският министър на външните работи на въпрос, след като произнесе реч в Сингапур.Хънт предупреди, че произвеждането на втори референдум за Брекзит ще навреди на британската демокрация, а обществените последици от евентуалното оставане в ЕС ще бъдат опустошителни.", "date": "2019.01.02", "title": "Джереми Хънт: Тереза Мей ще намери начин парламентът да одобри сделката за Брекзит"}
{"url": "https://www.novinite.bg/articles/169198/Ostaviha-v-aresta-maja-vryazal-se-s-kola-v-chujdenci-v-Germaniya", "text": "Мъжът, който в новогодишната нощ се вряза умишлено с лек автомобил в чужденци в Германия, остава в предварителния арест по обвинения в опит за убийство, постанови германски съд, предадоха световните агенции. Петдесетгодишният германец, хранещ ненавист към чужденците, насочил колата си с голяма скорост към групи хора, празнуващи Нова година на улици в градовете Ботроп и Есен, Западна Германия. Той беше арестуван в нощта на 31 декември срещу 1 януари. Психично болен блъсна четирима души с кола в Германия По последни данни броят на ранените при двете атаки е 8. Сред тях са момче на 4 години и неговата 29-годишна майка, която е от афганистански произход, както и 10-годишно сирийско момиче. Четиридесет и шест годишна сирийка също е сред ранените. Тя беше в тежко състояние, но бе оперирана и сега животът й е вън от опасност. Водачът на автомобила, който има психически проблеми, е имал ясното намерение да убива чужденци, каза вчера вътрешният министър на провинция Северен Рейн - Вестфалия Херберт Ройл. Мъжът, който от години е безработен, казал пред полицаи след като бил арестуван, че многото чужденци са проблем за Германия, който той иска да реши.", "date": "2019.01.02", "title": "Оставиха в ареста мъжа, врязал се с кола в чужденци в Германия"}
{"url": "https://www.novinite.bg/articles/169203/Ot-arabskiya-svyat-Erdogan-e-naj-iztaknatiyat-svetoven-lider", "text": "Турският президент Реджеп Тайип Ердоган е бил отличен като \"най-изтъкнатият световен лидер\" в проучване в арабския свят, осъществено от медийната група Rassdnews, която се ползва с голямо влияние сред арабите, съобщават турски вестници днес.Ердоган е спечелил 77 процента от гласовете, с което се е настанил на първото място в класацията, оставяйки след себе си редица световни лидери, сред които президентите на САЩ и Русия Доналд Тръмп и Владимир Путин и саудитския крал Салман, пише \"Хабертюрк\".На второ място с подкрепа от 52 процента е поставен бившият египетски президент Мохамед Морси, когото армията свали от власт през 2013 г.\"Йени шафак\" уточнява, че в гласуването са участвали 300 хиляди души, които е трябвало да изберат \"най-изтъкнатите личности в света през 2018 г.\".Отделно убийството на саудитския журналист Джамал Кашоги в генералното консулство на Саудитска Арабия в Истанбул е посочено като \"най-отличителното събитие на 2018 г.\" в друго запитване на същата мрежа, пише още турският печат, цитиран от БТА.Ужасяващото престъпление, извършено на 2 октомври м.г., потресе целия свят, особено с разкриването на подробностите по случая. Смята се, че Хашоги е бил удушен, малко след като е влязъл в консулството, а след това тялото му е било разчленено и унищожено.Медиите на мрежата Rassdnews, създадена в Египет след революцията от януари 2011 г., са следени от милиони потребители в целия арабски свят, отбелязва \"Йени шафак\".", "date": "2019.01.02", "title": "От арабския свят: Ердоган е най-изтъкнатият световен лидер"}
{"url": "https://www.novinite.bg/articles/169204/Putin-i-Makron-obsadiha-sirijskiya-i-ukrainskiya-konflikt", "text": "Руският президент Владимир Путин и френският му колега Еманюел Макрон обсъдиха в телефонен разговор сирийския и украинския конфликт, предаде ТАСС, като се позова на съобщение на пресслужбата на Кремъл.\"Подробно бяха обсъдени проблемите при уреждането на сирийския конфликт в контекста на договореностите за формиране на Конституционен комитет, постигнати след срещата на лидерите на Русия, Турция, Германия и Франция на 27 октомври 2018 г. в Истанбул. Продължено бе и споделянето на мнения по украинския конфликт в светлината на украинската провокация в Керченския проток на 25 ноември миналата година\", се посочва в изявлението.Путин и Макрон също така са си честитили взаимно настъпването на Новата година.", "date": "2019.01.02", "title": "Путин и Макрон обсъдиха сирийския и украинския конфликт"}
{"url": "https://www.novinite.bg/articles/169187/Dva-vlaka-se-sblaskaha-v-Daniya", "text": "Влакова катастрофа в Дания. Шестима души са загинали при инцидент на железопътен мост между два острова. Линията е затворена, а останалите пътници са евакуирани.По първоначална информация причина за инцидента е сблъсък между пътнически и товарен влак в условията на силна буря.", "date": "2019.01.02", "title": "Два влака се сблъскаха в Дания"}
{"url": "https://www.novinite.bg/articles/169182/Sled-skandal-Tijnejdjar-ubi-bashta-si-vav-Varnensko", "text": "Непълнолетно момче от варненското село Осеново уби 42- годишния си баща при семеен скандал.Сигнал в полицията е подаден на 1 януари около 18.30 часа. На мястото веднага пристигнали полицаи и следователи. Момчето е задържано. Очаква се прокуратурата да внесе искане за задържането му под стража, съобщава „24 часа”.По случая е образувано досъдебно производство.", "date": "2019.01.02", "title": "След скандал: Тийнейджър уби баща си във Варненско"}
{"url": "https://www.novinite.bg/articles/169210/Spasenoto-v-Magnitogorsk-bebe-ocelyalo-sled-chasove-pri-25C", "text": "Броят на жертвите при рухването на жилищна сграда в руския град Магнитогорск нарасна до 21 души, след като изпод руините бяха извадени телата на още двама загинали мъже, съобщиха за ТАСС от пресслужбата на Министерството на извънредните ситуации.По-рано беше съобщено за 21 загинали, сред които две деца, като 14 от тях вече са разпознати.Спасени са общо шестима души, сред които две деца. Всички пострадали са настанени в болници.Разчистването на развалините продължава, издирват се още 20 души след експлозията на битов газ в десететажната сграда на 31 декември - приоритетна версия на разследващите случая във връзка с образуваното наказателно дело.Единадесетмесечният Ваня, спасен изпод руините, е в тежко, но стабилно състояние, заяви руският министър на здравеопазването Вероника Скворцова.По думите й мозъкът на детето не е пострадал въпреки раните по главата му, но го очаква \"дълъг период на възстановяване\".За бебето се грижат в момента лекари и майка му, която е медицинска сестра, подпомагани от психолози. Засега не се предвижда Ваня да бъде опериран.Бебето е прекарало под развалините близо денонощие и половина при температура от минус 25 градуса. Диагнозата гласи: измръзване, затворена черепно-мозъчна травма, счупвания на пищялната кост.", "date": "2019.01.02", "title": "Спасеното в Магнитогорск бебе оцеляло след часове при -25°C"}
{"url": "https://www.novinite.bg/articles/169159/Ochakva-ni-slanchev-den", "text": "Днес преди обяд над по-голямата част от страната ще преобладава слънчево време. След обяд облачността ще се увеличава и късно вечерта в югозападните райони ще започне да превалява сняг. Вятърът ще се ориентира от запад-северозапад, ще е до умерен, в Дунавската равнина и временно силен. Максималните температури ще бъдат между 4° и 9°. Над планините ще има променлива облачност, по-късно през деня вече значителна и на места в Рило-Родопската област и Западна Стара планина ще има превалявания от сняг. Ще духа умерен северозападен вятър. Максимална температура на 1200 – около нулата, на 2000 метра - около минус 7°.", "date": "2019.01.02", "title": "Очаква ни слънчев ден"}
{"url": "https://www.novinite.bg/articles/169207/SASht-iskat-ot-Rusiya-nezabavno-da-im-varne-arestuvaniya-amerikanec", "text": "Съединените щати настояват Русия да им върне незабавно Пол Уилан - пенсиониран американски морски пехотинец, задържан по обвинения в шпионаж. Това заяви днес държавният секретар на САЩ Майк Помпейо, цитиран от Ройтерс.Помпейо, който е на посещение в Бразилия, поиска от Русия да даде обяснение защо е арестувала американеца. \"Вашингтон се надява да получи до няколко часа консулски достъп до него\", подчерта той.Държавният секретар на САЩ даде брифинг в бразилската столица, след като се срещна с новия външен министър на Бразилия Ернесто Араужо. Помпейо каза, че САЩ и Бразилия ще формират общ фронт срещу \"авторитарните режими\" в Латинска Америка, включително Венецуела, Куба и Никарагуа.", "date": "2019.01.02", "title": "САЩ искат от Русия незабавно да им върне арестувания американец"}
{"url": "https://www.novinite.bg/articles/169209/Kosovskiyat-premier-Sarbiya-e-malkata-Rusiya-na-Balkanite", "text": "Министър-председателят на Косово Рамуш Харадинай определи Сърбия като „малката Русия на Балканите“.Лидерът на кабинета в Прищинапризова Белград да промени политиката си и да я приведе в съответствие с европейските и американските стандарти.„Ако Сърбия не се промени, митата ще останат завинаги. Ако Сърбия желае да се договорим за взаимно признаване и действа в съответствие с американските стандарти на Балканите, то ще отменим митата още днес. Сърбия е малката Русия на Балканите“, заяви Харадинай по време на пресконференция, цитиран от руската информационна агенция EA Daily.Според него с откриването на косовския пазар за продукти от Сърбия Прищина е дала възможност на Белград да похарчи „стотици милиони долари“ за закупуването на оръжия от Русия. Той обаче не отговори директно на въпроса дали продължава да се противопоставя на идеята за корекция на границата между Косово и Сърбия, отбелязва агенцията, цитирана от „Фокус“.", "date": "2019.01.02", "title": "Косовският премиер: Сърбия е малката Русия на Балканите"}
{"url": "https://www.novinite.bg/articles/169173/Bez-promyana-v-izpitnata-programa-na-darjavnite-zrelostni-izpiti-tazi-godina", "text": "За държавните зрелостни изпити тази година няма да има промяна в изпитната програма, каза пред БНР заместник-министърът на образованието Таня Михайлова.От 5 до 18 март е времето, в което 12-токласниците трябва да подадат заявления за явяване на държавен зрелостен изпит. С него те правят избор на предмет, по който ще държат втори държавен зрелостен изпит.Изпитите след 7-ми клас няма да бъдат заедно с държавните зрелостни изпити, каза още тя. На 17 юни ще бъде изпитът по БЕЛ, на 19 юни - по математика, а на 21 юни – външно оценяване по чужд език, който е по желание.Таня Михайлова посочи още, че през тази година ще има възможност да се явяват на национално външно оценяване с оглед кандидатстване в училищата след това и ученици, които са от чужда образователна система. До 10 януари те трябва да подадат заявления за явяване на този изпит в регионалните управления на образованието.Заплатите във всички училища трябва да са увеличени от 1 януари, предвидени са средства за всички, категорична бе Михайлова в интервю за предаването „Преди всички“. Заявеното увеличение е не по-малко от 20%:„Стартовата заплати за учителите, които започват за първи път в системата, ще бъде 920 лв. Увеличение ще има и за старшите и главните учители – съответно 955 лв. и 1005 лв. Заложени са 1065 лв. за зам.-директор и 1140 лв. за директор. Това са основните заплати. Предвидени са и средства за увеличение за придобита професионална квалификационна степен. За учителите, които водят документация, за втори час на класа, сумата е увеличена на 36 лв. Лекторският час е увеличен на 7,20 лв. Това са допълнителни плащания към заплатата на учителите. Отделени са и 36 млн., които ще бъдат разпределени за непедагогическия персонал“.Миайлова подчерта, че е променено изискването за назначаване на психолози. Преди се изискваше 1 психолог в училище с над 400 ученици, сега броят на учениците е намален на 350.Предвидените стъпки са изключително важни за привличенето на мотивирани учители, добави още зам.-министърът:„Увеличаването на заплатите е много важно за мотивацията на учителите, но тази професия е и призвание. През последната година се забелязва засилен интерес към учителската професия, на влизане и на млади колеги с нови идеи и амбиции. За да бъде ефективно и качествено образованието, не зависи всичко само от учителя, зависи и от учениците. Те също трябва да бъдат мотивирани. Качествената променя става единствено и само чрез образование, само така можем да постигнем ефективни резултати в нашето общество“.", "date": "2019.01.02", "title": "Без промяна в изпитната програма на държавните зрелостни изпити тази година"}
{"url": "https://www.novinite.bg/articles/169162/Tvorba-na-Andrej-Paunov-otkriva-Sofiya-Film-Fest-2019", "text": "\"Да ходиш по вода“ на Андрей Паунов открива 23-тия София филм фест на 7 март 2019 г. в Зала 1 на НДК. Документалният разказа проследява процеса по осъществяване на един от най-мащабните арт проекти за всички времена. Филмът е поглед към професионалния и личния живот на Христо Явашев - Кристо, който е прочут със своите инсталации. \"Да ходиш по вода“ е представен за първи път на фестивала в Локарно.  Андрей Паунов е известен в цял свят с документалните филми, които прави. Той е режисьор и сценарист, пише През 2004 г. на международния фестивал за документално кино в Амстердам IDFA първата му творба „Георги и пеперудите“ печели наградата „Сребърен вълк“. Успехите му не свършват до тук. Паунов печели още много признания и отличия от Барселона, Мадрид, Лондон, Сараево, Карлови Вари, Висбаден.  „Момчето, което беше цар“ е третият пълноментражен документален филм на режисьора. Неговото първо представяне е през 2011 г. на фестивала в Торонто. През следващата година лентата печели наградата на журито за най-добър документален филм на международния фестивал RiverRun. ", "date": "2019.01.02", "title": "Творба на Андрей Паунов открива София Филм Фест 2019"}
{"url": "https://www.novinite.bg/articles/169191/Temperaturite-se-ponijat-zapochvat-valeji-ot-snyag", "text": "През следващото денонощие южно от България ще преминава циклон, който ще е причина за динамичното време в страната. Ще духа умерен северозападен вятър, след обяд ще се ориентира от север-североизток и привечер ще се усили. Ще бъде облачно с валежи от сняг, значителни в южните и планинските райони от страната, където в комбинация с вятъра ще има условия за виелици. Почти без валежи ще е в Североизточна България.Температурите ще се понижат и минималните ще са между минус 3 и 2, а максималните ще са предимно между минус 2 и 3 градуса. Атмосферното налягане ще се повиши и ще е значително по-високо от средното за месеца.Жълт код заради прогнозите за силен вятър и валежи от сняг е обявен в 8 области в Южна България. Предупреждението е в сила за областите Благоевград, Пазарджик, Пловдив, Смолян, Кърджали, Хасково, Ямбол и Бургас.На много места в тези райони ще има умерени снеговалежи, в комбинация с временно усилване на вятъра от север към края на деня и през нощта срещу петък. Това ще създаде условия за виелици и навявания. Очакваната снежна покривка е около 10 см, в високите части на планините - до 15 см.В планините ще е облачно, ветровито и с валежи от сняг. В Рило-Родопския масив снеговалежите ще са значителни и ще има условия и за навявания. Ще духа силен и бурен североизточен вятър и с него температурите ще се понижат. Усещането ще е за мразовито време. Максималната температура на височина 1200 м ще е около минус 5 градуса, на 2000 м - около минус 10 градуса.По Черноморието ще бъде облачно, ветровито и с валежи от сняг. Ще духа умерен североизточен вятър, който привечер ще се усили. Температурите ще се понижат и максималните ще са между 2 и 4 градуса. Температурата на морската вода е около 7 градуса, вълнението на морето ще е 2-3 бала.", "date": "2019.01.02", "title": "Температурите се понижат, започват валежи от сняг"}
{"url": "https://www.novinite.bg/articles/169161/5-stolichni-rajona-shte-tryabva-da-plashtat-vinetki-za-Severnata-skorostna-tangenta", "text": "Пет столични райони остават извън Северната скоростна тангента. Има вероятност да се окажем единствения град с платен път по средата. Трябва икономически, екологичен и други анализи, защото всеки трафик, който минава през града оказва влияние.  Това коментира зам.-кметът на София Дончо Барбалов пред Нова телевизия. Днес продължават разговорите между СТолична община и АПИ относно Северната скоростна тангента (ССТ) дали да се плащат витенти такси или не. Столичани вечи питат, не е ли Цариградско шосе продължение на магистрала Тракия и Ботевградско шосе на магистрала Хемус. Логичният въпрос няма категоричен отговор, тъй като това може окончателно да реши проблемът с плащането винетките на територията на Столична община, пише Надяваме се днес да стигнем до разбирателство на разговора, кйто започнахме миналата година. Най-сериозен е проблемът за 5 столични района - Надежда, Връбница, Нови Искър, Кремиковци и Сердика. Преди 3 години, когато откриха пътя, беше заложен като тразитен и да поема трафика от центъра със северните райони на града. Трябва да успееп за запазим неговото предназначение, коментира Дончо Барбалов. Той се надява, че Столична община и АПИ ще намерят решение. В крайна сметка важен е общественият интересен. Ще търсим законово решение и софиянци да се придвижват в рамките на града без да заплащат за това, каза Барбалов. Не е на същото мнение представителят на АПИ Дончо Атанасов. За него скандалите били измислени, защото никога ССТ не е била планирана като градска магистрала, а като крайдрасграска и е част от републиканската пътна мрежа. \"Не може ССТ не се разглежда като франгмент. От там минават годишто 10 млн. автомобила.  Северната тангента не е планирана като градски булевард, а да изнесе транзитния трафик извън София, каза Атанасов. Той призна, че преговорите със Столична община е да прецизираме крайградските части и къде ще има винетки и къде не. Най-вероятно живеещите в петте столични района няма да ползват винетки, ако се дважит по стария Северен околовръстен път. \"Разбрали сме се да го освободим от такси. АПИ прави компромис  и ще намерим балансирано решение. Винаги сме работили конструктивно със Столична община, коментира Дончо Атанасов. Северната скоростна тангента била част от магистрала Европа - от Калотина през Драгоман към Слидвница и връзването с пътен възел на Мрамор. Реализирането на Европа предстояло, заяви Атанасов.", "date": "2019.01.02", "title": "5 столични района ще трябва да плащат винетки за Северната скоростна тангента"}
{"url": "https://www.novinite.bg/articles/169163/Ochakvame-pik-na-gripa-v-sredata-na-yanuari", "text": "Идва ли пикът на грипа у нас и какви щамове ще ни атакуват тази зима - гост с коментар по темата в сутрешния блок на БНТ1 беше д-р Ангел Кунчев, главен държавен здравен инспектор.Пикът на грипа ще настъпи в средата на януари, потвърди д-р Кунчев. По думите му, предстои да продължи повишаването на заболеваемостта.Точна информация за броя на болните обаче ще има след като изтече една пълна работна седмица след поредицата празнични дни, когато хората избягват да посещават лекар, обясни експертът. Вероятно към края на месеца някои от областите ще достигнат епидемиологични нива, допълни д-р Кунчев.Грипът се проявява с остро начало, висока температура, много силно проявена отпадналост, почти пълна загуба на енергия. Много често след няколко дни без специфично лечение, тези симптоми отшумяват, посочи д-р Кунчев.Експертът е категоричен, че грипът не се лекува с антибиотици, защото те нямат ефект върху заболяването.", "date": "2019.01.02", "title": "Очакваме пик на грипа в средата на януари"}
{"url": "https://www.novinite.bg/articles/169170/Promenyat-pravilata-za-premestvane-na-uchenici", "text": "Публикувано във факти.бг:Никой не може да спре преместването на учениците. Има деца, които нямат вина, че се е наложило семейството да се премести или това, че са имали здравословен проблем\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.01.02", "title": "Променят правилата за преместване на ученици"}
{"url": "https://www.novinite.bg/articles/169160/S-moleben-i-shestvie-Stolichna-obshtina-otbelyazva-141-g-ot-Osvobojdenieto-na-Sofiya", "text": "Благодарствен молебен ще има на 4 януари 2019 г. по случай 141 години от Освобождението на София, съобщават от Столична община. Молебенът ще е в църквата \"Света София\" от 10 ч. След това, от 10.30 ч., ще се проведе литийно шествие и поднасяне на венци пред паметниците на ген. Гурко и Цар Освободител в знак на признателност. Събитията послучай Освобождението се организират от Столична община, Софийската митрополия, фондация \"Героите на България\", сдружение на пирятелите на Русия \"Александър Невски\". На честването ще присъства кметът на София Йорданка Фандъкова. В 11.15 ч. на 4 януари 2019 г. ще има литературно- музикална програма и поднасяне на венци пред паметника на Българския опълченец. Тържествата са от Календара на културните събития на Столична община, пише ", "date": "2019.01.02", "title": "С молебен и шествие Столична община отбелязва 141 г. от Освобождението на София"}
{"url": "https://www.novinite.bg/articles/169167/Kolko-poveche-shte-platim-za-parno-prez-dekemvri", "text": "\r\nС колко ще нараснат сметките за парно през декември и как може да спестим разхищението на топлинна енергия - репортерът ни Паулина Найденова потърси отговорите от инж. Боян Паунов, директор на Дирекция \"Експлоатационна дейност\" в \"Топлофикация – София\".\r\n\r\n \r\n\r\n\r\n\r\n\r\n\r\n\r\n", "date": "2019.01.02", "title": "Колко повече ще платим за парно през декември"}
{"url": "https://www.novinite.bg/articles/169176/Severnata-skorostna-tangenta-ne-e-planirana-kato-gradski-bulevard", "text": "„Северната скоростна тангента никога не е планирана като градски булевард. От самото начало нейното предназначение е било да изнесе целия транзитен трафик извън София и този път много успешно изпълнява тази роля. Преговорите, които водим със Столична община, е да прецизираме всички крайградски части и това къде ще има винетки, къде няма да има, къде ще има тол система”. Това заяви в студиото на „Здравей, България” инж. Дончо Атанасов от ръководството на Агенция „Пътна инфраструктура”. Той посочи, че целта е да се намери такова решение, което да не лишава АПИ от приходите от пътни такси от този път.„За мен това са измислени скандали, никога Северната скоростна тангента не е била планирана като градска магистрала. Тя винаги е била планирана като крайградска магистрала и е част от републиканската пътна мрежа. Не може да се разглежда само фрагментарно дали да има там винетки по няколко причини – ресурсът, който АПИ отделя за развитието на крайградската инфраструктура на София е доста сериозен”, посочи още инж. Атанасов.През Северната скоростна тангента преминават на годишна база над 10 млн. автомобила. Затова според представителя на агенцията, дори само 1 млн. автомобили да нямат винетки за преминаването по този път, се губи огромен ресурс.„Надявам се днес да постигнем споразумение с Агенция „Пътна инфраструктура”. В крайна сметка казусът засяга пет района на Столична община – „Надежда”, „Връбница”, „Нови искър”, „Сердика” и „Кремиковци”, които са непосредствено разположени по протежението на Северната скоростна тангента. Надявам се, че ще постигнем споразумение тези хора да не заплащат винетна такса, въпреки че този път е заложен като транзитен път, но от друга страна има предназначение на път, който отклонява трафика от центъра на града и свързва северните райони на града. Така че надявам се да успеем да запазим неговото предназначение, както беше планирано”, каза зам.-кметът на София инж. Дончо БарбаловПо повод сигналите за проблеми в системата за новите винетки инж. Дончо Атанасов обясни, че всички проблеми в електронната система ще бъдат изчистени.Зрители на „Нова телевизия“ сигнализираха, че системата не работи коректно – някои са платили два пъти винетката си, а други имат проблеми с конвертирането на винетките от хартиени в електронни, имаше и информация за блокирани машини за продажба на винетки по бензиностанциите.„Парите на водача, който е платил два пъти една и съща годишна такса ще бъдат възстановени, а ако има грешки в електронната система, те ще бъдат отстранени в най-скоро време”, коментира Атанасов.", "date": "2019.01.02", "title": "Северната скоростна тангента не е планирана като градски булевард"}
{"url": "https://www.novinite.bg/articles/169185/Inj-Glosov-Na-1-yanuari-na-vsyaka-20-ta-sekunda-e-kupuvana-e-vinetka", "text": "На 1 януари 2019 г. са продадени над 5 хил. бр. е-винетки за около 380 хил. лв. Това означава, че на всяка 20-та секунда е купувана една винетка и системата работи, каза в сутрешния блок на бТВ председателят на Управителния съвет на Агенция „Пътна инфраструктура“ инж. Светослав Глосов. От стартирането на електронната система за продажба на е-винетки за 2019 г. на 17 декември миналата година досега приходите от продажби са около 1,5 млн. лв. Относно сигналите за неосъществено купуване на е-винетка от терминал за самотаксуване инж. Глосов подчерта, че е възможно да е възникнала техническа грешка в някои терминал, но това не означава, че системата се е сринала или не работи. Когато попаднете на банкомат, който не работи това не означава, че цялата банкова система се е сринала, а че има технически проблем със съответното устройство, каза инж. Глосов. Той припомни, че е-винетка може да се купи чрез терминал за самотаксуване, мобилното приложение, интернет страницата bgtoll.bg или чрез разпространителската мрежа. Председателят на УС на АПИ съобщи, че предстои да бъде изготвена подробна карта, която ще указва пътищата, за които е необходима е-винетка, въпреки че такава карта и в момента има публикувана. Относно необходимостта от винетка при ползването на Северната скоростна тангента инж. Глосов подчерта, че отсечката е транзитен път, част от бъдещата АМ „Европа“, и агенцията ще настоява тя да бъде платена. Статистиката показва, че при купуване на годишна винетка ползването на цялата републиканската пътна мрежа струва за шофьор на лек автомобил 26 стотинки на ден, а за отиване и връщане по Северната скоростна тангента, което е около 32 км, са необходими около 8-10 лв. за гориво в двете посоки. Председателят на УС на АПИ подчерта, че за жителите на София в крайните райони има алтернативни общински пътища, които са безплатни и те също може да се ползват. 2023 г. е срокът за завършване на АМ „Струма“, включително и участъкът през Кресненското дефиле. Инж. Глосов посочи, че през 2021 г. по договор трябва да завърши лот 3.1 в участъка от Благоевград до Симитли, на който се работи много усилено по основното трасе. Предстои и изграждането на тунела при Железница, но в момента процедурата се обжалва. В зависимост от съдебното решение и класирането ще бъде определен изпълнителя. Ако класираният на първо място участник се откаже, тогава изпълнител ще бъде следващият в класирането. До този момент определеният на първо место участник в процедурата „Джи Пи Груп“ не са направили официален отказ от изпълнение на проекта, съобщи инж. Глосов. До 2024 г. е срокът за изграждане на АМ „Хемус“ и правителството е поело ангажимент автомагистралата да бъде завършена, каза инж. Глосов. По повод осигурените целеви средства от бюджета за финансирането на проекта той подчерта, че не трябва да има съмнения относно прозрачността при усвояването им.", "date": "2019.01.02", "title": "Инж. Глосов: На 1 януари на всяка 20-та секунда е купувана е- винетка"}
{"url": "https://www.novinite.bg/articles/169169/Poveche-ot-550-dushi-sa-zaginali-pri-aviokatastrofi-prez-2018-a", "text": "Рязко увеличение на жертвите при авиокатастрофи през 2018 г. в сравнение с предходната година, показва статистиката. Въпреки това 2018-а е деветата най-безопасна за авиацията. На първо място е 2017 г., когато няма нито една катастрофа със самолет на гражданската авиация.556 души са загинали при авиокатастрофи през 2018 г., в сравнение с 44 през 2017-а, съобщава базираната в Холандия организация Aviation Safety Network. Общо 15 са били фаталните инциденти със самолети през последните 365 дни.Най-тежкият от тях стана през октомври, когато пътнически самолет на Боинг 737 Мах на авиокомпания Лайън Еър се разби в морето край Индонезия със 189 души на борда малко след излитането си от Джакарта.Човешка грешка е причинила катастрофата с Боинг 737-201 край Хавана, Куба, през юли, в която живота си изгубиха 112 души.През февруари 66 души загинаха след като пътнически самолет се разби в планина в Иран. Същият месец Ан-148 на Саратовските авиолинии катастрофира в Русия след излитането си от московското летище Домодедово със 71 души на борда. 51 са жертвите след като самолет катастрофира при опит за кацане на летището в Катманду, Непал.Въпреки тази мрачна статистика, ситуацията се е подобрила драстично през последните 20 години. \"Ако процентът на инцидентите беше останал същия както преди 10 години, през 2018-а е трябвало да има 39 тежки самолетни катастрофи\", каза директорът на Aviation Safety Network. \"А ако процентът е като през 2000 г., тогава фаталните инциденти щяха да са 64. Това показва огромният прогрес, който е направен в областта на авиационната сигурност през последните две десетилетия\", пояснява той.", "date": "2019.01.02", "title": "Повече от 550 души са загинали при авиокатастрофи през 2018-а"}
{"url": "https://www.novinite.bg/articles/169171/Pochitame-sveti-Silvestar-Rimski", "text": "Православната църква слави свети Силвестър Римски.Имен ден имат Горан, Горица, Огнян, Огняна, Пламен, Пламена, Серафим, Силва, Силвия, Силвана и Силвестър.Свети Силвестър е управлявал цели 21 години римската църква и е покръстил самия император Константин Велики.Денят е известен в народния календар и като Караманов ден. Той е свързан с обичая Полазване. И на този ден като на Игнажден се вярва, че какъвто човек пръв ти влезе в къщата, добър или лош, здрав или болнав, богат или беден - такава ще е годината.Св. Силвестър се родил в Рим. Негов учител във вярата и науката бил благочестивият презвитер Кирин.В столицата на световната империя тогава идвали много странници, а младият Силвестър много обичал да ги подслонява в гостоприемния си дом. За повече от година негов скъп гост бил един източен епископ – Тимотей, който пристигнал в Рим да благовествува на езичниците, които били огромно болшинство в този международен град, а християните били около 200 000. Евангелският проповедник спечелил мнозина идолослужители за Христа и Църквата, но градският началник Тарквиний заловил епископ Тимотей и го затворил в тъмница. Три пъти го изтезавали с бич, за да се отрече от християнската си вяра и понеже останал непреклонен, той бил обезглавен.Градоначалникът повикал Силвестър да принесе жертва на боговете и го заплашил с мъчения и смърт, ако не изпълни затоведта. Св. Силвестър предвидил близката смърт на користолюбивия и жесток управител и му отговорил с евангелските слова от притчата за безумния богаташ: \"Нощес ще ти поискат душата\" (Лука 12:20) – и му заявил, че неговите заплахи няма да се сбъднат! Самонадеяният Тарквиний наредил да заведат Силвестър в тъмница и да го оковат във вериги, но като седнал да обядва, заседнала рибена кост в гърлото му и към полунощ умрял. Силвестър бил освободен от затвора.Когато станал на 30 години, Силвестър бил ръкоположен за дякон от папа Милтиад, а след неговата смърт бил избран за Римски епископ и станал тридесет и пети папа.През неговото светителство (314-335 г.) били проведени най-важните реформи на Константин Велики (306-337 г.) за прекратяване на гоненията и за тържеството на християнството и спокойствието на Църквата. Чрез своите пратеници Осий Кордубски и двама презвитери св. Силвестър подписал актовете на Първия вселенски събор в Никея от 325 година. Преименувал неделния ден от \"ден на слънцето\" в \"ден Господен\", понеже в неделния ден Господ Иисус Христос възкръснал от мъртвите. С думи и дела светителят надзиравал своите духовни чеда. Стегнал дисциплината на клириците, като строго забранил да се занимават с търговия.След много и плодоносни трудове, с които привлякъл в Христовата вяра мнозина езичници и юдеи, св. Силвестър блажено починал в Господа. Светите му мощи почиват в построената от него гробница върху катакомбата \"Св. Прискила\" и неговата гробница е една от най-старите гробници на \"Вечния град\".", "date": "2019.01.02", "title": "Почитаме свети Силвестър Римски"}
{"url": "https://www.novinite.bg/articles/169188/Premierat-razporedi-Nyama-da-ima-vinetki-za-Severnata-tangenta", "text": "Няма да има винетки за Северната скоростна тангента на София. Това заяви премиерът Бойко Борисов на първото за тази година заседание на Министерски съвет. След него имаше пресконференция, на която Борисов бе категоричен, че ще се пътува без винетки.  Днес беше последния разговор между АПИ и Столична община за разрешаване на проблема, от който най-потърпевши щяха да са жителите на Столична община, които живеят в пет района - Връбница, Кремиковци, Сердика, Нови Искър и Надежда, пише \"Както южната дъга е в рамките на града така и Северната тангента е правена, за да е по-удобно на хората. Разпоредил съм да си преправят плановете и съответно, както се отчита винетната система досега, така да продължи и през 2019 г.\", заяви Бойко Борисов. Той припомнил на министрите, че имат да изпълняват ангажимент за съкращения на администрацията. За 2019 г. са  планирани 10% за освобождаване на служители от ведомствата.", "date": "2019.01.02", "title": "Премиерът разпореди: Няма да има винетки за Северната тангента"}
{"url": "https://www.novinite.bg/articles/169175/Po-bedni-ili-po-bogati-shte-sme-prez-2019-a-godina", "text": "„Със сигурност един ръст на средната заплата със 7-9%, какъвто изглежда трендът от последните няколко тримесечия,  ще означава сериозно увеличение на разполагаемия доход  и едва ли промените в разходите за обслужване на дома като по-високи цени на водата, отопление на газ ще се усетят съществено.  Няма как този пик на цените на енергийните ресурси в световен мащаб през ноември, който доведе и до много рязко поскъпване на горивата в България, да не се отрази на цените. Въпреки това инфлацията, която отчетохме, беше около 3,7% - и при това положение доходите растяха два пъти по-бързо”.Това коментира в „Здравей, България” икономистът Лъчезар Богданов. Той подчерта, че при задържане и увеличаване на броя на заетите в икономиката, заплатите нарастват.„Проблемът за мен е, че дори при тези официални прогнози, които се опитват да бъдат по-розови, следващата година ще имаме по-малък ръст на икономиката и още по-притеснителното е, че вече се говори открито за рецесия. Някъде в бъдещето през 2020 година например може да имаме рецесия, която е подобна на тази от 2008 година. Затова аз не бих бил твърде оптимистичен за следващата година от гледна точка на макросредата”, каза икономистът Стоян Панчев.Какво предстои в българската икономика и доходите ни през 2019-та година, вижте във видеото.", "date": "2019.01.02", "title": "По-бедни или по-богати ще сме през 2019-а година?"}
{"url": "https://www.novinite.bg/articles/169186/Nameriha-martav-maj-ot-Sofiya-v-Pamporovo", "text": "На 1 януари 2019 г. около 12.30 часа в районното управление на град Чепеларе е получено съобщение за това, че в апартамент на хотел в Пампорово е починал 40-годишен мъж от София. Това съобщиха от пресцентъра на МВР - Смолян.Първоначални данни за насилствена смърт не са установени. Трупът на починалия е транспортиран в МБАЛ \"Братан Шукеров\" град Смолян за аутопсия. Местопроизшествието е запазено и посетено от дежурна оперативна група на РУ-Чепеларе. Извършен е оглед и е образувано досъдебно производство.", "date": "2019.01.02", "title": "Намериха мъртъв мъж от София в Пампорово"}
{"url": "https://www.novinite.bg/articles/169164/Za-po-niski-smetki-za-toplo-Vintilite-mejdu-zvezdichka-i-1", "text": "С колко ще са по-високи сметките за парно в София не може точно да се каже. Със сигурност обаче ще платим по-големи сметки за декември. Това обясни инж. Боян Паунов, директор на Дирекция \"Експлоатационна дейност\" в \"Топлофикация – София\" пред БНТ. Консумацията на топлоенергия е с 14% повече отколкото през декември 2017 г., показват сметките на Топлофикация - София. Средноденонощната температура за този декември е била по-ниска с около 3%. Не без значение е и разликата в цената на топлинанта енергия, която е около 16%. Увеличението на сметките за послединя месец на 2018 г. се дължало на по-ниските температури, но влияние оказвало и поскъпването на природния газ през миналата година, pi[e  От 1 януари 2019 г. също има скок на цената на газта с 3,5%, но това нямало да повлияе на новите сметки, твърди предсатвителят на общинското дружество. За всеки клиент на Топлофикация сметката била конкретна, както за всяка сграда с етажна собственост. Именно затова не можело колко точно ще са по-високи сметките на столичани в Топлофикация - София, уточни експертът. За да се спести от сметките инж. Паунов препоръчва да се приложат енергоспестяващи мерки като изолация, нова дограма и саниране. Пред отоплителните уреди не трябвало да има прегради като завеси, големи предмети и дрг, които затруднявали топлообменна. За да е най-ефективно отоплението с парно и да не се плащат високи сметки, винтилите на радиаторите трябвало да са между \"звездичка\" и максимум 1 или 2 степен, обяснява инж. Паунов.", "date": "2019.01.02", "title": "За по-ниски сметки за топло: Винтилите между \"звездичка\" и 1"}
{"url": "https://www.novinite.bg/articles/169165/Zapochva-priemat-na-zayavleniya-za-bezplatni-vinetki-za-hora-s-uvrejdaniya", "text": "Дирекциите \"Социално подпомагане\" в цялата страна имат готовност от днес да приемат заявления за получаване на безплатна електронна винетка за хората с трайни увреждания, съобщават от Агенцията за социално подпомагане.Няма промяна в условията за освобождаване от заплащане на винетна такса. Правоимащи са хората с 50 и над 50 на сто намалена работоспособност или вид и степен на увреждане, и лица или семейства, отглеждащи деца с трайни увреждания до 18-годишна възраст и до завършване на средно образование, но не по-късно от 20-годишна възраст. Тези групи хора имат право да получат безплатно една годишна винетна такса за един собствен или съпружеска имуществена общност лек автомобил с обем на двигателя до 2000 куб. см и мощност до 117,64 kW /160 к.с./.До отпечатването на новия формуляр ще се ползва действащият образец на заявление-декларация. Документите може да се подават лично в ДСП по настоящ адрес, по електронен път или с универсална пощенска услуга с известие за доставяне - обратна разписка.До 1 април 2019 г. към заявленията хората трябва да прилагат - копие на експертно решение на ТЕЛК/НЕЛК в случаите, в които същото не е налично в ДСП, и оригинал за справка; копие на пълномощно /когато заявлението се подава чрез пълномощник/; копие от свидетелството за регистрация на лекия автомобил - лице и гръб, и оригинал за справка. До 1 април 2019 г., при постъпване на заявление-декларация с приложени копия от посочените документи чрез лицензиран пощенски оператор или по електронен път, справка за достоверност на документите ще се извършва отново по служебен път.От 1 април 2019 г. няма да се изискват копия от експертните решения на ТЕЛК/НЕЛК и от свидетелството за регистрация на лекия автомобил, като проверката на тези документи ще се извършва по служебен път.Предоставените винетни стикери на хора с увреждания чрез ДСП през 2018 г. са валидни за срок от една година, считано от датата на валидизирането им. Препоръчително е хората да проверят срока на валидност на предоставения им винетен стикер и да подадат заявление-декларация в ДСП по настоящия си адрес около 10 дни преди изтичането му. В случай, че винетният стикер е със срок на валидност до февруари, март и т.н., не е необходимо да се подава заявление през януари 2019 г.Предвиден е 7-дневен срок за обработване и одобрение на документите, считано от датата на подаването им. Когато са констатирани пропуски в изискваните документи, срокът, който се дава на заявителя за отстраняването им, е тридневен. АСП ще изпраща в АПИ дневна заявка с всички одобрени за съответния ден. В срок до края на работния ден, следващ този на изпращане на заявката, АПИ издава безплатна годишна електронна винетка със срок на валидност една година, и до края на работния ден, следващ издаването на винетките, връща в АСП информация по електронен път.През 2018 г. АСП е предоставила над 228 хиляди безплатни винетки на хора с трайни увреждания.", "date": "2019.01.02", "title": "Започва приемът на заявления за безплатни винетки за хора с увреждания"}
{"url": "https://www.novinite.bg/articles/169180/Nad-7200-pacienti-sa-minali-prez-Pirogov-okolo-praznicite", "text": "През почивните дни около празниците над 7200 пациенти са преминали през „Пирогов”. За лечение са останали 1100. Това каза директорът на болницата проф. Асен Балтов пред bTV.За последното денонощие в травматологичния кабинет са преминали над 150 души. От пиратки са пострадали и три деца, от които 16-годишно момче е с ампутиран пръст, както и 10 възрастни.Най-фрапантният сигнал по празниците е за младеж, уж подгонен от мечка. „Оказа се момче, което най-вероятно е употребило хапчета екстази. Някой го е видял, че ходи по къси гащета в планината”, разказа той.Пациенти след препиване имаше и по коледните празници, имаше и по Нова година, като по Коледа бяха повече, заяви още проф. Балтов. „Хубавото е, че фалшивия алкохол вече го няма, защото той предизвикваше особено тежки поражения”, допълни директорът на „Пирогов”.По празниците е имало и случаи на инфаркти и инсулти, като спрямо миналата година са били по-малко. „В следващите дни предстои рязко застудяване, така че рискът от инфаркти и инсулти се увеличава”, предупреди проф. Балтов.„Макар и да наследихме доста сериозни задължения, благодарение на усилията на всички в болницата, завършваме годината на малък счетоводен положителен баланс спрямо миналата година”, допълни директорът на „Пирогов”.Задълженията бяха 22 милиона, в момента са 20, а просрочията бяха 14 милиона, в момента са 10. Оборотът на болницата се вдигна с 15%, или 7,5 милиона.", "date": "2019.01.02", "title": "Над 7200 пациенти са минали през \"Пирогов\" около празниците"}
{"url": "https://www.novinite.bg/articles/169193/Ekspert-Inflaciyata-shte-izyade-povishavaneto-na-dohodite", "text": "Увеличението на доходите от началото на тази година ще бъде неутрализирано от очаквания ръст на инфлацията. След по-високите цени на комуналните услуги и на стоките, след поскъпването на индустриалния ток, в джоба на българина няма да остане много от обещаното 10-процентно увеличение на заплатите, прогнозира за \"Хоризонт\" финансовият анализатор Цветомир Цачев. \"Реално не повече от четири или пет процента ще останат в джоба ни от обещания ръст на доходите\", смята Цачев.\"Едно номинално покачване на заплатите от пет, десет процента за 2019 година всъщност ще се усети положително само в рамките на няколко месеца, след това то ще бъде компенсирано именно от  този постепенен плавен ръст на разходите на домакинствата и разбира се, на инфлацията, която се усеща повече от три процента.\"Четири на сто инфлация до края на годината, прогнозират още анализатори, като не изключват и по-висок процент. Вече не е рационално да се инвестира и в имоти, смята още Цачев и казва, че в близките години кризата със строителството ще се повтори.\"Моят съвет е, ако някой има ресурс и решава да инвестира във второ жилище, имот, който да дава под наем, да изчака известно време, защото тогава ще има много повече имоти на по-добра цена\".", "date": "2019.01.02", "title": "Експерт: Инфлацията ще изяде повишаването на доходите"}
{"url": "https://www.novinite.bg/articles/169184/NOI-prekratyava-izplashtaneto-na-invalidnata-dobavka-kam-pensiite", "text": "Националният осигурителен институт прекратява изплащането на т.нар. инвалидна добавка към пенсиите на над 300 000 души с увреждания. Сумата е около 30 лева, а хората вече ще я получават от Агенцията за социално подпомагане, като част от новата финансова подкрепа, която заменя интеграционните добавки.23-годишната Лорина се ражда с детска церебрална парализа. За нея денонощно се грижи майка й. Пенсията на Лорина е около 240 лева с добавката за чужда помощ. Получава и около 30 лева интеграционни добавки.Илияна Мелева: Памперсите само ще ви кажа са около 60 лева месечно. Сетете се оттам нататък ток, парно, вода и така. Ние сме в общинско жилище, въобще трудно е.Семейството разчита и на заплатата на бащата на Лорина. От тази година вместо интеграционни добавки, пълнолетните хора с увреждания ще получават нова месечна финансова помощ. Тя е обвързана с линията на бедност. За хората с най-тежки увреждания като Лорина размерът на помощта ще е най-голям - почти 200 лева.Илияна Мелева: Това е някаква помощ и е облекчение за семейството ни. При всички случаи е добре. Ще си позволя дори 2 пъти седмично рехабилитация, защото това е основно за нея, за нейния живот въобще.Хората с увреждания, които получават интеграционни добавки не трябва да подават заявления за новата месечна помощ в социалните служби.Миглена Митева - началник \"Интеграция на хора с увреждания\", АСП: Тези, които не са получавали месечната добавка за социална интеграция от Дирекции \"Социално подпомагане\" - те трябва да дойдат и да заявят своето желание. По наши данни около 50 000 лица с увреждания, които не са подпомагани от Дирекции \"Социално подпомагане\", но са получавали така наречената четвъртинка от социалната пенсия от НОИ.Заявления ще се приемат до 31 март. Агенцията за социално подпомагане ще изплати първата увеличена финансова помощ около 15 февруари. Прогнозите са,че подкрепа ще получават около 600 000 души - с около 100 000 повече от хората, които са получавали интеграционни добавки.", "date": "2019.01.02", "title": "НОИ прекратява изплащането на инвалидната добавка към пенсиите"}
