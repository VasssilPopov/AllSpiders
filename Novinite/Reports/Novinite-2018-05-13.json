{"url": "http://www.novinite.bg/articles/159747/19-godishen-e-naj-dobriyat-mlad-shofor-na-Balgariya-za-2018-godina", "text": "19-годишният Андрей Анастасов от пловдивското село Христо Даново е победителят в състезанието Най-добър млад шофьор на България. Финалът на състезанието се проведе този уикенд на пистата в с. Калояново, Пловдив, където 30-те финалисти преминаха през редица практически тестове, сред които смяна на спукана гума, оказване на първа помощ на пострадал и овладяване на автомобила при липса на сцепление с пътната настилка.“Благодаря на Съюза на българските автомобилисти и на всички, които помогнаха за тази кампания - единствената, която насърчава младите шофьори да бъдат по-добри на пътя”, заяви Андрей при награждаването.Като част от етапите на състезанието Андрей показа на журито завидни познания както за правилата за движение по пътищата, така и за техническото състояните на автомобила. За да получи голямата награда - 1 година безплатно ползване на чисто нов автомобил, младият шофьор премина и през 2 изпита на шофьорските си умения. Първият включваше заобикаляне на препятствия и паркиране, а вторият - управление на автомобил при симулирани тежки атмосферни условия.Вторият в класирането - Георги Ванков спечели комплект премиум гуми на стойност 1600 лева, а третият, Димитър Кърчев - безплатно гориво, достатъчно за цяла година.Всички 30 финалисти бяха обявени за Посланици за пътна безопасност на СБА, като в рамките на годината заедно с тях ще бъдат проведени редица допълнителни събития, свързани с безопасността на пътищата.Кампанията “Най-добър млад шофьор на България” се проведе за първи път през тази година. В първия кръг - онлайн тест се включиха над 3500 шофьори на възраст между 18 и 26 години. 30-те най-добри от тях, които нямат нарушения на пътя, бяха поканени да се включат във финалния етап.Целта на кампанията е да популяризира темата за пътната безопасност сред младите шофьори, тъй като те са сред най-застрашените от войната по пътищата. По данни на Пътна полиция във всяко трето ПТП в България участва шофьор с до 2 години стаж.Именно затова организаторите от СБА стартираха кампания за пътна безопасност сред младите шофьори, с която да поощрят онези млади водачи, които познават и спазват правилата за движение по пътищата.", "date": "2018.05.13", "title": "19-годишен е най-добрият млад шофьор на България за 2018 година"}
{"url": "http://www.novinite.bg/articles/159756/Plajat-Bolata-izliza-ot-rezervat-Kaliakra-no-ostava-zashtitena-mestnost", "text": "Министърът на околната среда и водите Нено Димов днес връчи на кмета на Каварна Нина Ставрева заповед, с която плажът „Болата“ се изважда от резервата „Калиакра“. Той ще бъде включен в защитена местност „Степите”, което е гаранция, че строителството на него ще е забранено. „В петък (11 май) подписах заповедта, която следващата седмица ще бъде публикувана в „Държавен вестник“. С това изпълних желанието на местната общност плажът да бъде изваден от резервата. Процедурата ще продължи с промяна в Закона за биологичното разнообразие, където народните представители ще имат думата”, обясни министърът.Решението на министър Димов е взето след предложение от община Каварна за изваждане на плажа „Болата“ и на паркинга на нос Калиакра от резервата. Подкрепата си за решението заявиха и народните представители Йордан Йорданов (ОП), Даниела Димитрова (ГЕРБ), както и областният управител Красимир Кирилов, които присъстваха днес в Каварна на връчването на заповедта на кмета на Каварна Нина Ставрева. Тя посочи, че БСП също подкрепя решението за изключване.По-късно днес министър Димов посети село Българево, за да разговаря с местните хора, които го посрещната с благодарност. „Дали говорим за Трън, за Царево, за Генерал Тошево или за Болата, местните са тези, които трябва да имат думата“, заяви министър Димов пред хората. Той подчерта, че хората, които живеят на място най-добре знаят как да опазват онова, което имат – „тук са вашите спомени, вашето настояще и вашето бъдеще. Не е необходимо някой от София да се разпорежда и да ви казва какво да правите“. Със своята заповед Димов се е съобразил с желанието на местната общност плажът „Болата“ да се върне на хората от общината, защото те могат най-добре да решат как да го стопанисват и развиват занапред.Министър Димов беше поканен в Каварна да закрие ХV-ия общобългарски младежки фолклорен събор „С България в сърцето“. „Културата и фолклора така дълбоко са пуснали корени в нас, че няма какво да ни помести – те дават основание не само да се гордеем, но и да си отговорим на въпроса защо сме най-старата държава в Европа“, каза министърът пред участниците и гостите. Организаторите му връчиха почетна грамота за принос в съхраняването и популяризирането на българския фолклор, дух и традиции. „Не трябва да забравяме, че имаме няколко ценни неща, които почти никой друг няма – нашият фолклор, нашата азбуката – единствената, написана, за да прославя християнството и нашият дух, които ни държат от векове и ще ни държат още векове“, каза министърът в знак на благодарност.", "date": "2018.05.13", "title": "Плажът „Болата“ излиза от резерват „Калиакра“, но остава защитена местност"}
{"url": "http://www.novinite.bg/articles/159748/Stolichniyat-zoopark-navarshva-130-godini", "text": "Началото e положено от цар Фердинанд, който бил известен със страстта си към природата. В парка Врана той събрал внушителна колекция от животни и растения. Наложило се тя да бъде преместена на по-голяма площ - така през 1888 се създава Царската зоологическа градина в близост до днешната Борисова градина.Годината е 1912-а. Първият индийски слон на зоопарка все още е във Врана и оре царската градина. Градът е в очакване на преместването му в новия слонарник. Той обаче отказва да върви. Катерина Зарева - еколог в Зоологическа градина - София: За него са сковали специална клетка и е пренесен от впряг от 6 тежковозни коне. Женската е минала пеша по жълтите павета.\r\nВ дните за посещение на новия зоопарк шестима стражари пазели реда - толкова голям бил интересът. В онези дни гледачите били наричани зверовъди. Ролята им се оказва ключова в най-драматичния момент на зоопарка - по времето на Втората световна война. Бомби разрушават много от постройките. В търсене на храна директорът заедно с малкото останали зверовъди обикалят улиците за убити коне и волове. В дните, когато месото не достига, се налага да застрелват някои от тревопасните животни. Катерина Зарева - еколог в Столична зоологическа градина: Това са били тежки моменти за гледачите тогава, защото е трябвало да решат кои животни да използват за храна на хищниците.\r\n60-те и 70-те години колекцията от животни нараства, и Княжеската градина се оказва тясна за зоопарка. д-р Станчо Матевски - директор на Зоологическата градина (АРХИВ): ИК на Градския народен съвет реши тя да бъде преместена на нова територия и да се оформи като съвременен истински зоопарк.\r\nГолямото преместване в полите на Витоша през 1984 г. е истинско събитие. Катерина Зарева - еколог в Столична зоологическа градина: Слоницата Савитри, минавайки с клетката през софийските булеварди си е отчупвала с хобота клони от околните дървета.\r\nОт немски цирк с влак на гара Пионер пристига и слоницата Зита. Катерина Зарева - еколог в Столична зоологическа градина: Тя пристига с една коза, с която са приятели още от Германия и я следва навсякъде. И един човек е водил козичката, пък Зита послушно я е следвала.\r\nИменно заради постоянното присъствие на слонове в историята на зоопарка, той се превръща и в негов символ. Камилата Пешо обаче, вече на достолепна възраст има свое мнение по въпроса\r\n", "date": "2018.05.13", "title": "Столичният зоопарк навършва 130 години"}
{"url": "http://www.novinite.bg/articles/159741/Ninova-Obrashtenieto-mon-sheri-kam-Borisov-shte-struva-cyal-transporten-bransh-na-edna-strana", "text": "Радвам се да видя толкова младост, енергия и ентусиазъм в залата и вярвам, ченямате SMS-и кога да ми ръкопляскате. Искам да ви поздравя с провеждането на Националната конференция и да ви пожелая тя дабъде много успешна и с конкретни резултати. Бих искала да ви благодаря за това, коетонаправихме заедно през последната една година. Преди две години новото ръководство на партията започнахме една болезнена промяна,целта на която беше да дадем път на вас – младите, без да създаваме конфликт междупоколенията, да осигурим приемственост, но и да имате възможности за изява и развитие.Вярвам, че след две години усещате резултата. Днес много от вас са новите общинскипредседатели, областни председатели, новите депутати, членове на общински съвети, наобластни съвети. Много от вас минаха през обученията на институти, политически школи, зада ви подготвим за онзи момент, в който вие ще поемете от нас нещата. Не се страхуваме,че ще вземете местата ни и ще ни смените. Това е задължително да стане. Но нашезадължение е да ви подготвим за този момент, за да бъде приемствеността полезна за БСПи за България. Но по пътя на тази подготовка бих искала да ви кажа и още нещо: ако сте сеотдали на политиката за привилегия и облаги, се откажете още сега. Даже нещо повече –очакваме от вас да промените политиката. Днес традиционните политики, статуквото,старите политици приемат политиката като облага и привилегия. Те отказаха да приематпредложението ни сами да направим отстъпка – да се откажем от някои от привилегиите вимето на други цели, които са справедливост, солидарност, равни възможности. Ние нямада спрем по този път да се опитваме да променяме политическото статукво. Но вярвам, чеистинският успех на тази промяна ще дойде с вашето поколение. Ние просто ви трасираметози път, а вие трябва да го извървите докрай. Защото и българската, и европейската, исветовната политика изискват тази промяна. Вярвам, че ще я направите. Признателна съм ви, че през тази една година заедно не отстъпихме нито сантиметър оттова, което обещахме на младите хора на България. Заедно подготвихме и внесохмеКултурния чек, който щеше да даде възможност на младите българи да се докоснат добългарска култура, българско изкуство и българска книга. Уви, мнозинството отхвърли товапредложение. Заедно с вас изготвихме и внесохме всичките ни предложения в изпълнениена политиката за подкрепа на младите хора и младите семейства - студентите да могат давземат по-облекчени кредити, родителите да могат да плащат по-малко данъци с 50 лв надете. Родителите на ученици да могат да бъдат подпомогнати не само в първи, но и въввтори и трети клас. Цялата младежка програма, която заедно изработихме, претворихме вгр.София, ул.“Позитано” 20 тел/факс 8107234 e-mail: bsppress@bsp.bgреални предложения и действия. Но това беше отхвърлено от управляващото мнозинство.Разбира се, няма да ни спрат да продължаваме. Но ви моля – търсете съмишленици средбългарските млади хора, сред вашите приятели, колеги, другари в европейските държави.Търсете съмишленици за каузи, защото се видя, че прогресивните млади хора са многоблизко до нашите идеи. Аз се възхищавам на реакцията на младите европейци след провеждането на Европейскиямладежки форум в България. Тези смели и свободни младежи се изправиха срещу цялотостатукво и казаха: вие съсипахте многогодишния труд на млади европейски хора с това,което направихте в България. Те се възпротивиха на това някой да ги командва и да имнатиска копчетата кога да ръкопляскат и кога не. Те се възпротивиха на това, че не бяхаучастници в събитието и в политиката, а неми наблюдатели и слушатели. Това са нашитеестествени съюзници - млади и смели хора, с които трябва да върнем Европа там, от къдетотя започна, на принципите, на които започна за свобода, за солидарност и за равнивъзможности.Ще ви кажа пред какво предизвикателство са изправени България, Европа и българскиятнационален  интерес в тези дни и защо се изисква тази младежка енергия в Европа да сеобедини и да търсим съмишленици. Тези дни Европа ще вземе решение за така наречения&quot;пакет за мобилност&quot; и това е избор и за България дали ще защитим националния сиинтерес или отново ще бъдем послушните, които ще се задоволим с едно &quot;мон шери&quot; или&quot;скъпи Бойко&quot;. Колко струва това &quot;мон шери&quot; - да заличиш цял транспортен бранш  на еднастрана. Вчера, в парламента нашите опоненти казаха: &quot;Днес правителството и БойкоБорисов пишат историята&quot;. Добре. Ако правителството и Бойко Борисов днес защитятбългарския национален интерес и спрат този дискриминационен и несправедлив &quot;пакет замобилност&quot;, аз ще съм първата, която ще го поздрави и ще му стисне ръката, но сесъмнявам. Те пропуснаха точно тази възможност, за която ви моля - търсете съмишленици.Българското правителство пропусна времето, в което можеше да се обърне към румънското,гръцкото, полското, испанското и португалското правителства, да намери съмишленици и даотстоява каузи. Не само българска национална, а европейската кауза за равни възможности.Ще ви върна една година назад. Помните ли преди една година беше кампанията запарламентарните избори. Тогава казахме: &quot;Не искаме да ни продавате второ качествохрана, защото не сме второ качество народ в Европа&quot;. Помните ли каква лавина охулване сеизля върху  БСП, как бяхме наричани &quot;антиевропейци&quot;, &quot;хора, които искаме да извадимБългария от европейското и бъдеще&quot;. Цялата кампания се съсредоточи върху това. Помнители преди една година, когато казахме: &quot;Ние искаме да сме равни на другите Европейскинароди, не искаме да сме задния двор на Европа&quot;. Така скочиха десните, че дори доведохаг-н Лопез от Европа да се изправи в кампанията пред българския народ и да каже: &quot;Негласувайте за БСП, защото Европа няма да ги подкрепи&quot;. Вижте какво се случва след еднагодина. Днес ЕК приема директиви против двойните стандарти в храните. Днес всичкиевропейски лидери, еврокомисари и премиери, на общи форуми се събират, за да решаваткак да спрат двойния стандарт в храните. Българският и европейските омбудсманизаседават по този въпрос. Вижте днес как се изказват европейските лидери за това дали дабъдем държави на две скорости и на три в Европа. Нашето изречение: &quot;Не искаме да бъдемгр.София, ул.“Позитано” 20 тел/факс 8107234 e-mail: bsppress@bsp.bgзадния двор на Европа и искаме да сме равни с другите европейски народи&quot;, днеспридобива измерение &quot;Не на Европа на две скорости&quot;. Защо ви връщам към тези дни - за да ви дам кураж, да ви дам смелост. Не се страхувайтеда бъдете първи! Върху вас ще се изсипе много негативизъм, ще ви хулят, ще чуете и щепрочетете за себе си неща, които никога не сте си и помисляли, че  са ви се случвали. Не сеогъвайте! Продължавайте! Важното е, че след време тези, които са ви хулили, ще випоследват, а вие сте били първите. Пожелавам ви смелостта да бъдете водачи на Българияи на Европа.", "date": "2018.05.13", "title": "Нинова: Обръщението „мон шери“ към Борисов ще струва цял транспортен бранш на една страна"}
{"url": "http://www.novinite.bg/articles/159752/Utre-se-podpisva-dogovorat-za-vazstanovyavane-na-predstavitelnata-chast-na-stolichniya-Zapaden-park", "text": "В присъствието на министъра на регионалното развитие и благоустройството Николай Нанков заместник-министърът и ръководител на Управляващия орган на ОПРР Деница Николова и кметът на Столична община Йорданка Фандъкова ще подпишат договора за възстановяване на представителната част на Западния парк. Церемонията ще се състои утре – 14 май, от 10 часа, в зала „Пресцентър“ на министерството.Проектът „Възстановяване на Западен парк – Представителна част, гр. София“ се финансира от Оперативна програма „Региони в растеж“ 2014-2020 г. и включва обновяване на настилки, парково обзавеждане, изграждане на детски площадки и др. ", "date": "2018.05.13", "title": "Утре се подписва договорът за възстановяване на представителната част на столичния Западен парк"}
{"url": "http://www.novinite.bg/articles/159757/Mej-iskreno-Mojete-da-mi-imate-doverie-za-Brexit", "text": "Тританският премиер Тереза Мей пише днес в статия във вестник \"Сънди таймс\", че може да й се вярва, че ще изпълни обещанието за Brexit. Тя обаче допълва, че нещата не могат да станат без компромиси. Възможно е това да е предупреждение към британския кабинет, който е силно разделен по въпроса за митническите споразумения с ЕС, предаде Ройтерс.Разногласията в кабинета по въпроса излязоха на показ във вторник. Тогава министърът на външните работи Борис Джонсън окачестви предложенията за митническо партньорство на Великобритания с ЕС след Brexit като \"безумни\".Решението на Мей Лондон да излезе от митническия съюз с Брюксел се превърна в един от най-проблемните въпроси в дебатите около Brexit. Той противопостави от една страна шефове на компании и проевропейски активисти, а от друга - група евроскептични депутати.Въпросът почти блокира дискусиите за Brexit в Брюксел и политиката във Великобритания, където депутатите, подкрепящите излизането от ЕС, се изредиха да заклеймяват варианта, който, както се твърди, е предпочитан от Мей. \"Митническото партньорство\" предвижда Великобритания да събира мита от името на ЕС, за да поддържа свободния поток на търговията със съюза.Според \"Сънди телеграф\" най-малко 28 министри от кабинета на Мей възнамеряват да блокират предложението й. Но в статията си в \"Сънди таймс\" тя пише: \"Можете да ми имате доверие, че ще изпълня обещанието за Brexit\".Сред някои министри от кабинета й, се обсъжда и друго предложение, което предвижда да се разчита на технологиите на бъдещето, за да се улесни търговията след Брекзит. ЕС отхвърли и двете предложения.В статията си Мей допълва, че тя е представила различни варианти, но подчертава, че Великобритания ще напусне митническия съюз с ЕС, за да може Обединеното кралство да създаде своя независима търговска политика.", "date": "2018.05.13", "title": "Мей искрено: Можете да ми имате доверие за Brexit!"}
{"url": "http://www.novinite.bg/articles/159754/V-posledniya-lager-predi-vrah-Shisha-Pangma-nyama-sleda-ot-Boyan-Petrov", "text": "Няма следа от Боян Петров в последния височинен лагер 3 на Шиша Пангма. Китайските спасители, които издирват българския алпинист, са потеглили към връх Шиша Пангма. След като няколко часа в базовия лагер нямаше информация как върви издирването, сега стана ясно, че китайските спасители са претърсили сутринта района около последния височинен лагер под връх Шиша Пангма. Те са открили само предмети от стари експедиции. Следи от Боян Петров няма. До момента не е открита и палатката му, потвърдиха за БНР от екипа на алпиниста, който е в неизвестност от 10 дни.Без резултат вчера бяха и двата полета на хеликоптери над района. Днес те няма да летят заради безопасността на спасителите, които ще са по склона. По-рано съпругата на българина Радослава Ненова призова спасителите да не рискуват живота си и да не се изкачват до върха. В профила си във Facebook Радослава Ненова написа, че над последния лагер няма как Петров да бъде намерен жив. Затова ги призова да претърсят районите, където все още има шанс българинът да е оцелял. \"От Лагер 3 нагоре няма да го намерим жив. Колкото и да ми се иска да не губя надежда - за мен животът и оцеляването на всички участници в спасителната акция е много важно и макар да ми е много трудно - не виждам смисъл да бъдат застрашени и други животи\", пише Радослава Ненова. Тя отбелязва, че оттук-нататък решението е на спасителите, които - както стана ясно - се изкачват към Шиша Пангма. Очаква се те да пренощуват в лагер 3 и утре да щурмуват върха.Докато издирването на Боян Петров продължава, алпинистът Атанас Скатов слиза надолу към Базов лагер, след като по обед изкачи осемхилядника Чо Ою в Хималаите. По сателитния телефон Скатов е съобщил, че е добре. Това е първо изкачване на връх Чо Ою от българин без използване на допълнителен източник на кислород.", "date": "2018.05.13", "title": "В последния лагер преди връх Шиша Пангма няма следа от Боян Петров"}
{"url": "http://www.novinite.bg/articles/159755/Policiyata-hvana-kradec-izdirvan-6-meseca", "text": "40-годишен бургазлия, укривал се от правосъдието в продължение на шест месеца, е задържан при специализирана акция на бургаските криминалисти. Той е бил обявен за общодържавно издирване през декември миналата година, когато е задържан от полицията, но успява да избяга и да се укрие. Присъдата на Георги Я. е  била наложена заради и серия кражби.Наказанието, което му е било наложено тогава, е 4 години затвор.След издирване мъжът е заловен и предаден на затворническите власти, съобщиха от полицията.", "date": "2018.05.13", "title": "Полицията хвана крадец, издирван 6 месеца"}
{"url": "http://www.novinite.bg/articles/159750/Jenata-do-Boyan-Petrov-Ot-lager-3-nagore-nyama-da-go-namerim-jiv", "text": "Жената до алпиниста Боян Петров – Радослава Ненова, написа във „Фейсбук”, че е взела решение спасителите да не изкачват връх Шиша Пангма днес, за да не рискуват живота си. Тя предпочита на слизане спасителните екипи да претърсят районите, където има шанс да открият Боян жив. „Вчера в много труден за мен разговор взех решение да не се изкачва върхът днес. От лагер 3 нагоре няма да го намерим жив. Колкото и да ми се иска да не губя надежда – за мен животът и оцеляването на всички участници в спасителната акция е много важен и макар да ми е много трудно, не виждам смисъл да бъдат застрашени и други животи”, пише тя.„Затова, предпочитам на слизане спасителните екипи да претърсят районите, където има шанс да открият Боян жив”, обяснява Радослава. „Ако за Боян битката е приключила, нека си остане в планината. Каквото и да се случи до края на деня, благодарна съм за всички усилия и ще ги възнаградя. Това е животът на шерпите, знам, че като слязат, ще поемат друг риск, на друг склон, за друго изкачване..., но лично аз не желая да рискуват към върха. Всички решения по издирването от тук насетне са техни”, допълни тя. „Поради големия поток от информация и коментари, която витае, съм решила да опиша много подробно хронологията, фактите, имената, кореспонденцията и цените. Още не съм решила дали да го направя в пост, или в книга. Едно е сигурно – написахме история и тя заслужава да бъде запомнена. Заради Боян”, пише още Радослава.", "date": "2018.05.13", "title": "Жената до Боян Петров: От лагер 3 нагоре няма да го намерим жив"}
{"url": "http://www.novinite.bg/articles/159746/Balgariya-na-14-o-myasto-na-Evroviziya-Izrael-specheli-konkursa", "text": "България, представена от групата Equinox с песента \"Bones\", остана на 14-о място в тазгодишното издание на Евровизия, провело се в Лисабон.Конкурсът беше спечелен от израелската представителка Нета. Певицата победи с песента \"Toy\".След гласуването на националните журита и гласуването на зрителите парчето получи общо 529 точки. Първоначално след гласуването на националните журита израелката бе на трето място с 212 точки, но гласуването на публиката я изведе на челно място. От националните журита песента на Нета бе подкрепена с максимален брой 12 точки от Сан Марино, Австрия, Чехия, Франция и Финландия.Нета, чието пълно име е Нета Барзилай, е на 25 години и е завършила средно и висше музикално образование. Тя е била и певица в оркестъра на израелските военноморски сили, а също и инструктор на млади музикални таланти, показва биографията й в сайта на Евровизия. През 2016 г. Нета съосновава група, наречена Експериментът и с нея обикаля Израел. Тя участва и в няколко театрални музикални постановки.Победата на Нета означава, че следващата година конкурсът ще се проведе в Израел.\"Благодаря ви, че избрахте различното, благодаря ви, че приехте различията между нас, благодаря ви, че днес празнувате разнообразието и ще се видим следващия път в Ерусалим\", каза Нета, получавайки наградата.България, представена от групата Equinox с песента \"Bones\", остана на 14-о място с 166 точки. След гласуването на националните журита тя получи 100 точки. Към тях се добавиха и 66 точки от гласуването на зрителите.Победата на Нета означава, че следващата година конкурсът ще се проведе в Израел.", "date": "2018.05.13", "title": "България на 14-о място на Евровизия, Израел спечели конкурса"}
{"url": "http://www.novinite.bg/articles/159751/Kaloyan-Pargov-Protestat-na-grajdanite-ot-Orlandovci-e-spravedliv", "text": "\"Протестът на гражданите от квартал „Орландовци“ е съвсем справедлив. Те се нуждаят от нормални условия на живот, това каза Калоян Паргов, председателят на групата на БСП в Столичния общински съвет Калоян Паргов пред протестиращите в квартала. Лидерът на столичните социалисти, заедно с народния представител от БСП Димитър Данчев и общинския съветник Николай Николов, се включи в шествието на хората по улиците на \"Орландовци\" в късния следобед в събота, което премина под мотото \"Да върнем \"Орландовци\", \"Малашевци\" и \"Бенковски\" на картата на София\".„Призовавам кмета Йорданка Фандъкова час по-скоро да започне да решава проблемите им, защото те никак не са малко. С част от тях Столична община може да се справи веднага, а за други ще трябва повече време. Но е крайно наложително да започнат да действат!“, категоричен бе Паргов. На протеста хората поставиха съвсем конкретни искания. Първото е свързано с подобряване на пътната инфраструктура - ремонт и поддръжка на уличната мрежа и на тротоарите. Също така удължаване на трамвайното трасе до края на квартал \"Орландовци\". Настояват за връзка със Северната тангента при бул. \"Илиянци\", пробив под Централна гара и довършване на ул. \"Нешо Бончев\" до бул. \"История Славянобългарска\" покрай ТЕЦ \"София\", както и ремонт на читалище \"Райна Княгиня\" и на сградата на поликлиниката в \"Орландовци\".\"Въпросът е управляващите от Столична община най-напред да проявят заинтересованост към проблемите на хората в крайните квартали, коментира Калоян Паргов, който е и заместник-председател на Комисията по транспорт и туризъм - Нашата роля като опозиция е да ги накараме да си свършат работата. Затова поканих представители на протестиращите на заседанието на Комисията в сряда, 16-и май, от 12,30 часа, за да представят проблемите си и пред колегите. А след това всички заедно да започнем да търсим начин да ги решим\".", "date": "2018.05.13", "title": "Калоян Паргов: Протестът на гражданите от „Орландовци“ е справедлив"}
{"url": "http://www.novinite.bg/articles/159743/Dnes-e-denyat-na-danachna-svoboda", "text": "13-ти май е денят, в който спираме да работим за държавата и започваме да печелим за себе си. Датата е символична, наричат я още ден на данъчната свобода. Излиза, че през 2018-та година ние, българите трябва да работим 132 дни, за да  се издължим към хазната. Според експертите от Института по пазарна икономика, през тази година българите ще изработваме средно по 289 милиона за един календарен ден. Така се оказва, че за да се подсигурят публичните разходи, ще са необходими 132 дни. Според експерти, с всяка следваща година данъчната свобода идва все по-късно, което означава нарастване на данъчната тежест. Сметката разпределя тежестта върху всички български граждани, включително деца и пенсионери. За работещите, които понасят основната част от данъчната тежест, денят на данъчната свобода ще дойде по-късно – в края на месец юни.", "date": "2018.05.13", "title": "Днес е денят на данъчна свобода"}
{"url": "http://www.novinite.bg/articles/159753/Erdogan-zaminava-za-London", "text": "Президентът на Турция Реджеп Тайип Ердоган заминава днес на тридневно работно посещение във Великобритания, предаде ТАСС, като се позова на неговата канцелария. В рамките на визитата Ердоган възнамерява да се срещне с министър-председателя Тереза Мей и кралица Елизабет Втора.Посланикът на Великобритания в Турция Доминик Чилкот изрази надежда в интервю за Анадолската агенция, че визитата ще даде импулс на развитието на двустранните отношения, а също ще укрепи сътрудничеството по въпроси като борбата с тероризма и организираната престъпност и нелегалната миграция.Ердоган смята да разтоваря с Тереза Мей за сътрудничеството в търговията, културата, сигурността, отбранителната промишленост. Той възнамерява също да обсъди обстановката в Сирия, Ирак и Кипър, както и отношенията между Турция и Европейския съюз.Визитата ще премине на фона на кампанията за предсрочните парламентарни и президентски избори в Турция на 24 юни. Ердоган се бори за преизбиране, а неговата Партия на справедливостта и развитието - да запази пълния си контрол над парламента.", "date": "2018.05.13", "title": "Ердоган заминава за Лондон"}
{"url": "http://www.novinite.bg/articles/159744/V-dnie-14-17-18-maj-NDK-shte-bade-s-ogranichen-dostap", "text": "В дните от следващата седмица – понеделник, четвъртък и петък /14, 17 и 18 май/ достъпът до централната сграда на НДК ще бъде ограничен. Мярката се налага поради събития на високо ниво от календара на Българското председателство на Съвета на ЕС, което се провежда в Двореца. Желаещите да закупят билети за културни събития могат да го направят през онлайн платформата – tickets.ndk.bg или на място от касите на Билетен център, които ще работят нормално с обичайното работно време от 09:00 до 20:30 часа, но са изместени в кино „Люмиер Лидл”. Литературен клуб „Перото” ще отваря врати за посетители след приключване на всяко събитие и снемане на външния охранителен периметър. Актуалната информация ще бъде публикувана на Фейсбук профила на „Перото“. Без промени остава достъпът до Театър Азарян и ДНК – пространство за съвременен танц и пърформанс.", "date": "2018.05.13", "title": "В дние 14, 17, 18 май НДК ще бъде с ограничен достъп"}
{"url": "http://www.novinite.bg/articles/159749/Obshtinskiyat-savetnik-ot-BSP-v-SOS-Alosha-Dakov-shte-provede-priemna-za-grajdani", "text": "На 14 май, понеделник, от 16:00 до 18:00 ч. общинският съветник от БСП в СОС Альоша Даков ще проведе приемна за граждани в Районния съвет на БСП – Изгрев на „“ „“.Допълнителна информация може да получите на телефон 0899 834 282.\r\n\r\n", "date": "2018.05.13", "title": "Общинският съветник от БСП в СОС Альоша Даков ще проведе приемна за граждани"}
{"url": "http://www.novinite.bg/articles/159742/10-ti-den-Boyan-Petrov-e-v-neizvestnost", "text": "Продължава акцията по издирването на алпиниста Боян Петров в Хималаите. Спасителите ще проверяват за възможни ниши около Лагер 3 - най-високия под връх Шиша Пангма. Боян Петров е в неизвестност от 10 дни. Вчера не бяха открити следи от него. Без резултат вчера бяха и двата полета на хеликоптери над района. Днес се очаква те да не летят, заради безопасността на спасителите, които ще изкачват склона. Голяма група от спасители има и в по-ниския лагер - две. Очаква се днес те също да продължат издирването.", "date": "2018.05.13", "title": "10-ти ден Боян Петров е в неизвестност"}
{"url": "http://www.novinite.bg/articles/159745/Napadatelyat-v-Parij-vikal-Alah-Akbar", "text": "Мъжът, който нападна минувачи във Втори район на Париж в събота вечерта, преди да бъде ликвидиран от полицията, е викал \"Алах Акбар\", разказват очевидци на атаката.Новината съобщи парижкият прокурор Франсоа Моленс, който отговаря за разследванията, свързани с тероризъм, предаде Франс прес.Атаката се разглежда като терористичен инцидент. Разследването се води за убийство и опит за убийство\" на държавни функционери по терористични подбуди.Един човек загина при атаката. Четирима души бяха ранени.Новинарската агенция Амак на терористичната организация Ислямска държава съобщи, че нападателят е бил воин на терористичната група, предаде Асошиейтед прес.В съобщението на агенцията не се съобщава самоличността на нападателя, нито се привеждат доказателства в подкрепа на твърдението, че той е свързан с ИД.", "date": "2018.05.13", "title": "Нападателят в Париж викал: \"Алах Акбар\""}
{"url": "http://www.novinite.bg/articles/159740/Dnes-predi-obyad-nad-severoiztochnata-polovina-ot-stranata-shte-bade-predimno-slanchevo", "text": "Днес преди обяд над североизточната половина от страната ще бъде предимно слънчево, а над югозападната - ще има разкъсана облачност, значителна над планинските райони, където все още ще превалява дъжд, но в процес на спиране. След обяд и преди полунощ над Западна и Централна България ще се развива купеста и купесто-дъждовна облачност и на много места там ще има краткотрайни, временно интензивни валежи, придружени с гръмотевици и временно усилване на вятъра. Максималните температури ще бъдат между 20° и 25°. Над планините преди обяд ще има разкъсана облачност, значителна над Рило-Родопската област, където все още ще превалява дъжд. След обяд и преди полунощ ще се развива купеста и купесто-дъждовна облачност. На много места ще има краткотрайни валежи и гръмотевични бури. Значителни ще са явленията в Рило-Родопската област. Ще духа умерен, по високите и открити части и силен вятър от западната четвърт. Максималната температура на височина 1200 метра ще е около 13°, на 2000 – около 7°.Над Черноморието ще бъде предимно слънчево, след обяд ще има временни увеличения на облачността, но ще остане без валежи. Максималните температури ще са 22 - 24°. Вълнението на морето ще е 2 - 3 бала. Температурата на морската вода е 17 - 19°.", "date": "2018.05.13", "title": "Днес преди обяд над североизточната половина от страната ще бъде предимно слънчево"}
