{"url": "http://www.novinite.bg/articles/158224/KZP-Potrebitelite-da-izbyagvat-vremennite-targovci-pri-pazaruvaneto-za-Velikden", "text": "Хората да не се изкушават от примамливи оферти на амбулантни и временни търговци по Великденскитепразници, а да предпочитат търговски обекти. Това препоръча председателят на Комисията за защита напотребителите (КЗП) Димитър Маргаритов в предаването „Седмицата” на Кирил Вълчев по „Дарик” радио.Той посочи, че целта на контролните органи е да бъде ограничено до минимум нерегламентираното предлагане нахранителни стоки и на продукти, които могат да застрашат здравето и подчерта, че в последните години такиваслучаи все по-рядко се срещат.„Все пак, такива рискове съществуват и ние сме длъжни да предупредим, наред с това, че най-напред смедлъжни да си свършим работата и да не го допускаме”, каза още председателят на КЗП. Маргаритовпотвърди, че КЗП и Българска държавна агенция по безопасност на храните извършват превантивни проверкина най-често пазаруваните хранителни стоки за Великден – козунаци, яйца, агнешко месо. „Ние следим закоректното обявяване на произхода и на цената. Колегите от БАБХ взимат и проби, които могат да бъдаттествани, за да се установи качеството на продукта и дали той е в срока на годност”, обясни той.Относно Великденските намаления Маргаритов акцентира върху риска от фалшиви отстъпки. „В онлайнтърговията сме правили такива експерименти – следим динамиката на цената и установяваме, че понякогатърговецът два-три дни преди началото на промоционалната кампания вдига цената и след няколко дни я сваля нанивото, на която е била преди, като твърди, че е направил 30% намаление”, даде пример той. И споделивпечатления, че потребителите все по-малко се „хващат” на подобни трикове, тъй като следят динамиката нацените в Интернет и сравняват.В студиото на „Дарик” председателят на КЗП коментира и туристическите пътувания във връзка спредстоящите празници. „Резервациите в последния момент – те са доста рискови. Защото отвсякъде щезапочнат да ни заливат т.нар. „топ оферти”. „Топ” на какво не е ясно – спрямо офертите на същия търговец, надруг търговец и т.н. Оставям настрани въпросът за думата „топ” и нейното значение на български или на някакъвдруг език”, посочи Маргаритов. Той препоръча потребителите да запазят хладнокръвие и да не се доверяватсамо на гръмките анонси. „Ако искат да отидат някъде, а все още не са решили и не са си запазили, няма многовреме, но все пак има достатъчно, за да могат да идентифицират конкретното място за настаняване, да се обадятпо телефона, да напишат имейл и да преценят спрямо обратната връзка, която ще дойде към тях, далидействително насреща стои сериозен търговец или някой, който иска да им вземе парите и да ги заведе в някоемясто с недобри условия”, добави председателят на КЗП.При проблеми туристите могат да разчитат на съдействието на Комисията, която реагира на всеки сигнал,освен че извършва проверки по свои планирани кампании. Но, за да не се стига до неприятни моменти, при изборана почивка е добре потребителите да се уверят, че насреща стои реален търговец и че той може да им предложиусловия, каквито очакват да получат.През зимния туристически сезон инспекторите на КЗП са извършили няколко хиляди проверки в страната,като около 1000 от тях са в големите планински курорти. В около 10% от случаите са съставени актове заадминистративни нарушения. Установени са няколко нелоялни практики, свързани със заблуди поотношение категорията на обекта или несъвпадане на каталога с услуги с възможността те да бъдатпредоставени на място. Едва около 5% от постъпилите през миналата година в КЗП жалби касаяткачеството на туристическия продукт. „Същевременно всеки един конкретен случай е достатъчно сериозен,защото е провалената почивка на един човек, който си я е планирал, платил, който си я е мислел и изживявалмесеци преди тя да се случи. Действително затова е важно контролните органи да са на място и да следят отначалото до края за това, което се случва”, каза още Маргаритов. Той увери, че Комисията вече е прегрупираласилите си за начало на превантивни проверки във връзка с предстоящия летен сезон.", "date": "2018.03.31", "title": "КЗП:  „Потребителите да избягват временните търговци при пазаруването за Великден”"}
{"url": "http://www.novinite.bg/articles/158223/Testvat-sirennata-sistema-v-Pleven", "text": "На  2 април 2018 година от 13 часа ще се проведе тест със сиренната система в град Плевен. Това е в изпълнение на чл. 37, ал. 1 от Наредба за условията и реда за функциониране на Националната система за ранно предупреждение и оповестяване на органите на изпълнителната власт и населението при бедствия и за оповестяване при въздушна опасност, приета с ПМС № 48 от 01.03.2012г., обн. ДВ бр.20 от 09.03.2012 година Тестът ще се проведе чрез реално задействане на крайните акустични устройства (сирени) със сигнали определени в чл. 18 и чл. 19 от Наредбата. Системите за оповестяване и ранно предупреждаване се тестват  два пъти годишно - в началото на април и в началото на октомври.", "date": "2018.03.31", "title": "Тестват сиренната система в Плевен"}
{"url": "http://www.novinite.bg/articles/158217/Nyama-postradali-pri-zapalvane-vav-vlaka-Sofiya-Burgas", "text": "Няма пострадали хора от влака София-Бургас, който се запали снощи на гара Коньово, община Нова Загора, предаде БНР, като се позова на Главна дирекция \"Противопожарна безопасност и защита на населението\" и БДЖ.Запалили са се два вагона на бързия влак.Инцидентът е станал малко след 20.00 часа в края на трети вагон. Огънят е обхванал и четвърти вагон.Пътниците са евакуирани от персонала на влака и няма пострадали. В него са пътували около 80 души.От пресцентъра на полицията в Сливен обявиха, че три противопожарни екипа са потушили огъня.Вероятно става дума за техническа неизправност, но все още официална информация за причината за пожара няма.25 души пристигнаха с автобуси на бургаската жп гара около 1 без 20 тази нощ, след като два вагона от влака София-Бургас, с който пътуваха, изгоряха снощи на гара Коньово, община Нова Загора. В Бургас пътниците бяха посрещнати от техни роднини, които се оплакаха от липса на каквато и да е официална информация за инцидента.Според очевидци огънят е възникнал в задните купета на трети вагон. По-късно е обхванал и съседния, четвърти вагон, но това е станало, след като хората са били изведени в безопасност.Движението на влакове по линията вече е възстановено.", "date": "2018.03.31", "title": "Няма пострадали при запалване във влака София-Бургас"}
{"url": "http://www.novinite.bg/articles/158226/Evakuiraha-blok-v-Burgas", "text": "Евакуираха хората в 5-етажна жилищна кооперация на улица „Славянска” в Бургас заради димящо електрическо табло, информира БГНЕС. Гъстият дим вдигна на крак полицията, пожарната и екип на \"Спешна помощ\". Късо съединение е предизвикало проблем в системата. До обгазяване на квартала обаче не се е стигнало.На място е пристигнал екип на енергодружеството, които ще се заемат с аварията. ", "date": "2018.03.31", "title": "Евакуираха блок в Бургас"}
{"url": "http://www.novinite.bg/articles/158214/Dnes-startira-vtoriyat-zalesitelen-sezon-na-Novata-gora-na-Sofiya", "text": "В събота от 11:00 часа кметът на СО Йорданка Фандъкова ще открие официално вториязалесителен сезон от мащабната инициатива Новата гора на София. Кампанията на Столичнаобщина за трансформация на пустеещ общински терен в гора, стартира през есента на 2017 г.,когато изцяло благодарение на доброволци, са засадени 12 000 дървета. Тази пролетзалесяването ще се провежда всяка събота и неделя, с изключение на Великденскитепразници, докато времето позволява прихващане на дърветата.Инициативата Новата гора на София предвижда до края на 2018 г. да бъдат засадени общо120 000 дървета от вида липа и акация на площ от 225 кв.м. с което да се обособи нов „зеленфилтър“ край София. За реализирането й, Столична община предоставя фиданките и уредите, аза самото засаждане се обръща изцяло към доброволци.За максимално улеснение на гражданите, за периодите от кампанията (31 март – 30 юни2018г.), се разкрива специална автобусна линия на градския транспорт с номер 56А, койтотръгва от спирка „Метростанция Вардар“ и ще се движи от 9:00 до 16 часа на интервал от 30минути всички съботи и недели.Повече информация за инициативата, както и да заявите своето участие, можете да намеритетук: www.novatagora.bg и в страницата във Facebook.Видео от първия залесителен сезон, можете да намерите тук:http://tranzit.dir.bg/load.php?id=Fg009Hj8pqJ8hWDU3043259", "date": "2018.03.31", "title": "Днес стартира вторият залесителен сезон на Новата гора на София"}
{"url": "http://www.novinite.bg/articles/158219/Zadrastvane-na-granichen-punkt-Kalotina", "text": "Задръстване на граничен пункт \"Калотина\".Според тях, има огромно струпване на автомобили в браздата между българската и сръбската страна.От МВР обясниха, че работата на пункта е нормална, но има по-голямо струпване на коли и автобуси от обичайното.Вероятно това е свързано и със започналата ученическа ваканция.", "date": "2018.03.31", "title": "Задръстване на граничен пункт \"Калотина\""}
{"url": "http://www.novinite.bg/articles/158212/Dnes-shte-ima-razkasana-visoka-i-sredna-oblachnost", "text": "Днес ще има разкъсана висока и средна облачност. Ще духа слаб до умерен вятър от юг-югозапад, който след обяд и през нощта ще се усили чувствително, особено в Източна България и в районите северно от планините. Максималните температури ще са между 20° и 25°, за София - около 22°. Над планините облачността ще е предимно значителна. Ще духа силен, по билата до бурен южен вятър. Максималната температура на височина 1200 метра ще е около 13°, на 2000 метра – около 5°.По Черноморието ще има разкъсана средна и висока облачност. Ще духа до умерен вятър от юг-югозапад, който в следобедните часове ще се усили. Максималните температури ще са от 10°-11° в северната до 17°-18° в южната част. Температурата на морската вода е 7-8°. Вълнението на морето ще е около 2 бала, след обяд по северното крайбрежие ще се усили.", "date": "2018.03.31", "title": "Днес ще има разкъсана висока и средна облачност"}
{"url": "http://www.novinite.bg/articles/158216/Agneshkoto-vav-Veliko-Tarnovo-dostiga-do-16-lv-kg", "text": "Лидия Ганадолска и синът ѝ имат ферма за овце и агнета в горнооряховското село Стрелец. Седмица преди празника, търговците купуват от тях килограм живо тегло за 5 лева.В търговски обекти, където се продава само българско агнешко месо, търсенето вече е започнало, а тази година цената варира между 13-16 лева.Някои от хората признават, че заради високата цена, тази година няма да сложат агнешко на великденската си трапеза, но и са категорични, че не биха направили и компромис да купят вносно месо.От къде купувате?Неясен обаче и за животновъди, и за търговци, и за клиенти остава въпросът от къде идва почти тройната разлика в изкупната и крайната потребителска цена.", "date": "2018.03.31", "title": "Агнешкото във Велико Търново достига до 16 лв./кг."}
{"url": "http://www.novinite.bg/articles/158227/Stotici-se-vklyuchiha-vav-veloshestvieto-Sofiya-kara-kolelo", "text": "Стотици се включиха на велошествието \"София кара колело\". Участниците тръгнаха от площада пред Народното събрание и продължиха към южния парк, където ще се състои и велокарнавал с много забавления за деца и възрастни.Проявата е част от кампанията на Столична община „Мисли чисто“, в която известни хора – общественици, спортисти, музиканти, приемат предизвикателството в рамките на ден или седмица да слязат от собствения си автомобил и да се возят с градския транспорт, като междувременно споделят своите впечатления в собствените си социални канали с единен хаштаг.", "date": "2018.03.31", "title": "Стотици се включиха във велошествието \"София кара колело\""}
{"url": "http://www.novinite.bg/articles/158215/Otbelyazvame-Lazarovden", "text": "Православната църква отбелязва Лазаровден.Празникът винаги е в предпоследната събота преди Великден.По традиция на Лазаровден се откъсват зелени върбови клонки, които ще красят вратите на следващия ден — Връбница (Цветница).Лазаровден или Лазарница е християнски празник, кръстен на Свети Лазар, припомня БГНЕС. В Новия Завет Лазар e ученик на Христос и брат на Мартa и Мария-Магдалина, кoготo Иисус извежда от гроба и възвръща към живот. Според преданието Лазар живее още 30 години и умира като епископ на гр. Китон (остров Кипър). Самото име на светеца е символ на здраве и дълголетие.На този ден се изпълняват обичаят лазаруване.Имен ден празнуват: Лазар, Лазаринка, Лазо, Лачо, Лъчезар", "date": "2018.03.31", "title": "Отбелязваме Лазаровден"}
{"url": "http://www.novinite.bg/articles/158218/Bivsh-direktor-na-BDJ-Shtetite-ot-pojara-vav-vlaka-Sofiya-Burgas-sa-za-minimum-1-milion-leva", "text": "Щетите от пожара във влака София-Бургас са за минимум един милион лева. Това заяви бившият изпълнителен директор на \"Холдинг БДЖ\" Християн Кръстев. Според него тези щети ще си останат за сметка на БДЖ, тъй като до момента никой не споменава нищо за застраховател, който да е заинтересован причините за пожара да бъдат установени, за да може да покрие щетите.\"От два бракувани вагона, независимо на колко години и в какво състояние са, щетите са за минимум милион лева, коментира Християн Кръстев. - Фактът, че никой не споменава нищо за застраховател е показателен. Вероятно няма застраховка. Това означава, че БДЖ ще трябва да покрие сметката накрая. Всички помним каква застраховка на подвижния състав в БДЖ беше направена през 2011 година. Оказа се, че тя е валидна само тогава, когато вагоните не са в движение, а се намират в депото. Изобщо няма да се учудя, ако тази застраховка важи и до днес. Затова вероятно застраховател в случая с пожара във влака София-Бургас така и няма да се появи\".Според Християн Кръстев, най-вероятно причината за пожара е техническа. \"От репортажите, които гледах, се вижда, че огънят тръгва от електрическото табло на вагона, коментира бившият изпълнителен директор на БДЖ, който е член на Градския съвет на БСП - София. - Задължително трябва да има изправна противопожарна система, която обаче в случая не се е задействала. Това показва лоша поддръжка. Вероятно, в следствие на немарлива работа, някой от техниците е изолирал предпазителите, по този начин са изолирали и цялата противопожарна система. И резултатът от това е вече известен - два изгорели вагона и минимум един милион лева щети. Цяло щастие е, че няма пострадали хора и жертви\".При положение, че няма застраховател, който да е заинтересован истинската причина за пожара да бъде открита, специализираното звено за разследване към министерството на транспорта ще установи това, което му нареди министърът, смята Християн Кръстев. \"Това \"специализирано звено за разследване на тежки произшествия\" се състои от един човек в министерството, който е подчинен на министъра. Този човек няма нито възможност, нито техническо обезпечение, за да установи какво се е случило, обясни той. - С промените в закона, вместо да изпълнят европейската директива и да отделят това звено, да го направят независимо, така че да не е на подчинение на министъра, те свършиха точно обратната работа. Промениха закона така, че това звено да бъде пряко подчинено на министъра. Затова смятам, че \"звеното\" от един човек ще посочи такава причина за пожара, каквато му нареди министърът\".", "date": "2018.03.31", "title": "Бивш директор на БДЖ: Щетите от пожара във влака София-Бургас са за минимум 1 милион лева"}
{"url": "http://www.novinite.bg/articles/158229/Malak-samolet-se-razbi-na-avtomagistrala-vav-Franciya", "text": "Малък двумоторен самолет се разби на автомагистрала в централна Франция. Загинали са двама души, които се намирали на борда му, съобщи Франс прес. Катастрофата станала близо до град Сен Шамон, в департамента Лоар.Според очевидци самолетът, който летял на ниска височина и пилотът изглежда бил загубил контрола, се блъснал в сигналния мостик над магистралата и паднал на аварийната лента, избягвайки сблъсък с автомобилите. Пилотът и пътникът му били открити мъртви в пилотската кабина.", "date": "2018.03.31", "title": "Малък самолет се разби на автомагистрала във Франция"}
{"url": "http://www.novinite.bg/articles/158221/Gorya-blok-v-Sandanski", "text": "Огънят е пламнал тази нощ около 00:00 часа, а на мястото на инцидента са се отзовали седем автомобила на пожарната. Екипи от Петрич също да се включи в гасенето. Живеещите в болка са били евакуирани и няма пострадали хора.Очевидци разказаха, че огънят се е разраснал много бързо и за около 15 минути е обхванал блока. Изгорели са и 4 леки коли, които да били паркирани пред жилищната кооперация.През цялата нощ е имало дежурни екипи на мястото на инцидента. Все още не е ясна причината за пожара, сред версиите са късо съединение или умишлен палеж на козметичен магазин, които е на първия етаж в сградата.От общината в Сандански казаха, че за хората, останали без дом, ще бъде осигурени места, където да бъдат временно настанени.", "date": "2018.03.31", "title": "Горя блок в Сандански"}
{"url": "http://www.novinite.bg/articles/158222/SASht-planirat-oshte-po-jestok-otgovor-sreshtu-Rusiya", "text": "САЩ са обмисляли \"още по-жесток\" отговор срещу Русия във връзка с участието й в делото \"Скрипал\", пише \"Вашингтон поуст\", позовавайки се на двама източници от американското разузнаване.Изданието отбелязва, че съветниците на американския президент Доналд Тръмп са му предложили три възможни варианта, от които той е избрал \"средния по жестокост\" - експулсирането на 60-те руски дипломати от САЩ и затварянето на руското консулство в Сиатъл.\"Леката\" опция е предвиждала експулсирането на около 30 служители на дипломатическите мисии и запазването на консулството в Сиатъл.Каква обаче е била \"най-жестоката\" ответна мярка, източниците отказват да разкрият.Междувременно един от информаторите издава, че тайните служби на САЩ знаят за съществуването на \"повече от 40 руски шпиони\" в страната, които не са включени в списъците.По-рано Вашингтон обяви намерението си да експулсира 48 служители от руското посолство във Вашингтон и 12 от постоянното представителство на Русия в ООН в Ню Йорк. Освен това американските власти разпоредиха закриването на руското консулство в Сиатъл.Реакцията на Москва беше аналогична. Министерството на външните работи изгони от Русия 60 американски дипломати и затвори генералното консулство на САЩ в Санкт Петербург.", "date": "2018.03.31", "title": "САЩ планират \"още по-жесток\" отговор срещу Русия?"}
{"url": "http://www.novinite.bg/articles/158213/Organizaciya-na-dvijenieto-za-zasnemane-na-reklamen-klip", "text": "Забранява се престоят и паркирането на пътни превозни средства, с изключение на автомобилите на снимачния екип, както следва:- От 08.00 до 20.00 часа на 31.03.2018 г.:- на ул. „Сердика” между ул. „Екзарх Йосиф” и ул. „Цар Симеон”, в частта до кръстовището на ул. „Цар Симеон” и ул. „Сердика”;- на ул. „Цар Симеон” между ул. „Сердика” и ул. „Веслец”, в частта до кръстовището на ул. „Цар Симеон” и ул. „Сердика”;- на ул. „Родопски извор” между ул. „Природа” и ул. „Света Марина”.-От 08.00 до 20.00 часа на 01.04.2018 г. на ул. „Цар Шишман” между ул. „Ген. Гурко” и ул. „Иван Вазов”.", "date": "2018.03.31", "title": "Организация на движението за заснемане на рекламен клип"}
{"url": "http://www.novinite.bg/articles/158228/Dobrev-Ne-tryabva-da-dopuskame-vloshavane-na-otnosheniyata-s-Rusiya", "text": "„Не трябва да допускаме влошаване на отношения с Русия и не само заради историята,която ни свързва, а защото принципната позиция е да не вземаш крайни решения, без даимаш достатъчно доказателства“. Това заяви заместник-председателят на БСП КирилДобрев по време на среща с членове и симпатизанти на левицата в Ловеч.Добрев коментира и откриването на строителните работи по 9-километровата отсечкаЯбланица - Боаза. „За 10 години Сърбия, която не е член на ЕС, при далеч по-тежък терен,построи 80 км. магистрала от Ниш до Драгоман, а онзи ден вицепремиер, финансовминистър, регионален министър организираха помпозно събитие и молебен за скромните 9километра от магистрала „Хемус“. Представям си за тези 80 км. Драгоман-Ниш сигурноГЕРБ щяха да направят 10 първи копки, да отрежат 15 лентички и да направят още толковамолебени“, коментира заместник-председателят на БСП.Добрев не подмина и партийните въпроси. Той подчерта, че на последните местни избори, вкоито участва БСП, резултатите са били близо 350 хил. гласа. Зам.-председателят налевицата припомни, че в лявото политическо пространство тогава е имало още двесериозни политически сили, които са взели гласове от БСП. „Днес никой не говори за тях иникой не мисли, че има друга лява партия извън БСП“, допълни той. „Аз съм сигурен, чеподкрепата, която ще получи ръководството от редовите социалисти в битката им срещуГЕРБ, е много ценна, защото БСП няма да е БСП без своите членове и структури по места“,каза още Кирил Добрев.„Ловеч е пример как бавно, но сигурно се ликвидира държавната болница в полза на частнас помощта на “услужливи” държавни служители“, коментира Кирил Добрев проблема собщинската болница. Като основна задача за местните избори той постави - БСП да седокаже като опозиция и алтернатива на местно ниво. „Изпълнителното бюро заявихмекатегорично, че се противопоставяме на всички тези феодални практики, които задушаватобщините и убиват честната конкуренция в зародиш. Това е ясен знак и към нашитепредставители в местните общински съвети, които са лицето на БСП“, коментира КирилДобрев. Той допълни, че сега на ход са структурите по места и те трябва да покажат, чеГЕРБ има алтернатива на местно ниво. „Вие сте тези, които могат да покажат на своитеприятели, съседи, близки, колеги, че и в най-малкия град, най-малкото село имаалтернатива на феодалите от ГЕРБ и тази алтернатива сме ние“, каза още Кирил Добрев.", "date": "2018.03.31", "title": "Добрев: Не трябва да допускаме влошаване на отношенията с Русия"}
{"url": "http://www.novinite.bg/articles/158220/Dnes-e-pogrebenieto-na-Stivan-Hoking", "text": "Днес ще бъде погребан световноизвестният астрофизик Стивън Хокинг. Въпреки че приживе беше отявлен атеист, опелото му ще се проведе в една от църквите в Кеймбридж, където най-голямата звезда на съвременната наука живееше.Все още не е ясно кой ще присъства на траурната церемония. Тя е частна и на нея няма да бъдат допускани журналисти. Приживе Стивън Хокинг е пожелал на надгробната му плоча да бъде изписана формулата за черната дупка, по-известна като формулата на Бекенщайн-Хокинг.Стивън Хокинг, смятан за един от най-големите умове в съвремието ни, беше прикован в инвалидна количка повече от 5 десетилетия, почина на 14 март в дома си.", "date": "2018.03.31", "title": "Днес е погребението на Стивън Хокинг"}
{"url": "http://www.novinite.bg/articles/158225/Manolova-Izlezte-ot-mrachnoto-nastroenie-i-napravete-dobro-delo-za-Velikden", "text": "„Мисля, че и днешният светъл християнски празник – денят наВъзкресението на Лазар, на Възкресението на надеждата и доброто, е повод даподсетим за кампанията „Великден за всеки“. Както е казал Христос на Лазар„стани и излез“, така бих се обърнала към българите да станат и да излязат отмрачното настроение, от липсата на перспектива и да погледнат света и некавсеки да направи едно добро дело, със сигурност ще се почувства по-добре.“ Товаказа омбудсманът Мая Манолова след празничната литургия, отслужена от отецЛазар, в столичния храм „Свети Великомъченик Георги Победоносец“ в кв.„Горубляне“.Манолова раздаде на социално слаби и възрастни хора от енорията 350пакета с храна, събрани от доброволците на Националната кампания „Великден завсеки – дари празник на баба и дядо“, която се организира под нейния патронажза трета поредна година.Омбудсманът обяви, че в началото на седмицата са разпределени първитесредства, постъпили по сметката на инициативата, които са в размер на 260 000лв., а обърнати във ваучери са за 13 000 пенсионери.„Кампанията е в разгара си. Всъщност, остава последната седмица, в коятохората, приближавайки се до светлия християнски празник все повече мислят заблизките си и за тези, които живеят в лишения. Това е седмицата, в коятоочакваме да съберем най-много дарения – по банковата сметка, на SMS-номера1255, а също и от инициативата „Купи и сподели“, която се провежда в 50магазина в 14 български града. Надявам се да постигнем резултата, койтопостигнахме и миналата година – 30 000 пенсионери с ваучери и поне още толковас пакети с храна“, посочи Манолова.Тя каза още, че не може да прецени за кого е по-важна тази кампания - захората, които няма какво да сложат на масата, за тези, които даряват или задецата, които се опитваме да научим на добро, съпричастност и споделяне.„Мисля, че кампанията е изключително позитивна. Тя събужда доброто вбългарина и тази година се надявам да има много по-добри резултати. Събралисме много храна, защото се включиха много доброволци, на които благодаря“,допълни обществения защитник и напомни, че инициативата „Купи и сподели“продължава и този уикенд.„Много се надявам, че тези, които няма да се включат в кампанията, ще сесетят преди празника, че в блока, на улицата има възрастни хора, които живеятсами и не могат да се справят. Мисля, че всеки може да отдели, за да направипразника на другиго по-добър. Благодаря и на медиите, защото иначе кампаниятаняма как да стигне до толкова много хора“, категорична бе Мая Манолова.По думите й, даряват не само хора с по-големи възможности, но и такива,които отделят по пет, десет или двадесет лв., както и фирми. Тя изрази надежда,че след вчерашното й посещение в парламента ще се включат и депутатите.Националната кампания „Великден за всеки“ набира финансови средства побанкова сметка в УниКредит Булбанк, разкрита конкретно и единствено за целитена кампанията, с титуляр Български Червен кръст:IBAN: BG53UNCR70001522802795Банков код: UNCRBGSFИли със SMS 1255 - на стойност 1 лев, освободен от ДДСЧрез on-line дарения от България и чужбина на сайта на БЧК –www.redcross.bg", "date": "2018.03.31", "title": "Манолова: Излезте от мрачното настроение и направете добро дело за Великден"}
