{"url": "http://www.novinite.bg/articles/156048/Nedovolstvo-v-Pomorie-sreshtu-stroeja-na-hotel-varhu-Yavorovite-skali", "text": "В Поморие жители на града изразиха недоволството си срещу бъдещото изграждане на хотел на емблематичните за града Яворови скали.Протестът не се състоя заради обявената грипна епидемия в областта. Недоволните се събраха в манастира „Свети Георги”, за да отправят молитва към светеца, покровител на Поморие, общинските съветници на сесията на 30 януари да гласуват \"против\" изграждането на хотел. От Общината са категорични, че инвестиционния проект няма да засегне нито паметника, нито алеята.", "date": "2018.01.27", "title": "Недоволство в Поморие срещу строежа на хотел върху Яворовите скали"}
{"url": "http://www.novinite.bg/articles/156055/Kaliforniya-s-plan-za-25-mlrd-dolara-za-uvelichavane-na-elektromobilite", "text": "Губернаторът на Калифорния Джери Браун представи късно снощи план на стойност 2,5 млрд. долара, чрез който ще бъдат подпомагани покупките на електромобили и разширяването на мрежата от станции за презареждане, информира \"Асошиейтед прес\", цитирана от БТА. Планът е част от усилията за постигане на целта до 2030 г. по калифорнийските пътища да се движат 5 милиона коли с нулеви емисии. Амбициозното предложение за трансформиране на калифорнийската \"автомобилна\" култура бе направено в началото на последната година от мандата на Браун, който полага основите екологичната му политика да бъде продължена и от неговия приемник. Губернаторът демократ превърна Калифорния в глобален лидер в борбата с климатичните промени на фона на решението на президента Доналд Тръмп да изтегли САЩ от Парижкото споразумение за климата. Броят на автомобилите с нулеви емисии, заложен в плана, е близо 15 пъти над 350 000-те такива коли, които вече се движат по пътищата на щата. За да бъде постигната целта, 40 процента от автомобилите, продавани през 2030 г. трябва да бъдат екологично чисти. Планът ще увеличи субсидиите, с които се подпомага покупката на електромобили. Калифорния предлага субсидии до 7000 долара за покупка на нови автомобили, задвижвани с електричество, горивни клетки или хибриди, макар повечето предоставяни суми да са по-малки. Предложението на Браун предвижда през всяка от идните осем години да бъдат отпускани субсидии на стойност 200 млн. долара.В него е заложено също увеличаване на станциите за презареждане до 250 000 за електромобили и 200 за водородни клетки спрямо съответно 14 000 и 31 в момента. Калифорния трябва рязко да намали замърсяването, причинявано от транспортния сектор, за да постигне целта си до 2030 година емисиите парникови газове да бъдат с 40 процента под нивата от 1990 година. Замърсяването от коли, камиони и други транспортни средства има най-голям дял в парниковите емисии. Щатът успешно намали емисиите от електроцентрали благодарение на широкото разпространение на енергията от вятърни, слънчеви и хидроцентрали, но замърсяването от транспорта леко се увеличи, припомня АП.  ", "date": "2018.01.27", "title": "Калифорния с план за 2,5 млрд. долара за увеличаване на електромобилите"}
{"url": "http://www.novinite.bg/articles/156047/Nyama-postradali-balgari-pri-vzriva-na-kola-bomba-v-Kabul", "text": "Няма пострадали български граждани при терористичната атака с кола-бомба в афганистанската столица Кабул, съобщиха от Министерството на външните работи (МВнР).Служителите в българската дипломатическа мисия в Афганистан са невредими, информират от външното ведомство. Над 60 са загинали и над 100 са ранени при атентат в афганистанската столица Кабул, съобщават информационните агенции.Експлозията е избухнала в близост но сградата на Министерството на вътрешните работи на страната, офиса на Европейския съюз и сградите на множество посолства.", "date": "2018.01.27", "title": "Няма пострадали българи при взрива на кола-бомба в Кабул"}
{"url": "http://www.novinite.bg/articles/156025/Vremeto-prez-uikenda", "text": "В събота ще се задържи предимно слънчево и почти тихо. Максималните температури ще бъдат между 1 и 4 градуса в Северна и между 3 и 8 градуса в Южна България, сочи прогнозата на НИМХ - БАН. По Черноморието на места ще има мъгла или ниска облачност, като временно подобрение на видимостта и разкъсване на облачността ще настъпва в часовете около и след обяд. Почти тихо време. Максималните температури на въздуха ще бъдат 4-5 градуса. Температурата на морската вода ще бъде 6-7 градуса; вълнението на морето - 1-2 бала. Над планините ще бъде слънчево, след обяд с разкъсана висока облачност. Ще духа слаб, по билата до умерен северозападен вятър. Максималната температура на височина 1200 м ще бъде около 4 градуса, на 2000 м - около 0 градуса. През уикенда и в неделя времето ще бъде предимно слънчево, с временни увеличения на облачността. В неделя ще се появи северозападен вятър, до края на деня ще се усили до умерен, а в понеделник временно ще е силен. Бързо ще се затопли; минималните температури вече ще са близки до 0 градуса, а максималните - близки до 10 градуса.", "date": "2018.01.27", "title": "Времето през уикенда"}
{"url": "http://www.novinite.bg/articles/156027/Stolichna-obshtina-Vazduhat-otnovo-e-mrasen-slezte-ot-avtomobilite", "text": "Нивото на фини прахови частици във въздуха на София отново е над нормата. За днешния ден Столична община обяви предупреждение за очаквано повишение на нивата на фини прахови частици във въздуха. Според станцията в ж.к. Дружба предупреждението е за умерено замърсяване, в кв. Павлово – за средно, в кв. Хиподрума – високо, в ж.к. Надежда – средно.За намаляване на замърсяването общината призовава жителите и гостите на София да ограничат движението на личните си автомобили и да използват градски транспорт.", "date": "2018.01.27", "title": "Столична община: Въздухът отново е мръсен, слезте от автомобилите"}
{"url": "http://www.novinite.bg/articles/156029/Maskaradniyat-festival-Surva-tradiciyata-ojivyava-v-Pernik", "text": "Рекорден брой от 7477 участници ще има на 27-ия Международен фестивал на маскарадните игри „Сурва” в Перник тази година. Сред тях повече от 800 деца.17 групи от осем държави ще се включат във фестивала на маскарадните игри – от Испания, Италия, Сърбия, Португалия, Албания, Румъния.В центъра на града предстоят състезателни дефилета, ще отворят врати ателиета за маски и марионетки.Група от десетки участници във фестивала в този момент се подготвя да тръгне от Благоевград към Перник. ", "date": "2018.01.27", "title": "Маскарадният фестивал \"Сурва\" – традицията оживява в Перник"}
{"url": "http://www.novinite.bg/articles/156033/Polovin-Balgariya-e-v-gripna-epidemiya", "text": "Половин България вече е в грипна епидемия, от днес такава е обявена и в София.Стотици училища остават затворени заради извънредната ваканция.Училищата в столицата ще останат затворени заради грипа общо 11 дни - до 6 февруари включително, заради междусрочната ваканция, която се запазва.В областите с обявена грипна епидемия се ограничават детските и женските консултации, ваксинациите и свижданията в болниците.", "date": "2018.01.27", "title": "Половин България е в грипна епидемия"}
{"url": "http://www.novinite.bg/articles/156041/Osvobojdavat-arestuvanite-sauditski-princove", "text": "Милиардерите затворници в Саудитска Арабия скоро ще бъдат освободени. Това обяви най-известният от задържаните - Ал Уалид бин Талал.Принцът посрещна телевизионен екип на Ройтерс в стаята си в хотел в столицата Рияд. Луксозният хотел служи като затвор повече от два месеца.Бин Талал каза, че очаква самият той да бъде освободен до дни и дори да запази състоянието си, което се оценява на 17 милиарда долара. Някои от саудитските богаташи вече са на свобода, защото сключиха сделка с кралското семейство и се съгласиха да платят на държавата огромни суми.В края на миналата година около хиляда благородници, бизнесмени и високопоставени служители бяха арестувани по заповед на престолонаследника на Саудитска Арабия.Официалната версия е борба с корупцията, а неофициалната, че младият принц Мохамед бин Салман отстранява конкурентите си по пътя към пълната власт.", "date": "2018.01.27", "title": "Освобождават арестуваните саудитски принцове"}
{"url": "http://www.novinite.bg/articles/156043/Dete-i-maj-postradaha-pri-tejka-katastrofa-blizo-do-Popovo", "text": "Дете на 2 години и водач на автомобил пострадаха при тежка катастрофа в близост до Попово. По непотвърдена информация те са транспортирани до болницата в Търговище.Транспортното произшествие, при което са се сблъскали два автомобила, е станало по обяд на главния път Търговище-Попово, в близост до разклона за село Глогинка.До приключване на огледа на местопроизшествието движението по главния път е спряно. Организирани са обходни маршрути – пътуващите в посока Търговище трябва да минат през Омуртаг, а пътуващите в обратната посока – през селата Дралфа, Маково, Елена и Ломци.", "date": "2018.01.27", "title": "Дете и мъж пострадаха при тежка катастрофа близо до Попово"}
{"url": "http://www.novinite.bg/articles/156045/Katastrofa-po-patya-za-Pernik-zatrudnyava-dvijenieto", "text": "Катастрофа между два леки автомобила затруднява движението на изхода на кв. „Княжево“ в посока Перник, съобщава Агенция „Фокус”.Образувало се е задръстване от кръстовището между Горнобански път и Околовръстното шосе. При инцидента няма пострадали. Нанесени са значителни материални щети по едното от превозните средства.От АПИ информират, че движението по пътя София-Перник при Черния кос се извършва в една лента. Трафикът се регулира от пътни полицаи.Припомняме, че движението към Перник е натоварено заради маскарадния фестивал \"Сурва\", който се провежда там. Зрители на NOVA сигнализират за километрично задръстване на входа на града.", "date": "2018.01.27", "title": "Катастрофа по пътя за Перник затруднява движението"}
{"url": "http://www.novinite.bg/articles/156037/Grisho-Imam-problemi-s-ramoto-chakam-rezultatite-ot-pregledite", "text": "„Каквото и да кажа за играта си в Австралия, ще звучи като извинение. Със сигурност в много от мачовете можех да играя по-добре, не бях във форма”, каза на пресконференция в София първата ни ракета Григор Димитров след участието си на турнира в Мелбърн. Той е в България, седмица преди старта на турнира Diema Xtra Sofia Open.„Винаги изисквам повече от себе си. Понякога тялото просто не иска. Прибрах се от Австралия, направих прегледи в Монако, защото не се чувствах добре, особено в края на турнира в Мелбърн. Трябва да намеря начин да се възстановя, защото здравето е най-важното за мен”, каза Гришо.„Очаквам резултатите от докторите да дойдат тези дни и да съм готов за турнира в София. Рамото ми е доста преуморено, имах болки в последните три мача и затова не играх добре. Понякога не можеш да вървиш срещу тялото си. Не искам да давам празни обещания. Искам да дам време на тялото си”, заяви първата ни ракета.„Не смятам, че играх добър тенис в Австралия, но въпреки това постигнах добър резултат. Искам да остана позитивен. Не всеки ден може да се събудиш и да играеш тенис на 100%”, призна Гришо.„Увереността идва с мачовете, които печелиш, а не с ранглистата. Винаги искам да тренирам повече, защото когато достигнеш този връх, е още по-трудно да го задържиш”, смята първата ни ракета.", "date": "2018.01.27", "title": "Гришо: Имам проблеми с рамото, чакам резултатите от прегледите"}
{"url": "http://www.novinite.bg/articles/156046/Sani-Jekova-specheli-malkiya-final-na-Svetovnata-kupa-v-Bansko", "text": "Българската сноубордистка Александра Жекова се представи страхотно в състезанието по спринт бордъркрос в Банско, кръг от Световната купа, след като спечели малкия финал в надпреварата.Жекова успя да покаже достатъчно в квалификацията, за да регистрира време 22.71 секунди и да заеме 18-а позиция, с което си осигури участие в четвъртфиналите.След това българката завърши трета в своята серия, за да продължи към полуфиналите и да намери място сред 12-те най-добри в дисциплината.Жекова остана пета в полуфиналната си серия и не успя да стигне до големия финал, но след това се представи много силно в малкия финал, за да пребори конкуренцията и да го спечели, с което да зарадва многобройната публика в Банско.По този начин нашата сноубордистка остана на седмо място в крайното класира за деня. Състезанието бе спечелено от французойката Шарлоте Банкс, а на почетната стълбичка се качиха още Микела Мойоли и Нели Моен Локоз.Утре в Банско предстои второто състезание в Паралелния гигантски слалом, където при мъжете ни представя топ сноубордистът ни Радослав Янков.", "date": "2018.01.27", "title": "Сани Жекова спечели малкия финал на Световната купа в Банско"}
{"url": "http://www.novinite.bg/articles/156030/Dneven-horoskop-za-27-yanuari", "text": "Днес до обяд ще ви е малко напрегнато. Следобедът ще можете по-бодро да се заемете с нещата си. Не преглеждайте набързо кореспонденцията си, отделете повече време, може би в някое писмо се крие нещо важно.Преди обяд ще сте още под въздействието на вчерашни впечатления, но след това ще ви напомнят, че имате доста служебни задачи. Не се дразнете от лошото отношение към вас, може би някои хора не са прекарали вечерта си приятно като вас.Днес е ден, в който трябва да поработите върху себе си. Опитайте се да бъдете честни, погледнете се обективно, без да се осъждате и да си давате оценки. Просто наблюдавайте и мислете и нещата сами ще се наместят.Вижте повече на: ", "date": "2018.01.27", "title": "Дневен хороскоп за 27 януари"}
{"url": "http://www.novinite.bg/articles/156026/Kyurdi-protestirat-v-Germaniya", "text": "Около 450 кюрди излязоха по улиците на германския град Хамбург, за да протестират срещу турската военна операция срещу кюрдските сили в Северна Сирия, предаде ДПА.Протестът вчера беше организиран, след като в понеделник в Хамбург имаше по-малка демонстрация, в която участваха около 200 души.\r\n\r\n\r\n ", "date": "2018.01.27", "title": "Кюрди протестират в Германия"}
{"url": "http://www.novinite.bg/articles/156031/Pochitame-jertvite-na-Holokosta", "text": "Днес почитаме жертвите на Холокоста. 27 януари е международният ден в тяхна памет.На този ден преди 73 години е освободен концентрационният лагер Освиенцим.\"Общ план за окончателното разрешаване на еврейския въпрос в Европа\" - такава заповед с подписа на Хитлер от януари 1942 г. предвижда депортирането на 11 милиона евреи в концентрационни лагери.Част от този списък е и страната ни. България обаче успява да спаси своите 48 000 евреи.", "date": "2018.01.27", "title": "Почитаме жертвите на Холокоста"}
{"url": "http://www.novinite.bg/articles/156039/Nad-50-raneni-pri-eksploziya-na-kola-bomba-v-Kabul-ima-zaginali", "text": "Над 50 ранени са докарани в болницата на италианската неправителствена организация \"Имърджънси\" в  след мощната , разтърсила по-рано днес центъра на афганистанската столица, предаде Франс прес.Повече от 50 ранени са докарани в болницата на \"Имърджънси\". Това е , писа в Туитър организацията.Афганистанското вътрешно министерство съобщи, че става въпрос за взривена  бомба. Според Ройтерс има и убити. За момента никой не е поел отговорност за акта.", "date": "2018.01.27", "title": "Над 50 ранени при експлозия на кола бомба в Кабул, има загинали"}
{"url": "http://www.novinite.bg/articles/156028/Dve-minuti-do-kraya-na-sveta", "text": "Този Тръмп, тези атомни оръжия, този климат… Само две минути ни делят от края на света! Екип от учени представи във Вашингтон най-новото издание на т.нар. \"Часовник на апокалипсиса\", който тиктака вече над 70 години.Doomsday clock - така се нарича в оригинал този часовник, който отброява минутите до края на света. Създаден е още през 1947 година, когато стрелките на часовника са показвали 12 без 7. Оттогава насам специален екип от учени, сред които и цял отбор Нобелови лауреати, се събира всяка година, за да реши дали стрелката трябва да бъде изместена по-близо или по-далеч от 12 - часа хикс, в който ще настъпи краят на света.През 1947 година, когато е създаден \"Часовникът на апокалипсиса\", посланието на учените гласи, че ако човечеството не престане да размахва ядрени оръжия и продължи да опустошава планетата, гибелта му е гарантирана.А днес? Днес часовникът показва, че вече е 12 без 2. Положението, следователно, е наистина сериозно. Толкова сериозно, колкото е било през 1953 година - след първите опити с водородна бомба. Но тъй като в годините след това разумът и усилията по разоръжаването все пак надделяват, стрелката е върната назад. Откакто обаче американският президент се казва Доналд Тръмп, часовникът на учените очевидно тиктака все по-бързо. И ето, че тази година отброява само две минути до края на света.Не е трудно да отгатнем кои са причините за тази апокалиптична прогноза: непредвидимият севернокорейски лидер, реториката на Вашингтон, търканията около ядреното споразумене с Иран, застрашаващата ни климатична катастрофа. А и с информационното общество нещата не вървят никак добре. С други думи: ако някой е очаквал да чуе добри новини на пресконференцията, на която учените представиха тазгодишното положение на стрелките, определено е останал разочарован. \"За пръв път от много години насам между Русия и САЩ не се отваря и дума за ядрено разоръжаване\", заяви на пресконференцията професор Шарън Скуасони от университета \"Джордж Вашингтон\". А физикът Лорънс Краус даде ясно да се разбере, че вече започва да губи търпение. \"Ако нашите правителства не пристъпят към действия, ние, гражданите, трябва да вземем нещата в свои ръце\".Но какво точно можем да направим? На първо място може би да не избираме неуравновесени хора на високи държавни постове. Няма да е зле също така най-сетне да си отворим устата, да протестираме, да се ангажираме. В противен случай ни остават само две минути, поне според прогнозата на учените.И така: последните 120 секунди. Какво прави човек в една такава ситуация? Търси къде да се скрие? Запасява се с хранителни продукти? Или може би преглежда още веднъж апокалиптичното произведение на Карл Краус \"Последните дни на човечеството\"?И понеже всичко това звучи наистина страшно и в мислите си вече сме се втурнали да бягаме някъде в Космоса, може би ще ни помогне да си спомним за г-н Армстронг. Но не за астронавта Нийл Армстронг, а за певеца Луис Армстронг, завещал ни тези чудесни редове от своята песен \"What a wonderful world\":I see trees of green, red roses tooI see them bloom for me and youAnd I think to myself: What a wonderful world.Странно, че навремето СиЕнЕн пускаше точно тази песен, докато показваше кадрите с американски войници в Ирак, изпратени на лов за Саддам Хюсеин. Но това е съвсем друга тема...", "date": "2018.01.27", "title": "Две минути до края на света"}
{"url": "http://www.novinite.bg/articles/156035/Germanskiyat-prezident-shte-poseti-Jordaniya-i-Livan", "text": "Германският президент  започва четиридневна обиколка в , по време на която ще разговаря с политическите лидери на Йордания и Ливан и ще посети германските войници, базирани в района, предаде ДПА. Президентът, придружаван от съпругата си Елке Бюденбендер, ще посети също бежански лагер.Щайнмайер е първият германски държавен глава на визита в Ливан от 120 години, макар че като външен министър той е бил в Йордания седем пъти, а в Ливан - шест.Основни теми в дискусиите ще са сирийската война и предизвиканата от нея бежанска вълна, Близкоизточният конфликт като цяло и ислямисткият тероризъм, посочи канцеларията на Щайнмайер в Берлин.Възможно е да бъде повдигнат и въпросът за износа на германско оръжие в района, породил разгорещени дебати в Германия.И Йордания, и Ливан се задъхват под бремето на голям брой бежанци от Сирия. По данни на ООН в Ливан сега те са около един милион, а в Йордания - над 600 000.Утре Щайнмайер ще се срещне в Аман с йорданския крал Абдула и кралица Рания. В понеделник той ще посети въздушна база Азрак, където около 300 германски войници наред с четири разузнавателни самолета \"Торнадо\" и самолет-цистерна подпомагат борбата срещу групировката \"Ислямска държава\". Германия прехвърли в Йордания военните си от турската база \"Инджирлик\", след като Анкара многократно възпрепятства достъпа на германски парламентаристи до тях.Макар Берлин да е силно заинтересован от разширяване на връзките с Йордания и от стабилността в кралството, участието на Аман във войната в Йемен внася напрежение в двустранните отношения. Германското правителство наскоро спря оръжейния износ в страни, участващи в тази война.Същевременно около 130 милиона евро са отпуснати за 2018 г. като \"оръжейна дотация\", както беше предвидено миналата година.Германският министър на отбраната Урсула фон дер Лайен наскоро предаде 56 микробуса, 70 камиона и два учебни самолета на йорданските сили за сигурност за подобряване на мобилността им по границата със Сирия.Пак в понеделник германският президент ще се срещне в Бейрут с ливанския си колега Мишел Аун, с премиера Саад Харири и с председателя на парламента Набих Бери. В края на миналата година Харири подаде оставка, а после я оттегли, хвърляйки страната в политическа криза.Преди да се върне в Берлин в сряда, Щайнмайер ще посети също германските морски пехотинци в състава на Временните сили на ООН в Ливан (ЮНИФИЛ), разположени по границата с Израел.", "date": "2018.01.27", "title": "Германският президент ще посети Йордания и Ливан"}
{"url": "http://www.novinite.bg/articles/156052/Novo-teritorialno-razpredelenie-prekroyava-kartata-na-Balgariya", "text": "Картата на районите в България ще бъде преначертана. Това съобщи министърът на регионалното развитие и благоустройството Николай Нанков по време на парламентарния контрол в петък. Предвижда се сегашните шест района на планиране да бъдат окрупнени или променени, защото част от тях вече не отговарят на европейските критерии. Междуведомствена работна група вече е разработила три варианта за ново териториално разпределение. Според тях районите ще са пет, четири или шест, но с различен обхват. В момента България е разделена на шест района - Югозападен, Южен централен, Югоизточен, Североизточен, Северен централен и Северозападен. Едно от предложенията предвижда сегашният Северозападен регион (Видин, Монтана, Враца), който е най-бедният не само в България, но и в целия ЕС - да се събере с областите Софийска, Благоевград, Кюстендил и Перник в нов Западен район. При този вариант област София-град ще бъде самостоятелен район. Има и вариант, в който Северозападът ще стане част от нов Дунавски регион, в който ще влязат и повечето области на север от Балкана. Варна, Добрич и Шумен пък ще са заедно със Сливен, Ямбол и Бургас в Черноморския район. Реформата в районирането се налага най-вече заради запустяващия Северозападен район, пише \"Сега\". Там вече живеят по-малко от изискваните според европравилата за регионално деление 800 000 души. Очертава се в близките години това да се случи и със сегашния Северен централен район, където населението е достигнало тази граница. Според европейския регламент населението в един район за планиране не бива да пада под 800 000, както и да превишава 3 милиона души. Вариантите тепърва се ще се обсъждат от комисиите в парламента, регионалните и областните съвети за развитие, неправителствените организации и др., обясни Николай Нанков пред депутатите. Той подчерта, че работната група е отворена за предложения и увери, че няма да се стига до крайно решение още тази година. Новото райониране, съобразено с европейските критерии, трябва да влезе в сила за следващия програмен период - 2021-2027 г., за да няма проблеми с усвояването на евросредствата за регионално развитие от новия бюджет на ЕС.", "date": "2018.01.27", "title": "Ново териториално разпределение прекроява картата на България"}
{"url": "http://www.novinite.bg/articles/156054/Protest-blokira-patya-za-Vidin-za-5-chasa", "text": "Над 150 жители на Берковица, Вършец и балканските села в Северозападна България излязоха на протест в прохода \"Петрохан\" с искане за прокарване на тунел през Балкана. Съоръжението под планината ще свърже столицата и Южна България с най-бедния и запустяващ от години регион на страната и Европейския съюз и ще помогне за съживяването на икономиката и спиране обезлюдяването на района, заявиха хората. ", "date": "2018.01.27", "title": "Протест блокира пътя за Видин за 5 часа"}
{"url": "http://www.novinite.bg/articles/156040/Jiteli-na-Gorublyane-blokirat-Okolovrastnoto-ne-iskat-nov-park", "text": "Жители на столичния квартал Горубляне блокират кръстовището на бул. „Самоковско шосе” и Околовръстния път за по 10 минути на половин час. Те протестират срещу проекта да се изгради нов парк Изток в района, съобщи бТВ. Хората недоволстват срещу плановете на общината върху 1250 декара между кварталите „Младост” и „Горубляне” да бъдат изградени зелени площи и атракции.Гражданите настояват паркът да бъде направен на общински имоти, а не върху собствените им земи, които трябва да бъдат отчуждени за целта срещу обезщетение. Жителите на Младост поддържат идеята за парка. От Горубляне се опасяват, че земята няма да бъде изплатена, защото с промени в Закона за устройството и застрояването на Столичната община, ще бъдат лишени от възможността да сменят предназначението на терените си, които към момента са отредени за озеленяване. ", "date": "2018.01.27", "title": "Жители на Горубляне блокират Околовръстното, не искат нов парк"}
{"url": "http://www.novinite.bg/articles/156032/Mareshki-Iskame-razpuskane-na-parlamenta-i-prezidentstvoto", "text": "„Няма шанс да подкрепим искането на БСП за референдум по Истанбулската конвенция. Това е поредното цинично предложение, което идва от тяхна страна”, заяви в „Събуди се” лидерът на партия ВОЛЯ Веселин Марешки.„Моето лично мнение е, че няма как да не подкрепя текстове, които се отнасят до защита правата на жените и децата и правото им на достоен живот”, допълни той.„Искаме президентството и парламентът да се разпуснат, защото там няма реални хора, а високоплатени артисти, на които някой им пише речите. Те ги наизустяват и ги произнасят. Правим отчет на една година на президентската институция. Аз харесвам човекът Румен Радев, а не президентът Румен Радев, която само хули депутатите”, каза още Веселин Марешки. По отношение на вота на недоверие той заяви, че няма как ВОЛЯ да участва в \"един такъв безсмислен цирк\", когато липсва алтернатива.„В залата се видя един беззъб вот, който накрая се превърна и в циничен, защото един от депутатите на БСП каза, че разчитат на Патриотите да ги подкрепят”, поясни още лидерът на ВОЛЯ.", "date": "2018.01.27", "title": "Марешки: Искаме разпускане на парламента и президентството"}
{"url": "http://www.novinite.bg/articles/156034/Skopie-sas-speshni-merki-sreshtu-mrasniya-vazduh", "text": "Поглед към Македония - какво правят там, след като преди около месец Скопие беше обявен за най-мръсния град в света. Измервателните страници отчетоха рекордни нива на замърсяване на въздуха. Правителството и местните власти предприеха спешни мерки за справяне с проблема.Към днешна дата в македонската столица живеят около 1 милион души. На 14 декември 2017 година измервателните страници в Скопие отчетоха рекордни цифри – прахови частици близо пет пъти над нормата. За последното тримесечие на територията на Скопие има два пика на замърсяване на въздуха. Точно заради това общината взе спешни мерки.Сред краткосрочните мерки са  специален режим на фабриките, които замърсяват въздуха, доставките и зарежданията на магазините се осъществяват в определи часове без трафик, допълнително озеленяване на Скопие, забрана за коли на територията на планината Водно. Задължение за шофьорите е да почистват колите си преди да излязат на улицата.Освен мерките на общината, правителството също предложи мерки за борба със замърсяването. В дните с високи нива на прахови частици във въздухаа бременните, хората над 60 години и хроничноболните са освободени от работа. Забранено е влизането на тежкотоварни превозни средства в централните градски части, намалено работно време за работещите и безплатен градски транспорт.В дългосрочен план кметът на Скопие Петър Шилегов и екипът му планират газификация на града. За нивата на замърсяване са изградени измервателни станции, стопанисващи се от Министерство на околната среда. Информацията от тях може да бъде видяна в реално време чрез мобилно приложение.От бюджета за миналата година на Скопие се изразходваха рекордни средства срещу замърсяването и властите често афишираха това. Сега остава тази година да видим дали ще има адекватни решения или като всяка година ще се работи само за моментно решение на проблема.", "date": "2018.01.27", "title": "Скопие със спешни мерки срещу мръсния въздух"}
{"url": "http://www.novinite.bg/articles/156042/Nankov-Shte-predloja-da-se-zabrani-promyana-na-pola-v-grajdanskite-registri", "text": "Промени в закона за гражданската регистрация, които забраняват промяна на пола в регистрите, е готов да предложи регионалният министър Николай Нанков. С твърдо убеждение бих подкрепил това, с изключение на случаите с хермафродити, които са наистина много редки, заяви министърът по Дарик радио. МРРБ отговаря за гражданската регистрация, в закона липсва ясен регламент в посока на пола. Николай Нанков каза още, че ще инициира дебати по темата.Всяка стъпка в тази посока предизвиква дискусии и разделение в обществото, но аз лично смятам, че подобна поправка би била напълно резонна и отчитам като пропуск, че не е направена, коментира регионалният министър.", "date": "2018.01.27", "title": "Нанков: Ще предложа да се забрани промяна на пола в гражданските регистри"}
{"url": "http://www.novinite.bg/articles/156038/Viceprezidentat-Jotova-pisa-550-na-nachalnika-si-Rumen-Radev", "text": "Вицепрезидентът Илияна Йотова писа на държавния глава Румен Радев 5,5 по шестобалната система. Президентът Румен Радев сам взима решенията си, много трудно се поддава на каквито и да било влияния. Слуша съвети, прави си своя анализ и накрая последната дума е негова, каза вицепрезидентът Илияна Йотова по бТВ. Президентът казва на глас това, за което българите говорят. За това как работи парламентът, каква е добавената му стойност, коментира тя. Преди една година обещахме на хората, че ще говорим това, което тях ги интересува\", посочи вицепрезидентът. По повод дебата относно Истанбулската конвенция, Йотова заяви: Дискусията не е завършла, даже бих казала, че не е започнала. Аз ще се включа в нея, когато видя пакета от закони към нея. До последно не вярвах на очите си, че Министерство на правосъдието ще влезе в тази дискусия без закони към нея. Може би не са готови. Вицепрезидентът допълни, че Министерският съвет твърде набързо се е опитал да прокара станбулската конвенция и това не му прави чест. Приемам изцяло предложението на БСП да има референдум за Истанбулската конвенция. Нека да има референдум, това означава да се разясни този документ на хората, обясни Илияна Йотова. Йотова коментира и казуса с убиеца на баща ѝ, който поискал да бъде помилван. Опитах се да прочета документите, но в първите страници прочетох някои неща, и затова помолих президента да се занимае с тоя случай по изключение. Всъщност прочетох последните думи на баща ми, които никога не съм виждала преди това. С ясното съзнание, че живота му завършва неговото послание е към мен и сестра ми”, разказа Илияна Йотова.Бащата на Йотова – Малин Тодоров бе нападнат с нож във влака София – Драгоман преди 15 години и почина от раните си в „Пирогов”.", "date": "2018.01.27", "title": "Вицепрезидентът Йотова писа 5,50 на началника си Румен Радев"}
{"url": "http://www.novinite.bg/articles/156049/V-Albaniya-protestirat-sreshtu-pravitelstvoto", "text": "Опозицията в  провежда днес , като обвинява кабинета във връзки с организираната престъпност и го призовава да подаде , предаде Асошиейтед прес.Хиляди поддръжници на дясноцентристката Демократическа партия, нейния съюзник Социалистическо движение за интеграция и други по-малки партии, се събраха днес на главния булевард на Мъчениците на нацията, за да протестират срещу правителството. Полицията е засилила мерките за сигурност около сградата на правителството, където се провежда митингът.Протестът е смятан за тест за подкрепата към Демократическата партия, която претърпя голяма загуба на изборите миналата година, осигурявайки си само 43 места в 140-местния парламент.Сръбската телевизия РТС съобщи, че хиляди демонстранти са се събрали в центъра на Тирана, за да протестират срещу начина, по който страната е управлявана от правителството на Еди Рама. Участниците в протеста носят албански и американски знамена, а някои са облечени в затворнически униформи. Колоната е водена от лидера на демократите Лулзим Баша и бившия албански премиер Сали Бериша.", "date": "2018.01.27", "title": "В Албания протестират срещу правителството"}
{"url": "http://www.novinite.bg/articles/156050/Nad-500-mln-dolara-sa-izcheznali-ot-yaponska-borsa-za-kriptovaluti", "text": "Близо 58 милиарда йени (533 милиона долара) в  са изчезнали от  заради , съобщиха местни медии, цитирани от ДПА.Платформата  (Coincheck), която е оператор на дигиталната валута НЕМ (NEM), съобщи на сайта си вчера, че спира продажбите и тегленията на валутата, както и търговията с повечето други криптовалути и японски йени.Президентът на платформата Коичиро Вада се извини за инцидента и посочи, че може да се наложи компанията да потърси финансова подкрепа. , която се определя като водещата борса за търговия с биткойн и други криптовалути в Азия, уточни, че е открила нерегламентиран достъп до системата вчера рано сутринта.През 2014 г. около 48 млрд. йени бяха изгубени на борсата за търговия с биткойн Ем ти Гокс (Mt Gox) в Токио. ", "date": "2018.01.27", "title": "Над 500 млн. долара са изчезнали от японска борса за криптовалути"}
{"url": "http://www.novinite.bg/articles/156051/Zapochvat-karnavalnite-shestviya-v-Italiya", "text": "Италия се впуска в карнавални тържества, като първите шествия започват днес в различни градове, предаде ТАСС. Празненствата продължават близо три седмици и завършват на 13 февруари. Много туристи се събират във Венеция, където се провежда най-известният карнавал. Главните събития там са \"Полетът на Ангела\" и \"Шествието на Мария\", които ще бъдат на 2 и 3 февруари.От днес в програмата на карнавала във Венеция са планувани множество събития - от улични представления до посещения на най-големите градски музеи. Едно от първите мероприятия еПразникът на водата, който през тази година е посветен на цирка. Участниците в празника ще дефилират с карнавални костюми. \r\n\r\n", "date": "2018.01.27", "title": "Започват карнавалните шествия в Италия"}
{"url": "http://www.novinite.bg/articles/156053/Turciya-prizovava-SASht-da-se-otkajat-ot-provokacii-v-Siriya", "text": "Турция е в активна комуникация със САЩ по повод предстоящата операция в сирийския Манбидж и разчита на разбиране от американската страна, заяви председателят на парламентарната комисия по външна политика в Анкара Волкан Бозкър.Той посочи, че Анкара настоява Вашингтон да се откаже от формирането на ситуация, която би могла да доведе до конфликт между двете държави в Сирия. „С оръжейните доставки за кюрдските отряди в Сирия САЩ започнаха опасна игра. Анкара няма да допусне терористите да контролират териториите на Сирия край южните граници на Турция“, отбеляза Бозкър.Той припомни, че турската страна от самото начало е изисквала зоната, контролирана от кюрдските отряди в Сирия, да не обхваща районите на запад от река Ефрат. Именно заради това беше проведена операцията „Щит на Ефрат“, поясни Бозкър подчерта, че след операцията в Африн ще последва такава и в Манбидж, тъй като е наложително районът да бъде прочистен от отрядите на сирийския клон на ПКК.Противно на твърденията на президента Ердоган, че там доминира арабското население и няма никакви кюрди, Бозкър заяви, че ако до началото на конфликта в този район те почти не са присъствали, то сега картината е променена и населението е основно кюрдско. Турция няма да допусне изменения в етническата карта на Сирия, подчерта той.„Ако САЩ искат да влязат в Сирия, Ирак или изобщо в региона, Турция е най-мощният им партньор. Единствено на Турция те могат да вярват и да продължат сътрудничеството, и заедно със съвместни усилия можем да установим мира и спокойствието. Но вместо очакваното партньорство, те направиха грешния избор да подкрепят терористична групировка, създадена да враждува и вреди на Турция. Изправени сме пред заплаха за цялото ни бъдеще, пред опасността с бомбените нападения в онзи регион да бъде променена етническата карта, да се установи хегемонията на една етническа група и да се отвори пътят към още по-големи проблеми“, коментира Бозкър.Анадолската агенция съобщава за телефонен разговор през изтеклата нощ между прессекретаря на турския президент Ибрахим Калън и съветника на американския държавен глава по националната сигурност Хърбърт Макмастър. В хода на разговора съветникът на Тръмп е уверил, че САЩ прекратяват оръжейните доставки за кюрдските милиции в Сирия. Това е и главната претенция на Анкара пред Вашингтон.Освен това двамата са обменили позиции за хода на операцията „Маслинова клонка“ в Африн, както и за политическия преходен процес в Сирия. Ибрахим Калън е подчертал изключителната важност да бъде оценено безпокойството на Анкара по въпросите на националната сигурност и е отбелязал необходимостта от координация на действията с цел разпространението на недостоверна информация да бъде предотвратено. Външният министър на Турция Мевлют Чавушоглу също коментира уверенията на Макмастър за прекратяването на оръжейните доставки за кюрдските милиции в Северна Сирия. „Анкара очаква от Вашингтон конкретни действия, а не уверения. Ние очакваме доказателства за това. САЩ са длъжни да преустановят връзките си терористите“, заяви той.", "date": "2018.01.27", "title": "Турция призовава САЩ да се откажат от провокации в Сирия"}
{"url": "http://www.novinite.bg/articles/156036/Posledna-godina-lepim-vinetki-na-stakloto-na-avtomobila", "text": "Последна година летим винетки на стъклото на автомобила си, обяви в предаването \"Седмицата\" по Дарик министърът на регионалното развитие и благоустройството Николай Нанков. Това ще се случи след задействането на тол системата, което ще се случи през 2019 г. \"Ще въведем електронни винетки, като нашето обещание е, че това по никакъв начин няма да се отрази на тяхната цена. Тя ще бъде разпознавана чрез автоматични четци, които ще бъдат поставени на пътищата по линия на тол системата. Освен на бензиностанции, ще се закупуват и на специални пос терминали\", обясни Нанков. По отношение на тол системата, регионалният министър смята най-удачно тя да важи за пътищата, които са рехабилитирани и в добро състояние. За кои участъци ще бъде в сила ще стане ясно с категоричност след обществена дискусия и решение на Министерски съвет. \"По мое убеждения, за най-справедливо смятам, да функционира само на пътните отсечки, които са в добро състояние - пътища от първи и втори клас. Друга идея е да обхванем и част от третокласната пътна мрежа\", посочи Нанков. За миналата година над 350 милиона лева са приходите от продажбата на винетки, като 103 милиона от тях са от тежкотоварни автомобили. \"Почти няма държава в света, в която състоянието на пътищата да се поддържа от таксите за леките автомобили, а от тежкотоварните. Това ще се промени с въвеждането на тол системата - тези, които амортизират пътищата ще плащат повече\", каза още министърът.", "date": "2018.01.27", "title": "Последна година лепим винетки на стъклото на автомобила"}
{"url": "http://www.novinite.bg/articles/156044/Nikolina-Angelkova-Tryabva-da-se-stroyat-liftove-ne-samo-v-Pirin", "text": "Трябва да се строят лифтове и то не само в Пирин, заяви министърът на туризма Николина Ангелкова в предаването \"Седмицата\" по Дарик. Според нея изграждането на такива съображения допълнително помага за развитието на туризма. \"Министерството винаги е било за изграждането на лифтове, особено втори такъв в Банско. Винаги сме подкрепяли развитието на зимния и планинския туризъм и то целогодишно. За целта трябва да има лифтове и в Боровец, Пампорово, Витоша\", обясни Ангелкова. Според нея тези съоръжения са най-екологичния начин за достигане до планините, но трябва да бъдат изградени изцяло съобразно европейското и българското законодателство. Тя увери, че става дума не за 48%, а за 2% площ, на която е предвидено да бъде изградена спортна инфраструктура.  Министър Ангелкова прогнозира, че зимният сезон ще бъде много успешен. Още се очаква окончателната статистика за цялата 2017 г., като до ноември ръстът на туристите е 7,3%.  ", "date": "2018.01.27", "title": "Николина Ангелкова: Трябва да се строят лифтове не само в Пирин"}
