{"url": "http://www.novinite.bg/articles/153995/Po-skap-gaz-s-3-iska-Bulgargaz-ot-2018-g", "text": "\"Булгаргаз\" предлагат увеличение на цената на природния газ с близо 3% от 1 януари 2018 г., съобщиха от пресцентъра на дружеството. То е внесено в Комисията за енергийно и водно регулиране (КЕВР).Предложението е цаната за първо тримесечие на 2018 г. да е в размер на 352,93 лв./хм3 или 33,52 лв./MWhВ сравнение с утвърдената за четвърто тримесечие на тази година цена, предложената за утвърждаване цена за първото тримесечие на 2018 г. се изменя:- увеличение с 2,83 % или 9,71 лв./хм3;- увеличение с 3,91 % или 1,26 лв./MWh.Тарифите са две – за количество и за енергия, заради изискванията на Европейската комисия.", "date": "2017.12.08", "title": "По-скъп газ с 3% иска \"Булгаргаз\" от 2018 г."}
{"url": "http://www.novinite.bg/articles/153986/Balgariya-darji-konfiskuvani-bitkojni-za-3-mlrd-dolara", "text": "Българското правителство държи биткойни за 3,49 милиарда щатски долара. Те са били иззети при разбиване на престъпна група през май тази година, предаде MoneyControlНа 19 май страната ни, която е член на Центъра за правоприлагане в Югоизточна Европа (SELEC), е арестувала 23 български граждани и е конфискувала общо 213 519 биткойна. Според индекса CoinDesk Bitcoin (BPI) един биткойн струва около 15 600 долара към момента. Българските власти съобщават, че престъпниците са избрали да използват биткойни за нвестиране и трупане на средства, тъй като са смятали, че те по-трудно ще бъдат проследени. Когато са били конфискувани през май, биткойните са били на стойност 500 милиона долара. Те са разработили вирус, с който са хакнали компютрите на българската митница. Така са успели да си спестят плащането на митнически такси при внос на стоки в страната.Засега не е известно какво прави българското правителство с иззетите биткойни, съобщава Coindesk.", "date": "2017.12.08", "title": "България държи конфискувани биткойни за 3 млрд. долара"}
{"url": "http://www.novinite.bg/articles/153996/10-godini-za-kloshar-ubiec", "text": "Софийският апелативен съд е уважил протеста на Окръжна прокуратура - София срещу оправдателната първоинстаницонна присъда на Н. Младенов и го е признал за виновен за извършено от него престъпление. Получава осъдителна присъда от десет години \"лишаване от свобода\" за убийство в Ботевград.През лятото на 2015 г. подсъдимият Младенов живял в къщата на негов познат в Ботевград, в която постоянно пребивавали и други лица. Всички те се занимавали със събиране на отпадъци и предаването им в съответните пунктове за изкупуване. С получаваните по този начин средства мъжете се хранели и ежедневно употребявали значителни количества алкохол, получен основно след смесване на чист спирт с вода.В следобедните часове на 11 август 2015 г. в къщата се намирали четирима мъже, като всичките били под въздействието на употребен алкохол. Между подсъдимия Н. Младенов и Д. Петков възникнал конфликт по повод парична сума от десет лева.Младенов напуснал къщата за няколко часа и след като се върнал, мотивиран от случилото се пред деня, нанесъл няколко удара с парче дърво на Д. Петков.На сутринта пострадалият бил открит от двама обитатели на къщата в безпомощно състояние на терасата на втория етаж, лежащ на земята и оплакващ се от силни болки. Той бил в съзнание, като главата му била в кръв. Петков им споделил, че бил ударен от Н. Младенов по главата, лицето и по ръката.След подаден сигнал на телефон за спешни случаи 112 пострадалият бил откаран в болницата в Ботевград, откъдето по-късно транспортиран в МБАЛ \"Света Анна\" в гр. София. Въпреки предприетите действия по лечение на мъжа състоянието му се влошило, той изпаднал в кома и след няколко дни починал.Извършената съдебно-медицинската експертиза е установила причината за смъртта на Д. Петков - дихателно и сърдечносъдова недостатъчност, настъпила в резултат на черепномозъчна травма, довела до мозъчен оток с вклиняване.На първа инстанция по делото Софийският окръжен съд е оправдал подсъдимия Младенов с мотив, че обвинението срещу него за извършено убийство е недоказано.След внесен от прокуратурата протест Софийският апелативен съд е признал подсъдимия Младенов за виновен и му е наложил наказание от десет години \"лишаване от свобода\" при първоначален \"строг\" режим.", "date": "2017.12.08", "title": "10 години за клошар-убиец"}
{"url": "http://www.novinite.bg/articles/154003/Razbiha-brutalna-narkogrupa-vav-Veliko-Tarnovo", "text": "Брутална престъпна група, произвеждала и разпространявала наркотици във Велико Търново, беше разбита при спецакция, предаде БГНЕС. Полицейската операция е проведена в четвъртък вечерта. Задържани са 15 участници в престъпната схема.Досъдебното производство е образувано в началото на септември, съобщи прокурор Иван Гешев. Служителите на ГДБОП са започнали работа преди това.Неутрализираната престъпна група по особено брутален начин е налагала монопол на дилърите.Проверени са 23 адреса, на четири от тях са открити и иззети наркотични вещества – марихуана, метаамфетамин и пико. Намерена е и подвижна лаборатория за производство на пико. Назначени са експертизи за установяването на количеството им.Ръководителят на групата и неговият заместник са с криминални регистрации в полицията.„Това е най-сериозната група, занимавала се с този тип дейност, на територията на Велико Търново, а може би и на региона”, коментира още прокурор Гешев. Той поясни, че на задържаните ще бъдат повдигнати обвинения, съобразно ролята и участието им в организираната престъпна група.„Служителите в сектор „Борба с организираната престъпност“ във Велико Търново показаха професионално познание на оперативната обстановка в региона”, допълни главен комисар Ивайло Спиридонов.Той обясни, че от 2014 година секторът има 4-5 реализации на сериозни групи за налагане на монопол на наркотични вещества във Велико Търново.Главен комисар Младен Маринов даде висока оценка на постигнатия синхрон на работа с всички ангажирани институции. По думите му резултатите от този стил на съвместна работа са все по-добри. Главният секретар на МВР подчерта, че участието на прокурор „на терен“ допринася за по-лесното обезпечаване на досъдебното производство.", "date": "2017.12.08", "title": "Разбиха брутална наркогрупа във Велико Търново"}
{"url": "http://www.novinite.bg/articles/153982/Balkanskite-lideri-se-sreshtat-v-Belgrad", "text": "Балкански лидери се събират в Сърбия. Срещата е продължение на вчерашните разговори на премиерите на България, Гърция, Сърбия и Румъния в София за интеграцията на Западните Балкани. По-рано тази година премиерът Бойко Борисов организира подобна среща на високо ниво в Евксиноград, предаде БНТ.На форума в Белград, чийто домакин е сръбският президент Александър Вучич, ще бъдат продължени разговорите за развитие на региона, сътрудничеството в областта на икономиката, сигурността и инфраструктурните проекти. Главния прокурор Сотир Цацаров също е в Белград и се очаква да бъде сключен меморандум за сътрудничество със сръбския му колега.", "date": "2017.12.08", "title": "Балканските лидери се срещат в Белград"}
{"url": "http://www.novinite.bg/articles/153987/Hilyadi-hora-se-vklyuchiha-v-demonstracii-osajdashti-reshenieto-na-SASht", "text": "Хиляди хора в Индонезия и Малайзия се включиха в демонстрации, осъждащи решението на САЩ да признаят Йерусалим за столица на Израел, а властите засилиха сигурността около американските посолства, предаде Ройтерс.Лидерите на Индонезия и Малайзия - страни с преобладаващо мюсюлманско население, се присъединиха към множеството гласове, които осъдиха решението на американския президент Доналд Тръмп.Няколко хиляди протестиращи се събраха пред посолството на САЩ в малайзийската столица Куала Лумпур. Някои крещяха антиамерикански лозунги и изгориха чучело на Тръмп, който бе обявен за демон.Посолството на САЩ в индонезийската столица посъветва американските граждани да избягват места, където има демонстрации, и заяви, че американското консулство във втория по големина индонезийски град Сурабая временно е спряло обслужването днес.Протести се очакват и в Южна Азия. Водещата ислямска партия в Пакистан \"Джамаат е ислами\" обяви демонстрации във всички големи градове след петъчните молитви.Посолството на САЩ в индонезийската столица посъветва американските граждани да избягват места, където има демонстрации, и заяви, че американското консулство във втория по големина индонезийски град Сурабая временно е спряло обслужването днес.Протести се очакват и в Южна Азия. Водещата ислямска партия в Пакистан \"Джамаат е ислами\" обяви демонстрации във всички големи градове след петъчните молитви.", "date": "2017.12.08", "title": "Хиляди хора се включиха в демонстрации, осъждащи решението на САЩ"}
{"url": "http://www.novinite.bg/articles/153978/Dneven-horoskop-za-8-dekemvri", "text": "През целия ден ще влагате доста старание да промените нещата около вас към по-добро. Стремежът ви към съзидание ще ви прави добронамерени към останалите.Очаквате приходи на големи суми, но това няма да стане днес.  Колкото до любовта и секса, ще трябва ясно и конкретно да заявите какви са намеренията ви и как виждате от тук нататък съвместното съществуване с партньора си.Важно предупреждение, което трябва да спазите днес, е да не лъжете при никакви обстоятелства, дори тогава, когато ви се струва, че нямате друг избор. Увеличете своята бдителност в личния живот.Представителите на останалите зодии могат да намерят своя дневен хорокоп .", "date": "2017.12.08", "title": "Дневен хороскоп за 8 декември"}
{"url": "http://www.novinite.bg/articles/153983/Po-strogite-pravila-za-pusheneto-za-zakrito", "text": "Държавата затяга контрола върху забраната за пушене на закрито. Освен здравните инспектори, ще обикалят и представители на неправителствени организации. Новите правила ще се въведат заедно със забраната на наргилетата в заведенията. Промените се подготвят от работна група и предстои да бъдат пуснати за обществено обсъждане до дни, съобщава Нова телевизия. Очаква се те да влязат в сила до март догодина. Ресторантьори пък предлагат контрамярка - отново да има зони за пушачи, но там цените да са по-високи.Новите правила предвиждат глоби да се налагат не само на собствениците, но и на управителите на заведенията.Сега по закон глобата е за собственика на заведението. Санкциите често падат в съда, тъй като се връчват само на собствениците, а в повечето случаи тях ги няма по време на проверките.Контролът е труден и защото инспекторите са малко, а задълженията им - много. Затова се предвижда от догодина в проверките да се включат експерти към общините, Агенцията по храните и Инспекцията по труда, които понастоящем нямат право да санкционират в подобни случаи.При три констатирани нарушения се предвижда заведенията да бъдат временно затворяни.Освен това с по-строгите правила за пушенето за закрито, ще влезе в сила и забраната за пушене на наргиле в заведенията. Очакванията са по-строгите правила да влязат в действие до март догодина.", "date": "2017.12.08", "title": "По-строгите правила за пушенето за закрито"}
{"url": "http://www.novinite.bg/articles/153992/Sarbite-sa-zalovili-156-trafikanti-na-hora-za-godina-i-polovina", "text": "От 29 ти юли 2016 година до днес съвместните сръбски военно-полицейски патрули, които охраняват границата с Македония и България срещу нелегалната миграция, са задържали 156 трафиканти на хора\", съобщи говорителят на сръбското министерство на отбраната Йован Кривокапич, цитиран от БГНЕС. Най-много са трафикантите от Сърбия, следвани от хора от България, Афганистан, Ирак, Австрия и Холандия.„Само за няколко часа страх, транспортирайки в нечовешки условия 20-30 мигранти, трафикантите изкарват до 20 000 евро”, каза още Кривокапич.Той уточни, че съвместните сили за посочения период от миналата година до днес, са предотвратили опитите на 22 700 мигранти да влязат в страната от България и Македония.На територията на Сърбия са задържани 1334 мигранти, които са настанени във временните центрове.  ", "date": "2017.12.08", "title": "Сърбите са заловили 156 трафиканти на хора за година и половина"}
{"url": "http://www.novinite.bg/articles/153993/Al-Kaida-prizova-za-sveshtena-vojna-sreshtu-SASht", "text": "Терористичната мрежа Ал Каида призова своите последователи по света да атакуват важни интереси на САЩ, техните съюзници и Израел в отговор на решението на американския президент Доналд Тръмп да признае Йерусалим за израелска столица, предаде Асошиейтед прес.Ал Каида призова в изявление, разпространено от нейната медия \"Ас Сахаб\" на арабски и английски език, за свещена война - или джихад, и определи Америка като съвременен \"фараон\", който потиска мюсюлманите.Терористичната мрежа заяви, че \"най-сигурният и най-бърз начин за противопоставяне на агресията на фараона на нашата епоха - Америка, е джихад в името на Аллах, като се вземат на прицел жизненоважните интереси на САЩ и техните ционистки и кръстоносни (християнски) съюзници навсякъде\".Подобни изявления направиха и клонове на Ал Каида, включително Ал Каида в ислямския Магреб и Ал Каида на Арабския полуостров.", "date": "2017.12.08", "title": "Ал Каида призова за свещена война срещу САЩ"}
{"url": "http://www.novinite.bg/articles/154002/Putin-otiva-v-Turciya", "text": "Руският президент Владимир Путин ще бъде на посещение в Анкара в понеделник по покана на турския си колега Реджеп Тайип Ердоган, предаде турският телевизионен канал НТВ.По време на разговорите ще бъдат обсъдени двустранните отношения, последните развития по въпроса за Ерусалим и ситуацията в Сирия, според съобщение на турското президентство, цитирано от БГНЕС.", "date": "2017.12.08", "title": "Путин отива в Турция"}
{"url": "http://www.novinite.bg/articles/154004/Sblasaci-mejdu-palestinci-i-izraelski-policai-ima-ubiti-i-desetki-raneni", "text": "В Стария град на Йерусалим и около него днес се стигна до сблъсъци между палестинци и израелски полицаи. Израелската армия уби двама демонстранти от другата страна на границата с ивицата Газа. Силите за сигурност разпръснаха малка протестна демонстрация срещу решението на САЩ да признаят града за столица на Израел, съобщи ДПА.Над 200 палестинци пострадаха при сблъсъци с израелската полиция на Западния бряг на река Йордан и в Източен Ерусалим, предаде ТАСС, като се позова на телевизия Ал Джазира. Тя цитира данни на Палестинския Червен полумесец за 217 ранени. 16 човека са били ранени в ивицата Газа.Във Витлеем маскирани младежи запалиха гуми и замеряха с камъни израелските войници, които реагираха със сълзотворен газ. Протести имаше и в Рамала, където бяха задържани няколко души.Около 40 палестинци пострадаха при сблъсъци с израелски войници в арабското село Кусра недалеч от Наблус, предаде ТАСС, позовавайки се на телевизия Ал Маядин. Решението на Тръмп предизвика възмущение и протести и в Йордания, Египет, Индия, Афганистан и Пакистан, съобщиха информационните агенции. На някои места демонстрантите изгориха американски и израелски знамена.В центъра на Аман протестиращите скандираха \"Йерусалим е арабски\" и антиамерикански лозунги. Йордания играе особена роля в спора около Йерусалим, защото йорданският крал е религиозен пазител на намиращата се на Храмовия хълм в Стария град джамия Ал Акса, третата по важност светиня за мюсюлманите.", "date": "2017.12.08", "title": "Сблъсъци между палестинци и израелски полицаи, има убити и десетки ранени"}
{"url": "http://www.novinite.bg/articles/153973/I-dnes-shte-se-radvame-na-slanchevo-vreme", "text": "Днес ще бъде предимно слънчево. В сутрешните часове на отделни места в низините ще има условия за краткотрайна мъгла. След обяд ще се появи слаб, в източните райони до умерен югозападен вятър. Затоплянето ще продължи. Максимални температури - между 9° и 14°.Атмосферното налягане е значително по-високо от средното за декември - ще се понижава и вечерта вече ще е по-ниско от средното за месеца. Над планините ще бъде слънчево, след пладне над масивите от западната половина от страната ще се появи разкъсана висока и средна облачност. Ще духа силен югозападен вятър. Топло за декември с максимална температура на височина 1200 метра около 9°, а на 2000 метра - около 3°.Над Черноморието ще бъде слънчево, след обяд ще се появи слаб до умерен югозападен вятър. Максимални температури на въздуха: 12-13°. Температурата на морската вода е 11-12°. Вълнението на морето ще бъде 1-2 бала.", "date": "2017.12.08", "title": "И днес ще се радваме на слънчево време"}
{"url": "http://www.novinite.bg/articles/153980/Trus-ot-45-v-Garciya", "text": "Земетресение с магнитуд от 4,5 по Рихтер беше регистриран в 8.20 ч. в петък сутринта в Егейско море край бреговете на Гърция и Турция. Това съобщи Европейският сеизмологичен институт, предаде Нова телевизия.Трусът е бил на дълбочина от 15 км и е бил между гръцките острови Кос и Родос и турския окръг Датча в провинция Мугла. Епицентърът е бил на 60 километра от Родос, Гърция и на 233 километра южно от Измир в Турция. В района има много курорти.", "date": "2017.12.08", "title": "Трус от 4,5 в Гърция"}
{"url": "http://www.novinite.bg/articles/153998/Umuvat-da-razdelyat-debelite-uchebnici-na-dve-chasti", "text": "Министърът на образованието Красимир Вълчев каза, че се разглежда възможността учебниците с голям обем страници да бъдат разделени на две части. Идеята той сподели в отговор на парламентарен въпрос за процедурата за условията и реда за оценяване и одобряване на познавателните книжки, учебниците и учебните комплекти, предаде БГНЕС.Министърът каза, че са били направени и промени в контекста на задачата за олекотяване на раниците на учениците и са въведени текстове, които дават възможност на издателите да използват пълноцветен, двуцветен или едноцветен печат върху обемна хартия при съответните технически характеристики, гарантиращи качеството.Процедурата за учебниците е обективна, а самите учебници се селектират чрез избора им от страна на учителите, каза министър Вълчев. Той коментира също, че е \"факт, че едни издателства имат много по-голям процент на покритие - на обхват на учениците и на паралелките, отколкото други издателства\".Не съм убеден обаче, че ако имаме един учебник, оценяван преди всичко от служители в Министерството на образованието и науката, това ще бъде по-обективна процедура, заяви Вълчев.\"След разговор с издателствата, изпратих писмо до всички директори на училища по никакъв начин да не приемат спонсорства от издателства - каквито и да е подаръци или участия в семинари. Констатирахме, че това по някакъв начин изкривява процедурата на училищно ниво и пречи на обективността\", коментира образователният министър.", "date": "2017.12.08", "title": "Умуват да разделят дебелите учебници на две части"}
{"url": "http://www.novinite.bg/articles/153989/Sofijskata-filharmoniya-s-golemi-otstapki-za-bileti-za-Kolednite-praznici", "text": "Софийската филхармония с празнична покана към своята публика. През декември всички билети за концерт са с 50% отстъпка. С 30% намаление са и абонаментите за пролетните концерти. Тази вечер в зала \"България\" ще звучи музика на композитора Джон Уилямс. Ето и кои са другите концерти, които можете да подарите за Коледа.Какво е Коледа без \"Сам вкъщи\"? Тази вечер музиката от любимия празничен филм ще зарадва публиката на зала \"България\", а оркестърът ще изпълни произведенията на Джон Уилямс на фона на откъси от филмите, за които са създадени. \"Междузвезди войни\", \"Индиана Джоунс\" и \"Супер Мен\" са малка част от програмата.Найден Тодоров, директор на Софийската филхармония: Защо да не си подарим едно страхотно изживяване? В крайна сметка, това което се запомня от коледните празници, от всеки празник и въобще в живота, това не са предметите, това са събитията.На 14 декември в зала \"България\" ще пее Томъс Хемпсън. Звездата на Метрополитън опера пристига за първи път в България. Следва концерт с участието на цигуларката Патриция Копачинская, в на връх Коледа ще има два концерта. За разлика от предишни години този път музиката ще бъде изпълнена от оркестъра на Софийската филхармония.Найден Тодоров, диригент на Софийската филхармония: Хубавото какво е - ние ще чуем и двата пъти Софийската филхармония и двата пъти ще свири коледна музика - тази музика, която ни кара да имаме това настроение за Коледа с хор. Само че сутринта и вечерта детският хор е различен. Сутринта ще бъде Детският филхармоничен хор, а вечерта ще бъде хорът на Софийските момчета.Камелия Тодорова, Васил Петров и Орлин Горанов са другите участници в празничната програма с концерт на 28 декември.", "date": "2017.12.08", "title": "Софийската филхармония с големи отстъпки за билети за Коледните празници"}
{"url": "http://www.novinite.bg/articles/153991/Merkel-moje-i-da-uspee-da-sastavi-koaliciya", "text": "В Германия, шанс за излизане от политическата криза, в която страната изпадна след парламентарните избори на 24 септември, предаде Нова телевизия.Лидерите на християндемократите и на социалдемократите сядат на една маса в сряда, за да обсъдят създаването на широка коалиция.Това стана възможно, след като на партиен конгрес социалдемократите се обявиха с огромно мнозинство за започването на преговори. „Ще проучим всяка една възможност. Но повтарям, няма автоматично решение за нито един вариант. Това, което е налице, са моите убеждения. Искам да подобрим живота на хората и трябва да сграбчим всяка една възможност, за да го направим”, коментира лидерът на социалдемократите Мартин Шулц. ", "date": "2017.12.08", "title": "Меркел може и да успее да състави коалиция"}
{"url": "http://www.novinite.bg/articles/153981/Sluchayat-s-izostavenoto-dete-v-Pernik-zapochna-da-se-razplita", "text": "Сигнал за изоставено бебе в Перник вдигна на крак институциите. В 13 часа в полицията вчера е подадена информация, че в училище „Свети Иван Рилски“ има изоставено дете. След проверка на криминалисти се оказа, че бащата е дал 8-месечното момиченце на своята бивша жена, която е учителка по музика в училището. Тя не е майка на детето. Родителите, които са от ромски произход, все още се издирват, педаде БНТ.Сигналът за изоставеното дете е подадено от директора на училището, след като е било установено, че детето е изоставено, предаде репортерът на БНТ Паулина Найденова. Криминалисти са се заели със случая, но се е оказало, че родителите на детето са го оставили на грижите на бившата съпруга на бащата, която е учителка. Тъй като имала часове, се наложило да остави детето на грижите на друга учителка, обясни пред камерата на БНТ директорът на пернишкото ОУ „Св. Иван Рилски“ Бойко Свиленов.Бойко Свиленов, директор на ОУ „Св. Иван Рилски“, Перник: Към 12 моите служители докладваха, че има изоставено дете в подготвителната група. Учителката е замествала в природо-математгичеката гимназия и се оправдала, че има първи час и оставила детето.Той допълни, че е заподозрял, че има нещо нередно и сигнализирал органите на реда, които са се отзовали бързо. Според него детето е престояло в училището не повече от десет минути.Бойко Свиленов, директор на ОУ „Св. Иван Рилски“, Перник: В училището има видеонаблюдение. Охраната е пуснала учителката с бебето и охраната не може да я спре.Директорът на училището допълни, че е разговарял лично с въпросната учителка и тя обяснила, че тя решила, че е добре да остави повереното ѝ дете и да си вземе часа.Бойко Свиленов, директор на ОУ „Св. Иван Рилски“, Перник:Според писанията през нощта излиза, че това е детето на бившия ѝ съпруг, който го е оставил при нея.Той заяви, че ще се вземат необходимите мерки, но ще се всеки случай ще се разглежда по отделно.Детето е в добро състояние и се намира в многопрофилната болница в Перник. От полицията отказаха да застанат пред камерата, но заявиха пред БНТ, че родителите на детето нямат регистрация в Перник и живеели тук и не работели. Те са от ромски произход и се издирват. Не се знае какво ще се случи с детето и дали ще им бъде върнато, ако те въобще го потърсят.", "date": "2017.12.08", "title": "Случаят с „изоставеното“ дете в Перник започна да се разплита"}
{"url": "http://www.novinite.bg/articles/153974/Protestite-v-Pirogov-prodaljavat", "text": "И днес лекари, сестри и санитари от \"Пирогов\" ще протестират заради получени по-ниски възнаграждения, липса на консумативи и лоши условия на работа. От ръководството на болницата обещават, че по-малкото пари за октомври ще бъдат компенсирани със следващите заплати. От управата на \"Пирогов\" са категорични, че болницата се развива добре - за първи път от много време ще получи повече пари от Здравната каса и намалява дълговете си. Недоволните обаче ще протестират и днес. ", "date": "2017.12.08", "title": "Протестите в \"Пирогов\" продължават"}
{"url": "http://www.novinite.bg/articles/153975/Dvijenieto-prez-tunel-Vitinya-shte-bade-zatrudneno", "text": "Движението през тунела \"Витиня\" на автомагистрала \"Хемус\" ще бъде затруднено днес.Трафикът в посока Варна ще е ограничен в аварийната лента, поради извършване на гаранционни дейности по поддържането на съоръжението.", "date": "2017.12.08", "title": "Движението през тунел \"Витиня\" ще бъде затруднено"}
{"url": "http://www.novinite.bg/articles/153994/Velikobritaniya-shte-plati-40-45-mlrd-na-ES", "text": "Великобритания ще плати между 35 и 39 милиарда британски лири (40-45 милиарда евро) на ЕС за уреждане на финансовата сметка за Брекзит.Това пишат вестниците \"Гардиън\" и \"Дейли телеграф\", които се позовават на британски източник.Обединеното кралство ще плати задълженията си само ако бъде сключено всеобхватно споразумение за напускане на ЕС до 29 март 2019 г. Сумата включва и преходния период. ЕС обаче не свързва сумата с транзитния период. Ако Великобритания иска преходен период след 31 декември 2020 г., когато приключва седемгодишната рамка на ЕС, страната ще трябва да плати повече.Информацията за сметката за \"развода\" се появи, след като председателят на Европейската комисия Жан-Клод Юнкер обяви, че ще препоръча на евролидерите да дадат начало на търговските преговори с Великобритания на предстоящата среща на върха на ЕС в четвъртък.", "date": "2017.12.08", "title": "Великобритания ще плати €40-45 млрд. на ЕС"}
{"url": "http://www.novinite.bg/articles/153984/Zatvaryat-uchastak-ot-AM-Trakiya-za-remont", "text": "Заради ремонт до 21 декември е затворен участък от магистрала \"Тракия\". Затворено е платното в посока София между 190-тия и 195-тия километър, движението е двупосочно в платното за Бургас. По време на ремонта ще бъде преасфалтиран 500-метров участък между пътните възел \"Чирпан\" и \"Стара Загора\", предаде БНТ.", "date": "2017.12.08", "title": "Затварят участък от АМ \"Тракия\" за ремонт"}
{"url": "http://www.novinite.bg/articles/153999/Jena-zagina-zaradi-selfi-na-Vitinya", "text": "40-годишна жена падна и загина в района на виадукт “Витиня”. Инцидентът е станал на 35-и километър на автомагистрала “Хемус” в посока Варна.Жената е правила опит за селфи, уточняват от МВР.От Спешната помощ допълват, че линейка вече пътува към мястото.", "date": "2017.12.08", "title": "Жена загина заради селфи на \"Витиня\""}
{"url": "http://www.novinite.bg/articles/154000/Sapruzi-postradaha-zaradi-protivorechiva-tabela", "text": "Съпрузи на 60 и 65 години пострадаха след катастрофа на изхода на автомагистрала \"Струма\" за Благоевград, предаде  БГНЕС. Инцидентът стана след 11 часа днес. За щастие, няма опасност за живота на пострадалите. Двамата са приети в МБАЛ-Благоевград с травми на главата и гръдния кош. В момента са на изследвания. Семейството е от Банско, но живеят в София. Управляваният от мъжа \"Нисан\" се блъска в острия ъгъл на мантинелата при отбивката в посока пътен възел \"Бараково-Кочериново\" на Е-79. На това място, където се излиза от ЛОТ-2 на автомагистралата, често стават катастрофи заради указателните табели. Преди отбивката за излизане от АМ „Струма” в посока Бараково, Кочериново, Рилски манастир и Благоевград, указателните табели са противоречиви. Посока „Кулата” е и направо и надясно. Направо се продължава до края на ЛОТ-2 при пътен възел „Зелен дол” и ГКПП „Логодаш”. След това чрез двете кръгови по „Зелендолско шосе” се влиза за Благоевград или продължава за Кулата. Този е по-дългият и по-малко предпочитан вариант. Болшинството излизат при пътен възел „Кочериново”, където поемат по Е-79, минават през кръговото и покрай Благоевград продължават за Симитли, Сандански и Кулата. Тъй като не познава тези варианти водачът на „Нисан”-а се е двоумял как да постъпи и така се е нанизал на мантинелата. Самите пътни полицаи признават, че тук нещо не е направено както трябва. Проблемът е, че ЛОТ-3.1. Благоевград-Крупник се строи от три месеца и за да продължиш за Кулата трябва да поемеш по Е-79 по един от двата варианта. ", "date": "2017.12.08", "title": "Съпрузи пострадаха заради противоречива табела"}
{"url": "http://www.novinite.bg/articles/153988/Katastrofa-s-tir-na-Trakiya", "text": "Два тира, които са пътували в посока Бургас, са се ударили тази сутрин на автомагистрала „Тракия“.Инцидентът е станал на територията на община Чирпан, област Стара Загора, в района на 177-я километър, съобщиха от МВР.При инцидента няма пострадали.Движението се извършва само в изпреварващата лента, до разчистване на другите две платна.Пътна полиция регулира трафика.", "date": "2017.12.08", "title": "Катастрофа с тир на „Тракия“."}
{"url": "http://www.novinite.bg/articles/153979/Zemetrsenie-v-Chirpan", "text": "Земетресение с магнитуд 3,1 по скалата на Рихтер е регистрирано тази нощ край Чирпан и Пловдив, информира БГНЕС.Земният трус е усетен в 01.50 часа с епицентър на 15 км югозападно от Чирпан, на 35 км източно от Пловдив, и на 164 км източно от София, с дълбочина 10 км.Няма данни за материални щети.", "date": "2017.12.08", "title": "Земетрсение в Чирпан"}
{"url": "http://www.novinite.bg/articles/153997/Borisov-zaminava-na-oficialno-poseshtenie-v-Sarbiya", "text": "Министър-председателят Бойко Борисов заминава на официално посещение в Сърбия, където ще вземе участие в четиристранна среща на държавните и правителствени глави на Сърбия, Румъния, Гърция и България, предаде специалният пратеник на БГНЕС Георги Пашкулев. Официалните разговори на премиер Борисов със сръбския президент Александър Вучич, румънския и гръцкия премиери Михай Тудосе и Алексис Ципрас ще се проведат на 9 декември. Това е втората среща в този четиристранен формат. Първата беше в Евксиноград на 3 октомври 2017 г. Тогава премиерът Борисов, който беше домакин, заяви, че: \"На Балканите сме се разбрали да няма велики, а всички да сме равни. Тук на този регион трябва да има мир и просперитет\". Сред основните теми на предстоящия форум ще бъдат съвместните инфраструктурни проекти - в транспорта и енергетиката. Главен двигател на тяхното осъществяване е Атина, която предложи изграждането на високоскоростна железопътна връзка, свързваща българските пристанища на Черно море и река Дунав Русе, Варна и Бургас с гръцките на Бяло море Солун, Кавала и Дедеагач. Към тази инициатива ще бъдат подключени и Сърбия и Румъния, като основната цел е транспортното свързване на България и Гърция с държавите от Централна Европа. С гръцкото предложение, получило наименованието СийТуСий, беше запозната и Европейската комисия. Това стана по времето на визитата на министър-председателя Борисов в Брюксел, където имаше разговори с председателя на Еврокомисията Жан-Клод Юнкер. Осъществяването на замисъла на Атина даде основание на премиера Алексис Ципрас да претендира в Евксиноград за водеща роля, защото двете основни пътни артерии Солун-Белград и Солун-Русе ще преминават през гръцка територия. Малко след четиристранната среща във Варна, на 5 октомври в Белград инфраструктурните министри на Гърция и Сърбия се договориха за модернизацията на железопътния Коридор №10 /Солун-Белград/. Любопитна подробност е, че това стана без участието на Република Македония, през която той минава. Вероятно на 9 декември в Белград ще бъде засегната и темата за предстоящото българско председателство на Съвета на ЕС, което започва на 1 януари 2018 г. Един от главните приоритети на София е темата за Западните Балкани и тяхната по-бърза интеграция в ЕС. За целта София смята да организира следващата година голяма среща ЕС-Западни Балкани. Срещата в Белград бе предшествана от голям форум в София, състоял се на 7 декември, с участието на Световната банка и правителствените и държавните глави на Косово, Албания, Република Македония, Черна гора, Сърбия. На него също бяха обсъждани транспортната свързаност на страните от региона и тяхната евроинтеграция. На него сръбската страна, която беше представена от премиерката Ана Бърнабич, заяви горещата си подкрепа за евроинтеграцията на Албания и Република Македония, въпреки че Белград все още не е член на Евросъюза и има сериозни проблеми с всичките си съседи, включително и България. Свидетелство за последното е арестът на българските медици в Босилеград, които бяха отишли с хуманитарна мисия да лекуват българското малцинство в Западните покрайнини. ", "date": "2017.12.08", "title": "Борисов заминава на официално посещение в Сърбия"}
{"url": "http://www.novinite.bg/articles/153977/Chestit-praznik-studenti", "text": "Студентите празнуват! Очакванията са 208 000 учащи да отбележат 8 декември. От тях 25 000 ще се възползват от туристически услуг, предаде Нова телевизи.Стотици униформени ще следят по курортите, в заведенията и на пътя, за да не се стигне до инциденти.Засилено полицейско присъствие ще има около всички дискотеки, барове и хотели, където празнуват студентите. ", "date": "2017.12.08", "title": "Честит празник, студенти!"}
{"url": "http://www.novinite.bg/articles/154001/Karakachanov-Premierat-darji-da-se-otdelyat-pari-za-remont-na-kazarmite", "text": "Вицепремиерът Красимир Каракачанов се е срещнал с премиера Бойко Борисов. Това потвърди той пред журналисти, като подчерта, че няма нищо по-естествено от това да се срещат министър-председател и негов заместник. В Министерството на отбраната има немалко проблеми, които съществуват и за съжаление голямата част от тях са свързани с пари. Сред темите е била поддръжката за \"Спартан\"-ите. Каракачанов сподели, че премиерът държи да се намери решение, тоест да се премине към сключване на договор, като вече са водени разговори и има определени виждания по отношение на офертата. Друг въпрос, на който държи министър-председателят, е в следващата година да се отделят пари за ремонт на казармите, казано най-грубо, каза Каракачанов, като поясни, че визира помещенията, в които работят и живеят военнослужещите. Това е резонно и правилно, подчерта министърът. ", "date": "2017.12.08", "title": "Каракачанов: Премиерът държи да се отделят пари за ремонт на казармите"}
{"url": "http://www.novinite.bg/articles/153985/Jordanka-Fandakova-Blizo-15-mlrd-lv-e-byudjetat-na-Sofiya-za-2018-g", "text": "1,433 млрд. лева е размерът на бюджета на Общината за 2018 г. Това каза на пресконференция кметът на Столична община Йорданка Фандъкова, която представи проектобюджета на Общината за 2018 г, предаде БНТ.„Планираме догодина да съберем около 600 млн. лева приходи. Тенденцията е постоянен ръст на собствените приходи, като от 2012 г. до 2016 г. сме осигурили със 151 млн. лева повече, без да се променял размерът на местните данъци и такси”, посочи Фандъкова. По думите ѝ се отчита и развитие на икономиката и бизнеса в града.\"Размерът на бюджета на Общината се дължи на много средства, които са предвидени за дейности, заплати на учители, лекари и социални работници. Имаме и увеличения на средствата от държавата точно за тези направления\", посочи Фандъкова. Тя добави, че собствените приходите на Общината са 654 млн. лева, от които приходите от основния данък - върху недвижими имоти е 103 млн. лева. С тази сума се осигуряват дейностите на Общината.", "date": "2017.12.08", "title": "Йорданка Фандъкова: Близо 1,5 млрд. лв. е бюджетът на София за 2018 г."}
{"url": "http://www.novinite.bg/articles/153976/Predstavyat-proektat-za-byudjet-na-stolicata-za-2018-g", "text": "Столичната община ще представи проектът за бюджет на София за 2018 година. Очаква се най-големият град в страната да разполага с над 1 млрд. лева, предаде Нова телевизия.През следващата година общината ще направи най-големите плащания за третата линия на метрото.Държавата отделя от бюджета си 311 лв. годишно за всеки жител на Столичната община. През 2017 г. столицата няма почти никакви просрочени задължения, текущият излишък е 90 млн. лв, а дългът на София е 634 млн.лв., но се обслужва редовно. Близо 74% от данъците са събрани. От общината се надяват Бюджет 2018 да бъде представен пред общинския съвет до края на месеца.", "date": "2017.12.08", "title": "Представят проектът за бюджет на столицата за 2018 г."}
{"url": "http://www.novinite.bg/articles/153990/Skok-na-cenite-ochakvat-67-ot-balgarite", "text": "В началото на зимата 67% очакват в идните месеци цените да растат, 22% - да останат същите, а 1% - да намалеят, предаде БГНЕС.Това са част от обобщените данни за 2017 г. на \"Галъп интернешънъл\", базирани на традиционния ежемесечен \"Политически и икономически индекс на \"Галъп интернешънъл\" - независимото от външно финансиране изследванеПрез пролетта на 2017 г. дойде скок в очакванията за повишение на цените на основните стоки, защото беше анонсирано предстоящо повишение на цени на комунални услуги. По-късно този ефект беше притъпен.Така през 2017 г. масовите очаквания за икономиката като че ли не изглеждат толкова негативно, колкото в предходни години, обобщават още от \"Галъп интернешънъл\".Песимизмът продължава като трайна тенденция, но като че ли очакванията икономиката да се влоши трайно са дори по-малко от очакванията да няма промяна.През 2017 негативните очаквания се движат около 30%, за сравнение - нивата трайно през последните години са били над 40%. Позитивните очаквания остават между 10 и 15%.В края на 2017 г. 39% очакват икономиката да остане в същото положение. 30% - да се влоши и 14% - да се подобри. Останалите се колебаят или не могат да преценят.И по отношение на очакванията за материалното положение на семействата през 2017 г. положителните нагласи - над 10%, като че ли също показват малко по-високи стойности в сравнение с предходните няколко години. За сравнение - в предходното десетилетие рядко са преминавали тази психологическа граница.В края на 2017 година 45% очакват материалното положение на семейството им да остане същото, 24% - да се влоши, а 13% - да се подобри. Останалите не могат да отговорят.От социологическата агенция напомнят, че негативните очаквания за личните пари се движат в последните години около и над 20% - едни от най-ниските нива за периода от няколко години. С най-високи стойности, близо под 50%, останаха очакванията материалното положение на семействата да остане без промяна.Т.нар. Индекс на материалните очаквания на \"Галъп интернешънъл\" се намира в една от най-високите си точки от години насам: -0,21. Индексът заема стойности от 1 до -1 и в последните две години тенденцията е да остава на нива максимално близки под 0.Очаквания за безработицаСлед като 2017 г. донесе и исторически ниски очаквания за безработица, в края на годината 41% от българите очакват безработицата да остане същата, 30% - да се увеличава и 11% - да намалява. Останалите българи се колебаят. Очакванията безработицата да се повиши останаха трайно на нива под и около 30%, а над 40% вече смятат, че тя ще остане същата. Малко над 10% през годината смятаха, че безработицата ще намалее.Според анализа на \"Галъп интернешънъл\" политическите фактори влияят сериозно на икономическите очаквания.Тенденцията на спад на негативизма е свързана и с покачване на очакванията икономическото положение да не се промени - ако през последните месеци на 2014 г. и през първата половина на 2015 г. тези очаквания се движат около 30%, то в последните месеци на 2015 г. и през 2016 г. започнаха леко да растат, за да останат през 2017 г. близо под 40%.  През по-голямата част от тези няколко години очакванията за подобряване на икономиката по традиция остават около и под 15% с отделни пикови моменти около смени във властта. По-трайно близки и надминаващи 20%, тези очаквания бяха само в първата фаза от годините на първия мандат на Борисов.По традиция очакванията за материалното положение на собственото семейство остават по-благоприятни в сравнение с общите икономически очаквания. Вероятно, общополитическият скептицизъм (донякъде инерционен) не влияеше толкова тук. Но и тук се откриваше въздействието на смените във властта, макар то да не повтаряше буквално очакванията за общото икономическо положение.", "date": "2017.12.08", "title": "Скок на цените очакват 67% от българите"}
