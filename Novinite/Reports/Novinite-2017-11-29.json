{"url": "http://www.novinite.bg/articles/153550/SASht-razreshiha-na-ENI-da-tarsi-petrol-kraj-Alyaska", "text": "Американската администрация разреши на петролната компания ENI да сондира в морето Бофорт край Аляска. Това стана известно от публикация в сайта на Бюрото по безопасност и охрана на околната среда (BSEE), предаде БГНЕС.Компанията Eni U.S. Operating Co. Inc. е дъщерна на ENI Petroleum Co. Inc. Тя подаде през август искане за пробно сондиране на изкуствения остров Спай (Spy Island).Море Бофорт е периферно море на Северния ледовит океан, край Канада, Северна Америка. Площта му е 476 000 кв. км. Средната му дълбочината е 1004 м, а максималната достига до 4683 м. Очаква се работата да започне още през декември.", "date": "2017.11.29", "title": "САЩ разрешиха на ENI да търси петрол край Аляска"}
{"url": "http://www.novinite.bg/articles/153528/Tomislav-Donchev-Kato-vicepremier-ne-bih-otkril-toaletna", "text": "Като вицепремиер не бих открил тоалетна, но колегата Валери Симеонов обича да провокира.Така Томислав Дончев коментира факта, че Симеонов откри преди дни нова обществена тоалетна на граничен пункт \"Калотина\". Кой какъв е и какъв е бил е махленски, а не политически спор, заяви още Дончев по повод нападките на БСП към премиера и лидер на ГЕРБ Бойко Борисов. Той защити Борисов за думите му по повод извадените павета от ремонтирания бул. „Дондуков”: „Това са саботажи, конспиративна дейност, това е същността на оцеляването им над сто години. Това е същността на действието – конспиративна, взривяват влакове, линии, мандри”. Физически е трудно да се установи кой е извадил паветата, но може да се каже, че е продължение на тези действия, каза Дончев.Вицепремиерът обяви, че много му липсва разговорът за политики. Той повтори тезата, че коалицията ГЕРБ–Обединени Патриоти е стабилна и подготвяният вот на недоверие от БСП ще мине. ", "date": "2017.11.29", "title": "Томислав Дончев: Като вицепремиер не бих открил тоалетна"}
{"url": "http://www.novinite.bg/articles/153540/AIKB-dovolni-ot-promenite-v-zakonite", "text": "Асоциацията на индустриалния капитал в България (АИКБ) е удовлетворена от настъпилите промени в Закона за МВР, Закона за чужденците и Закона за трудовата миграция и трудовата мобилност.В официалното си изявление Асоциацията изтъква, че несъмнено има още неразрешени ключови проблеми, но това не значи, че не трябва да се отдаде дължимото на постигнатото преди няколко дни.АИКБ благодарят на Валери Симеонов. По тяхно мнение вицепремиерът допринасял сериозно за промяна в нагласите на политическия елит по отношение на миграцията на високо квалифицираните и сезонните чуждестранни работници в посока на България.От Асоциацията приветстват и четирите законодателни изменения, водещи до положителни промени в режима на работа на сезонните работници.Въпреки всичко, работодателите все още имат искания, независимо, че изказват задоволството си от постигнатия напредък. Те искат уредба на трудовата миграция и мобилност в България и се надяват, че обществото ще разбере необходимостта от приток на чуждестранни човешки ресурси, особено в сферата на дефицитни специалности.", "date": "2017.11.29", "title": "АИКБ доволни от промените в законите"}
{"url": "http://www.novinite.bg/articles/153543/Parlamentat-prie-na-vtoro-chetene-promeni-v-Zakona-za-kreditnite-institucii", "text": "\r\nЕдна от основните промени касае това, че вече банките ще уведомяват  незабавно след узнаване относно обстоятелства, които дават основания за наличието на негативно въздействие от страна на лицата, които притежават пряко или непряко над 20% от акциите в  на банката, с оглед нейното стабилно и разумно управление.\r\nС друга промяна се дава повече правомощия на Надзорния съвет.\r\n\r\nБанката може само с единодушно решение на колективния и управителния орган и след предварително одобрение на  съответно на членовете на съвета на директорите, които не са изпълнителни членове, да формира експозиции към администратори на банката; акционери, притежаващи акции, които им осигуряват повече от 10 на сто от общия брой на гласовете в общото събрание на акционерите; акционер, чийто представител е член на управителния или надзорния орган на банката; юридически лица, в управлението на които участват лица по т. 1 - търговски дружества, в които банката или лице по т. 1 - 4 участва в управлението, или има квалифицирано дялово участие.\r\n", "date": "2017.11.29", "title": "Парламентът прие на второ четене промени в Закона за кредитните институции"}
{"url": "http://www.novinite.bg/articles/153586/NASA-izstrelva-nov-marsohod-prez-2020-g", "text": "Следващата марсианска мисия на НАСА, планирана за 2020 г., ще включва усъвършенстван марсоход, който ще търси признаци за древен микробен живот на необитаемата Червена планета, пише Ройтерс.Наследникът на марсохода \"Кюриосити\" вероятно ще бъде изстрелян през юли или август 2020 г. Апаратът ще бъде оборудван със седем нови инструмента. Дизайнът на колелата му ще бъде променен, съобщават от НАСА.Новият марсоход ще изучава марсианския терен над и под повърхността и ще събира почвени и скални проби.Наученото от събраните проби в рамките на тази мисия има потенциала да изясни дали сме сами във Вселената, казват учените.Лабораторията за реактивни двигатели освен това разработва нова технология за кацане. Благодарение на нея новият марсоход ще може да посещава места, които са окачествени като твърде рисковани за \"Кюриосити\", и да си спести километри път.НАСА има седем успешни мисии за доставяне на апарати на повърхността на Марс и използва Международната космическа станция (МКС) за подготовката за изпращане на хора на Луната и Червената планета.  ", "date": "2017.11.29", "title": "НАСА изстрелва нов марсоход през 2020 г."}
{"url": "http://www.novinite.bg/articles/153597/Rokeri-protestiraha-pred-Sadebnata-palata", "text": "\r\nПротест на рокери от столичния мотоклуб \"София райдърс\" се проведе пред Съдебната палата преди началото на заседанието на Софийския апелативен съд. Делото разглежда смъртта на моториста Боян Митев, съобщи БНР.\r\nТаксиметровият шофьор Данаил Нинов беше осъден на три години затвор след като призна вината си. Близките на жертвата не са съгласни с размера на наказанието.\r\n29-годишният Боян Митев загина 2016 година след непозволен обратен завой, направен от таксиметровия шофьор. Приятелите му днес упрекнаха първата съдебна инстанция, че не е направена техническа експертиза. Родителите на загиналия млад мъж са предоставили видеозапис, но той не е използван при експертизата, а се доверила само на разказите на очевидец.\r\nБлизките на моториста се усъмниха, че Нинов има право да кара такси. Това е вторият случай на смърт в неговата шофьорска практика, за първият е осъден за лека телесна повреда, твърдят те. Според близки на починалото момче нарушенията на осъдения шофьор са много.\r\nНа втора инстанция делото приключи за по-малко от час. САС ще се произнесе до месец.\r\n", "date": "2017.11.29", "title": "Рокери протестираха пред Съдебната палата"}
{"url": "http://www.novinite.bg/articles/153565/Hakerite-moje-da-stanat-oshte-po-drazki-prez-2018-g", "text": "След година, белязана от множество кибератаки, се очаква онлайн нападателите да станат още по-дръзки през 2018 г., заявиха изследователи. Фирмата за сигурност McAfee съобщи, че събитията от 2017 г. са само подготовка за това, което ще дойде в бъдеще, тъй като хакерите разработват нови стратегии и \"бизнес модели\".Според експертите, тъй като рентабилността на предишни атаки избледнява в лицето на новите защити, хакерите ще се обърнат към нови видове атаки, които биха могли да доведат до увреждане или разрушаване на компютрите и мрежите. Атакуващите също ще търсят начин да засегнат богатите хора и да се стремят към свързани устройства, които предлагат по-малко сигурност от компютрите и смартфоните, пише БГНЕС.Събитията от тази година показват колко лесно е да се комерсиализират хакерските услуги. Такива атаки могат да бъдат продадени на партии, които искат да парализират национални, политически и бизнес съперници, коментират специалисти.Посочва се още, че поверителността вероятно ще бъде допълнително ерозирана, тъй като данните за потребителите, включително за децата, се събират и продават от производителите на устройства. Изследването твърди, че родителите \"ще осъзнаят значителни корпоративни злоупотреби с цифрово съдържание, генерирано чрез деца\". ", "date": "2017.11.29", "title": "Хакерите може да станат още по-дръзки през 2018 г."}
{"url": "http://www.novinite.bg/articles/153533/60-dushti-v-Pirogov-zaradi-snega", "text": "60души са прегледани в \"Пирогов\" през последното денонощие, като половината от тях са с травми от поледиците и заледяванията, съобщиха от болницата.Здравните специалисти съветват хората да бъдат внимателни и да избягват заледените столични улици.Междувруменно в Кризисния център на Столичната община са били настанени 63 души през изминалата нощ.", "date": "2017.11.29", "title": "60 дущи в \"Пирогов\" заради снега"}
{"url": "http://www.novinite.bg/articles/153557/Djipitata-negoduvat-sreshtu-promyana-v-zakona-za-NZOK", "text": "Лекарите негодуват срещу измяна в закона за бюджета на НЗОК. В официално писмо Националното сдружение на общопрактикуващите лекари в България заявява несъгласието си с предложена промяна в Закона за бюджета на НЗОК.Предложението е държавата да изплаща дължимото след представяне на документ, в който да се посочват номерата на издадените документи за заплатените суми от пациента. Това касае начина на плащане на таксата за посещение при лекар от пенсионери.Пенсионерите плашат 1 лв. при посещение при лекар, а остатъкът от 1.90 лв.се покрива от държавния бюджет. Разликата до момента се изплаща на основание на отчетените в РЗОК/НЗОК амбулаторни листи, подадена спецификация и накрая фактура за получената сума и то със закъснение от около 1 до 2 месеца.Според лекарското сдружение отчитането на номера на касовата бележка не може да бъде основание за изплащане на разликата, тъй като източниците на финансиране са различни и отчетената сума е различна. Освен това, лекарят може да не получи заплащане от пенсионера или самият той да не поиска такова. Това обаче не освобождава държавата от поетия ангажимент да заплати разликата.Джипитата смятат, че единственото основание за изплащане на разликата от 1.90 лв. от дължимата такса са отчетената чрез амбулаторните листиизвършена дейност.Притесненията на НСОПЛБ са, че с подобна промяна в закона ще се доведе до допълнителна бумащина, както и до неизплащане на дължими суми за извършена дейност.", "date": "2017.11.29", "title": "Джипитата негодуват срещу промяна в закона за НЗОК"}
{"url": "http://www.novinite.bg/articles/153587/Partii-iskat-prestapleniyata-na-komunizma-da-se-izuchavat-v-uchilishte", "text": "\r\nШест политически формации се обединиха в искането си да бъде изучаван комунистическия режим в България. В своята позиция, изпратена до медиите, от ДСБ/Нова Република, Да България, Зелените, ДЕОС и БЗНС искат това да стане 28 години след падането на комунистическия режим в България.\r\nПо думите им, в обществото все още е налице дезинформация за комунизма като политически строй, особено сред най-младото поколение.\r\nПолитическите формации припомнят, че с Решение на 40-то Народно събрание, България подкрепя Пражката декларация за Европейската съвест и комунизма от 03 юни 2008 г.\r\nНейните идеи са доразвити в други международни актове като Резолюцията на ЕП от април 2009 г. - \"Европейската съвест и тоталитаризма\" и Резолюцията на Парламентарната Асамблея на Организацията за Сигурност и Сътрудничество в Европа от 03 юли 2009 г. - \"За ново обединение на разединена Европа\".\r\nВ цитираните документи, е посочена необходимостта от информираност на обществото за извършените престъпления на тоталитарните режими.\r\nМотивът да се изучава комунизма е, че младите хора в България нямат реална представа за същността на комунистическия режим и престъпленията, извършени от неговия репресивен апарат, както и за последствията от тях. Липсва информация, смятат от формациите.Те настояват в окончателния вариант на учебната програма да бъдат разписани адекватни критерии за учебното съдържание, които информират за престъпленията на този режим в България за периода между 1944 и 1989 г.\r\nКатегорично се противопоставяме на риска информацията за т.нар. \"Народен съд\", лагерите и репресивния апарат на държавната машина да бъдат отново удобно подминати\", се казва в писмото.\r\nДлъжни сме да покажем истината такава, каквато е в нейната цялост. \"Народ, който не познава миналото си, няма бъдеще!\", мотивират се шестте политически формации.\r\n", "date": "2017.11.29", "title": "Партии искат престъпленията на комунизма да се изучават в училище"}
{"url": "http://www.novinite.bg/articles/153529/CSKA-1948-s-Koledno-parti-za-30-leva", "text": "ЦСКА 1948 ще отпразнува Коледа подобаващо. Партито на лидера в Трета Югозападна лига ще е с присъствието на всички играчи. Ето подробностите от сайта на клуба:Коледа е червена, цветовете на ЦСКА – също. Лидерът отново ще посрещне с настроение светлите християнски празници заедно със своите фенове. Мястото е познато –  Спортен бар efbet Люлин. Датата е 14 декември (четвъртък) , а стартът – 19,00 часа.Кувертът е на достъпна цена – 30 лева. Срещу тях всеки от нашите привърженици ще получи вечеря, възможност за участие в томбола, а изненадите няма да са една или две. Но най-важното – ще бъде заедно с футболисти и треньори за финала на една изключително успешна година за ЦСКА. Ще се повесели с тях, ще поговори с приятели, да си направи снимки.Ела на коледната галавечер, бъди част от армейското семейство!", "date": "2017.11.29", "title": "ЦСКА 1948 с Коледно парти за 30 лева"}
{"url": "http://www.novinite.bg/articles/153555/Djipitata-negoduvat-sreshtu-promyana-v-zakona-za-NZOK", "text": "\r\nЛекарите негодуват срещу измяна в закона за бюджета на НЗОК. В официално писмо Националното сдружение на общопрактикуващите лекари в България заявява несъгласието си с предложена промяна в Закона за бюджета на НЗОК.\r\nПредложението е държавата да изплаща дължимото след представяне на документ, в който да се посочват номерата на издадените документи за заплатените суми от пациента. Това касае начина на плащане на таксата за посещение при лекар от пенсионери.\r\nПенсионерите плашат 1 лв. при посещение при лекар, а остатъкът от 1.90 лв. се покрива от държавния бюджет. Разликата до момента се изплаща на основание на отчетените в РЗОК/НЗОК амбулаторни листи, подадена спецификация и накрая фактура за получената сума и то със закъснение от около 1 до 2 месеца.\r\nСпоред лекарското сдружение отчитането на номера на касовата бележка не може да бъде основание за изплащане на разликата, тъй като източниците на финансиране са различни и отчетената сума е различна. Освен това, лекарят може да не получи заплащане от пенсионера или самият той да не поиска такова. Това обаче не освобождава държавата от поетия ангажимент да заплати разликата.\r\nДжипитата смятат, че единственото основание за изплащане на разликата от 1.90 лв. от дължимата такса са отчетената чрез амбулаторните листи извършена дейност.\r\nПритесненията на НСОПЛБ са, че с подобна промяна в закона ще се доведе до допълнителна бумащина, както и до неизплащане на дължими суми за извършена дейност.\r\n", "date": "2017.11.29", "title": "Джипитата негодуват срещу промяна в закона за НЗОК"}
{"url": "http://www.novinite.bg/articles/153526/BAN-spuska-cherni-znamena-zaradi-byudjeta-za-2018-godina", "text": "\r\nВсички сгради на  ще спуснат  в знак на  срещу бюджета за 2018, приет на първо четене от парламента. Вижте повече какво още се казва в позицията на учените от БАН.\r\n\"Ние, учените от , оценяваме бюджетната субсидия на  за 2018 г., приета на първо четене от Народното събрание на Република България, като ликвидационна. Това е становище, прието на Общо събрание на БАН.\", съобщиха от академията.\r\n\r\n е основната и най-ефективната научна институция в страната. Нейното унищожаване ще има силно негативни последици върху развитието на България и няма да бъде простено от потомците ни.\r\nС настоящето обръщение обявяваме началото на ни действия, с които настояваме за спазване на европейските норми и на поетите национални ангажименти в областта на науката.\r\nПризоваваме българската и европейската общественост за подкрепа!\r\nКато първа стъпка, на всички сгради на  ще бъдат спуснати черни знамена.\"\r\n", "date": "2017.11.29", "title": "БАН спуска черни знамена заради бюджета за 2018 година"}
{"url": "http://www.novinite.bg/articles/153585/Epidemiya-ot-hepatit-A-v-Montana", "text": "\r\nВ квартал \"Кошарник\" в Монтана има епидемия от хепатит \"А\". Там броят на заразените от болестта не спира да нараства.\r\nПървоначално в квартала имаше 7 случая на хепатит \"А\". Впоследствие да се разболели други 8 души, като общият брой на установените случаи е 15. Броят на заразените може и да се покачи. Това заяви пред БНР зам.-директорът на Регионалната здравна инспекция в Монтана д-р Мария Каменова.\r\nСпоред Каменова регистрираните случаи са предимно при деца. Установени са 4 случая на хепатит \"А\" при деца на възраст между 0 и 4 години, както и два случая на болни деца на възраст между 5 и 9 години. Има и две заразени деца на възраст между 15 и 19 години.\r\n\"Във връзка с поставената карантина децата, които са били в контакт, не се смесват с другите деца, но това е изключително трудно и не се постига извън детската градина\", обясни Каменова.\r\nСтана ясно и че се наблюдава и раязко увеличение на случаите на болни от хепатит \"А\" в Пазарджик. Само през последната седмица са регистрирани 12 нови случая. С тях заразените с хепатит стават повече от 40.\r\n", "date": "2017.11.29", "title": "Епидемия от хепатит \"А\" в Монтана"}
{"url": "http://www.novinite.bg/articles/153594/Opredeliha-naj-dobriya-film-na-2017-godina", "text": "\"Вестник на властта\" на Стивън Спилбърг спечели наградата за най-добър филм на Националния съвет на кинокритиците, а звездите му Мерил Стрийп и Том Ханкс получиха главните актьорски отличия, съобщи Асошиейтед прес. Ден след като спечели три награди \"Готам\", хорърът \"Бягай\" на Джордан Пийл получи отличието за най-добър актьорски състав, както и за режисьорски дебют. Филмът \"Лейди Бърд\" на Грета Гъруиг спечели две награди - за най-добър режисьор и най-добра актриса в поддържаща роля за Лори Меткалф. Филмът със Сирша Ронан в главната роля се очертава все повече като основен претендент за награди през този сезон, като получи и най-добрите отзиви - одобрение от 100 процента от сайта Rotten Tomatoes, което досега не се беше случвало.След като спечели наградата \"Готам\" за най-добър филм, \"Призови ме с твоето име\" на Лука Гуаданино получи само един приз от Националния съвет на кинокритиците - за пробив на Тимъти Шаламе. Уилям Дефо спечели наградата за най-добър актьор в поддържаща роля (\"Проектът Флорида\"). Наградата за привличане на вниманието беше присъдена на режисьорката Пати Дженкинс и актрисата Гал Гадот за филма \"Жената чудо\". Призът за свобода на словото си поделиха Анджелина Джоли за \"Първо убиха баща ми\" и Джон Ридли за документалния филм \"Нека всичко да рухне: Лос Анджелис 1982 – 1992\". Националният съвет на кинокритиците е основан през 1909 г. като организация с идеална цел, която подкрепя филмите като форма на изкуство и развлечение. Носителите на наградите се определят от над 100 кинодейци, преподаватели и студенти по филмово изкуство, почитатели на седмото изкуство. Миналата година Националният съвет на кинокритиците избра за най-добър филм \"Манчестър до морето\", а през 2015 г. - \"Лудия Макс: Пътят на яростта\". Наградите на Националният съвет на кинокритиците ще бъдат връчени на гала вечеря на 9 януари.", "date": "2017.11.29", "title": "Определиха най-добрия филм на 2017 година"}
{"url": "http://www.novinite.bg/articles/153574/7-miliona-leva-za-speshni-povikvaniya-112", "text": "Министерството на вътрешните работи обяви нова обществена поръчка на стойност 7 милиона лева, с която ще се осигури работата на Националната система за спешни повиквания. 8-и декември е срокът, в който желаещите да поддържат системата могат да подадат своите оферти. В мотивите за ускорената поръчка е записано, че националната система е с нарушени основни функционалности и това поставя в риск живота и здравето на гражданите, изпаднали в беда, предадве БНТ.\r\nОт април 2015 година телефон 112 е оставен без поддръжка и всеки момент може да спре.\r\nВ новата поръчка е заложено да се възстанови нормалната работа на телефон 112, да се достави и въведе в експлоатация ново хардуерно оборудване, както и частично да се подмени критично амортизираният хардуер в районните центрове в София и Русе.\r\nИзисква се и да се актуализира софтуерното приложение за спешни повиквания до последна версия и осигуряване на 2-годишна техническа поддръжка на системата, като максимално допустимото време за нефункциониране на услугата е до 52 минути за 365 поредни дни. Най-вероятно с новия софтуер хората със слухови и говорни увреждания ще могат да подават сигнал до телефон 112 със SMS.\r\n", "date": "2017.11.29", "title": "7 милиона лева за спешни повиквания 112"}
{"url": "http://www.novinite.bg/articles/153588/Mitnichari-zadarjaha-15-000-opakovki-s-davki", "text": "Близо 15 000 опаковки с дъвки, имитиращи визуалното оформление и изписване на марката \"Кока-Кола\", са задържали митничарите в Бургас. Задържаната стока е за нарушени права върху интелектуална собственост, съобщиха от Агенция \"Митници\".Пратката е пристигнала на Митническия пункт \"Пристанище-Бургас-Център\" с корабен контейнер, съдържащ захарни изделия от Китай. Вносител е българска фирма.При извършената проверка, униформените установяват, че съдържанието на контейнера отговаря на декларираните стоки по вид и количество, но част от колетите съдържат общо 14 640 броя опаковки с дъвки - тип кен, с имитиращи орнаменти и шрифт на \"Кока-Кола\" .Пратката с дъвки е задържана. Митница Бургас е сезирала за случая официалният представител на правопритежателя на търговската марка \"Кока-Кола\" за България.", "date": "2017.11.29", "title": "Митничари задържаха 15 000 опаковки с дъвки"}
{"url": "http://www.novinite.bg/articles/153580/Zadarjaha-maje-razprastranyavali-pornografski-materiali", "text": "Двама мъже от Гоце Делчев бяха задържани за разпространение на порнографски материали, съобщиха от полицията, предаде Нова телевизия.В дома на 31-годишния З.М. са били открити 2000 видеофайла и снимков материал, съдържащи сцени на сексуално насилие на деца на възраст до 12 години. По първоначални данни З.М. е обменял „колекцията“ си с интернет потребители от цял свят, споделящи неговите интереси.Под фалшиви самоличности, мъжът целенасочено е използвал възможностите на социална мрежа за осъществяване на контакти с малолетни и непълнолетни момчета, които склонявал да участват в порнографски представления, както и да обменят материали с подобно съдържание.Неговият съучастник – 47-годишният К.Т., пък се представял за връстник на малки момчета, за да осъществява контакти с тях. ", "date": "2017.11.29", "title": "Задържаха мъже, разпрастранявали порнографски материали"}
{"url": "http://www.novinite.bg/articles/153519/Ima-li-sporazumenie-za-Brekzit", "text": "Великобритания и Европейският съюз са се споразумели, че Лондон дължи на ЕС за \"развода\" около 50 милиарда евро. Информацията е на вестник \"Дейли телеграф\". Британският преговарящ за Брекзит Дейвид Дейвис обаче отказа да потвърди информацията. Попитан кога ще бъде постигнато споразумение, той посочи 15-ти декември. Тогава е насрочена среща на върха на ЕС. От Европейската комисия също отказват коментар по съобщението на британския вестник, предаде БНТ.", "date": "2017.11.29", "title": "Има ли споразумение за Брекзит?"}
{"url": "http://www.novinite.bg/articles/153536/Obshtina-Bansko-otpusna-120-000-lv-za-organizaciya-na-Svetovnoto-po-snoubord", "text": "Общински съвет-Банско одобри участието на общината като партньор в проект „Насърчаване на социалното включване чрез развитие на умения за самостоятелност и личностно развитие”. Проектът е с водеща организация СНЦ „Волейболен клуб Спартак” и се изпълнява по приоритетна ос „Намаляване на бедността и насърчаване на социалното включване”.В рамките на предвидените дейности, 12 лица, между 18 и 24 години, настанени в социални услуги, ще получават специализирана подкрепа с цел развитие на талантите им, придобиване на умения за самостоятелен живот, ще се търсят начини за подобряване на професионалното и личностното им развитие, ще им бъдат правени индивидуални консултации.В отговор на молба от Българската ски федерация, бяха отпуснати 120 000 лева за организацията на Световната купа по сноуборд през 2018 година. Състезанията в дисциплините паралелен гигантски слалом и сноуборд крос, ще се проведат от 26 до 28 януари, когато световният елит в сноуборда отново ще се събере в Банско на последна репетиция преди Зимната олимпиада в Корея. Две общински наредби претърпяха изменения и допълнения: Наредбата за определянето и администрирането на местните такси и цени на услуги и права на територията на община Банско бе изменена в съответствие с националното законодателство, както и в кореспонденция с останалите действащи общински наредби.В действащата Наредба за търговската дейност бе удължен срокът на издаване на разрешение за удължено работно време на обектите от една на три години. С оглед поддържането на по-добра хигиена и ред на организирания промишлен пазар в гр. Банско, в наредбата бяха допълнени конкретни изисквания към търговците, упражняващи тази дейност.Съветниците приеха ПУП – План за изменение на улична и дворищна регулация на село Филипово в района на корекцията на река Градинишка. Проектът предвижда осигуряването на транспортен достъп до три квартала на населеното място, разположени при голяма денивелация. Паралелно с това ще бъде извършена корекция на реката - ще бъде изградена защитна стена срещу преливане на водите й. ", "date": "2017.11.29", "title": "Община Банско отпусна 120 000 лв. за организация на Световното по сноуборд"}
{"url": "http://www.novinite.bg/articles/153582/Sled-1081-macha-Izgoniha-LeBron", "text": "ЛеБрон Джеймс бе изгонен за пръв път в своята кариера на баскетболист в НБА. Това се случи в неговия мач номер 1081 от редовния сезон. Суперзвездата на асоциацията напусна паркета в края на третата четвърт, когато неговият Кливланд Кавалиърс водеше с 93:70 срещу Маями Хийт. В крайна сметка тимът на Тайрън Лу спечели със 108:97 битката с бившия тим на ЛеБрон.Причината за изгонването на трикратния шампион бе бурната му реакция срещу съдията Кейн Фицджералд заради неотсъдено нарушение след контакт с Джеймс Джонсън от Маями Хийт. Все пак за 28 минути на паркета ЛеБрон се развихри с 21 точки, 12 борби и 6 асистенции. Огромна част от работата свърши Кевин Лав, който наниза 38 точки.За Хийт най-резултатен бе Диън Уейтърс с 21, а Бам Адебайо добави 19 от пейката. С успеха Кавалиърс се изкачиха още в Източната конференция. Тимът е на трето място с 14 успеха и 7 поражения. Хийт пък са 9-и с баланс 10-10.", "date": "2017.11.29", "title": "След 1081 мача: Изгониха ЛеБрон"}
{"url": "http://www.novinite.bg/articles/153593/Grak-udari-slujitelka-v-bolnica", "text": "55-годишен гръцки гражданин е задържан за нападение на служителка на болницата в Петрич. Около 14.00 часа във вторник мъжът ударил в областта на главата 55-годишна служителка, предаде Нова телевизия.55-годишният грък е задържан за до 24 часа, а за случая е уведомена и прокуратурата. Образувано е досъдебно производство. ", "date": "2017.11.29", "title": "Грък удари служителка в болница"}
{"url": "http://www.novinite.bg/articles/153583/V-nedelya-ni-ochakva-superluna", "text": "Декемврийската суперлуна в неделя ще бъде най-голямата и най-ярката за 2017 г. Това ще стане факт, благодарение на орбитата на естествения ни спътник, който ще се намира най-близо до Земята, предаде БНТ.\"Това е естествена част от лунния цикъл и се случва около веднъж годишно - казва Марек Кукула от Кралската обсерватория в Гринуич. - Разликата в яркостта и привидния размер е само няколко процента, но пълнолунието така става още по-приятно за наблюдаване. Струва си човек да погледне небето, за да види суперлуната\".Астрономът пояснява, че та на 3 декември ще изглежда със 7 % по-голяма и с 16 % по-ярка от обичайното. Тогава орбитата й ще е само на 357 987 км от нашата планета. Припомняме, че суперлуната в тази неделя ще е четвъртата за 2017 г.", "date": "2017.11.29", "title": "В неделя ни очаква суперлуна"}
{"url": "http://www.novinite.bg/articles/153527/Dneven-horoskop-za-29-noemvri", "text": "\r\n\r\nВие сте вдъхновени да направите правилното нещо днес, дори да сте единствения, който мисли, че сте прав. Може да се наложи да се изправите пред сериозна опозиция, но правете това, което е необходимо.\r\n\r\nЧувствате повече надежда за възможностите си днес. Предстои ви мащабно разширяване или възможност. Дръжте очите си отворени и бъдете готови да действате бързо. \r\n\r\nДнес ще ви се наложи да се справите със сериозен финансов проблем, но не се тревожете, предстоят ви само хубави неща от тук нататък. Днес трябва да бъдете способни да накарате хората около вас да ви помогнат, ако се наложи.\r\nАко сте представител на някоя от останалите зодии, можете да намерите своя дневен хороскоп .\r\n ", "date": "2017.11.29", "title": "Дневен хороскоп за 29 ноември"}
{"url": "http://www.novinite.bg/articles/153521/Tribunalat-v-Haga-se-proiznasya-za-posledno-za-prestapleniyata-v-bivsha-Yugoslaviya", "text": "Международният трибунал на ООН за военните престъпления в бивша Югославия ще се произнесе за последен път днес. Ще бъде обявена присъдата срещу шестима бивши лидери и командири на босненските хървати, обвинени за злодеяния спрямо мюсюлманското население по време на войната в Босна, предаде БНТ.\r\nПоследно заседание и последна присъда на Международния трибунал, който бе създаден в разгара на конфликта на Балканите. Днес Апелативната камара трябва да се произнесе по случая срещу бившия лидер на босненските хървати Ядранко Пърлич и петима други обвиняеми за престъпления срещу босненски мюсюлмани по време на войната от 1992 до 1995 г.\r\nНа първа инстанция през 2013 г. те бяха осъдени общо на 111 години затвор. През март тази година прокуратурата на трибунала поиска увеличение на присъдите до общо 220 години. В заключителната си реч обвинителите изтъкнаха, че престъпленията над босненските мюсюлмани са били масови, няколко десетки хиляди души са били прогонени от домовете си, няколко хиляди са били пленени и държани при тежки условия и изпращани на принудителен труд, при което някои от тях са изгубили живота си.\r\nСедмица по-рано Трибуналът осъди на доживотен затвор босненския сръбски генерал Ратко Младич, признат за виновен по 10 обвинения, включително геноцид и престъпления срещу човечеството.\r\nТрибуналът затваря врати следващия месец след почти четвърт век работа, посветена на това да изслуша и съди тези, които са извършили най-големите зверства в Европа след Втората световна война.\r\nПо време на войната в Босна загинаха над 100 хиляди души, а повече от 2 милиона бяха разселени.\r\n", "date": "2017.11.29", "title": "Трибуналът в Хага се произнася за последно за престъпленията в бивша Югославия"}
{"url": "http://www.novinite.bg/articles/153525/Rumaniya-pred-nova-burya", "text": "\r\nВече месеци наред румънците излизат на улицата, за да протестират срещу опитите на управляващите да овладеят правосъдието. И това е добре, защото само едно силно гражданско общество може да спаси правовата държава, констатира Роберт Шварц в коментар за Дойче веле.\r\n\"Преклонена глава сабя не я сече\" - тази стара мъдрост за пореден път беше опровергана, и то по наистина впечатляващ начин. Народът на  вече не желае да си мълчи - десетки хиляди излязоха в неделя на протести из цялата страна, за да защитят правовата държава от опитите да бъде осакатена. Това неизменно събужда аналогии с масовите демонстрации, които през декември 1989 доведоха до свалянето на комунистическия диктатор Чаушеску. Днес, 28 години по-късно и десет години след присъединяването на  към ЕС, гражданското общество се противопоставя с всички сили на опитите на управляващите социалдемократи, произлезли от бившата Комунистическа партия, да овладеят правосъдието и да разводнят законите за борба срещу корупцията.\r\n\"Чак на Марс\"\r\nЗасега протестите протичат мирно, но водещи политици от Социалдемократическата партия вече обещаха разправа и отмъщение. Очаквала се контрадемонстрация на техни привърженици, чийто глас щял да се чуе \"не само в Брюксел, но и чак на Марс\". Подобни изхвърляния твърде много напомнят за режима на Чаушеску, който също беше изгубил връзка с реалността. И той смяташе, че народът може да бъде вечно манипулиран. И той накара да бъдат свикани хора в негова подкрепа - с надеждата, че народът ще даде глас на вечната си благодарност към него. Но се оказа жестоко излъган.\r\nКолко по-ниско може да падне една партия, която се нарича \"социалдемократическа\", но се оказва в задушаващата прегръдка на корумпирани групировки? Групировки, които от една година насам преследват една-единствена цел: да сложат юзди на правосъдието, за да спасят собствените си кожи.\r\nРумънската Социалдемократическа партия е дълбоко разединена, като надмощие все още има лагерът около партийния лидер Ливиу Драгня. Политикът, който вече има една присъда, раздаде множество ключови позиции на свои хора, но постоянните му опити да дърпа конците в своя полза силно изостриха кризата в партията. Предишни сподвижници на Драгня вече се дистанцират от него с надеждата да спасят партията си от окончателен срив. Дочува се дори, че ако се наложи, са готови да го свалят - само и само да останат на власт. Историята помни и други подобни случаи в тази партия.\r\nНо гражданското общество вече не обръща внимание на тези игрички. Защото видя колко мимолетна се оказа частичната му победа, извоювана в началото на тази година. Спешният декрет, с който правителството на социалдемократите искаше да подчини правосъдието, беше отменен през февруари именно под натиска на масовите протести. Но хората около Драгня не се отказаха от плановете си и веднага се заеха да прокарват оспорваните закони през парламента, по уж демократичен начин. И тъй като имат солидно мнозинство, социалдемократите могат да разчитат на успех.\r\nДокато не отмине и тази злина\r\nПоследните надежди са свързани сега с либералния президент Клаус Йоханис. През февруари той се присъедини към протестиращите и на няколко пъти обяви, че ще използва всички законни средства, за да спре оспорваното начинание на управляващите. Референдумът е крайното средство, с което разполага. Дали Йоханис ще се осмели да прибегне към него?\r\nПо време на протеста в неделя демонстрантите в Букурещ получиха подкрепа от редица известни личности, включително от доайена на румънските интелектуалци Михай Шора, който излезе на улицата въпреки преклонната си възраст. \"Без свободно правосъдие нашата страна би попаднала в ръцете на крадци и злодеи\", заяви Шора. Повечето румънци са на същото мнение. И затова ще продължат да излизат на протест. Докато не отмине и тази злина.\r\n", "date": "2017.11.29", "title": "Румъния пред нова буря?"}
{"url": "http://www.novinite.bg/articles/153515/Zapochva-deleto-sreshtu-napadatelite-ot-Asenovgrad", "text": "Очаква се днес да започне делото срещу ромите, които пребиха децата и техните треньори от юношеския клуб по гребане в Асеновград, предаде Нова телевизия.11 мъже са обвинени за нанасяне на средни телесни повреди и за хулиганство. Някои от подсъдимите ще отговарят и за отправяне на закани и заплахи за убийство. Нападението над децата-спортисти беше извършено в края на месец май. След побоя в Асеновград започнаха масови протести. И днес пред Съдебната палата в града ще се съберат граждани, които да протестират за справедливи наказания за насилниците.", "date": "2017.11.29", "title": "Започва делето срещу нападателите от Асеновград"}
{"url": "http://www.novinite.bg/articles/153530/Dnes-otvaryat-mejdunarodnoto-letishte-v-Bali", "text": "\r\nМеждународното  в  ще отвори врати днес след  прекъсване на дейността си, причинено от изпускането на  от вулкана Агунг. Това дава възможност на повече от 120 000  да се върнат в домовете си.\r\nЛетището ще бъде отворено, тъй като пепелта, която изригналият вулкан бълва, е сменила посоката си, съобщиха индонезийските власти, цитирани от световните агенции. Летището ще заработи отново в 15,00 ч. местно време (07,00 ч. по Гринуич).\r\nПрипомняме, че близо 40 българи са се свързали с консулството ни в  като всички те са невреи.\r\n\r\n", "date": "2017.11.29", "title": "Днес отварят международното летище в Бали"}
{"url": "http://www.novinite.bg/articles/153559/Tereza-Mej-zamina-na-poseshtenie-v-Blizkiya-Iztok", "text": "Британският премиер Тереза Мей замина на тридневно посещение в Близкия изток, където ще се срещне с лидерите на Саудитска и Йордания в опит да укрепи регионалните връзки. Тя ще проведе разговори по въпроси, сред които Катар и Йемен, с короната на Саудитска Арабия Мохамед бин Салман, преди да се отправи към Йордания за срещи с крал Абдула II и премиер Хани ал Мулки, предаде Нова телевизия.\r\nГоворител на премиера Мей съобщи, че това посещение показва, че когато Обединеното кралство напусне ЕС, то ще изгради смело и уверено бъдеще за себе си в света.В интересите на Лондон да подкрепи Йордания и Саудитска Арабия в справянето с регионалните предизвикателства, за да създадат по-стабилен регион и да изпълнят своите амбициозни програми за реформи, както и за да гарантират собствената си стабилност.\r\nОчаква се в Саудитска Арабия британският министър-председател да потвърди подкрепата си за стартиращата програма за социални реформи в кралството.\r\n", "date": "2017.11.29", "title": "Тереза Мей замина на посещение в Близкия Изток"}
{"url": "http://www.novinite.bg/articles/153562/Cenata-na-bitkojna-mina-10-000-dolara", "text": "Стойността на криптовалутата биткойн за първи път мина 10 000 долара. Виртуалната валута достигна върха от 10 379 долара в Азия, съобщи агенция Bloomberg. Това е 10 пъти по-висока стойност спрямо началото на годината.Това е най-сериозният пробив на т. нар. „цифрово злато”, чийто живот започва със стойности от едва няколко американски цента.Биткойнът е електронно платежно средство. Концепцията за неговото въвеждане беше публикувана през 2008 г. от автори под псевдоним Сатоши Накамото. В момента един от основните програмисти, които отговарят за работата на системата, е американецът Гевин Андерсън.През май 2016 г. австралиецът Крейг Райт заяви, че той е създал системата, но не подкрепи това твърдение с доказателства.Наскоро криптовалутата се раздели на класически биткойн и Bitcoin Cash. Причината бяха спорове за обновяването й, които трябваше да увеличат скоростта на обработка на транзакциите, припомня БГНЕС.", "date": "2017.11.29", "title": "Цената на биткойна мина 10 000 долара"}
{"url": "http://www.novinite.bg/articles/153553/Cenite-na-petrola-prodaljavat-da-se-ponijavat", "text": "Цените на петрола се понижават в сряда заради съмненията, че ОПЕК и Русия ще договорят удължаване на квотната сделка през цялата 2018 г. и след доклада за неочакван ръст на резервите от суров петрол в САЩ, коментира Bloomberg.Фючърсите върху американския суров петрол  спадат с 22 цента, или 0,38%, до 57,77 долара за барел, а върху петрола сорт Брент - с 25 цента, или 0,40%, до 62,99 долара за барел към 10:45 ч. българско време.Според трейдърите  поевтинява заради доклада на Американския петролен институт (API) във вторник, който показа, че резервите в САЩ са нараснали с 1,8 млн. барела през седмицата до 24 ноември, достигайки 457,3 млн. барела.Официалните данни за резервите ще излязат по-късно днес.Цените на петрола получиха сериозна подкрепа тази година, като Брентът поскъпна с над 40% от средата на 2017 г., заради усилията на Организацията на страните износителки на петрол (ОПЕК) и група други производители, включително Русия, да намалят добива си с 1,8 млн. барела на ден.Сделката изтича през март 2018 г., но ОПЕК ще се срещнат утре, като очакванията са групата да обсъди начини за удължаване на срока.Макар че се очаква ОПЕК и Русия да удължат квотите си през цялата 2018 г., те вероятно ще включат опция да преразгледат сделката през юни, казаха източници от ОПЕК във вторник, след като Москва изрази опасения, че пазарът може да прегрее.Според много анализатори удължаването е нужно, за да се балансират петролните пазари и за да могат да се поддържат икономиките на изнасящите петрол страни.", "date": "2017.11.29", "title": "Цените на петрола продължават да се понижават"}
{"url": "http://www.novinite.bg/articles/153567/Kitaj-seriozno-raztrevojen-ot-raketnoto-izpitanie-na-Severna-Koreya", "text": "Китай изрази \"сериозна тревога\" във връзка с изпитанието на балистична ракета от страна на Северна Корея, като призова Пхенян да се придържа към резолюциите на Съвета за сигурност. Това обяви говорителят на китайското външно министерство, цитиран от световните информационни агенции.Добавя се, че Пекин ще продължи да работи за мирно разрешаване на проблема, подчертавайки, че военната опция срещу Пхенян изобщо не бива да се разглежда.Северна Корея изстреля най-модерната си междуконтинентална балистична ракета досега, като това беше първо оръжейно изпитание на изолираната комунистическа държава от 15 септември насам.След изстрелването на ракетата, държавната официозна новинарска агенция на Северна Корея подчерта: \"Междуконтиненталната балистична ракета Хуасонг-15, въоръжена със суперголяма тежка бойна глава, е в състояние да удари цялата континентална територия на САЩ\".", "date": "2017.11.29", "title": "Китай \"сериозно разтревожен\" от ракетното изпитание на Северна Корея"}
{"url": "http://www.novinite.bg/articles/153576/Grobnicata-na-Isus-Hristos-se-okaza-po-drevna-otkolkoto-se-smyatashe", "text": "Гробницата в Ерусалим, в която се смята, че е положено тялото на Исус Христос, е по-древна, отколкото се смяташе досега. Ново датиране определя възрастта ѝ на 1700 години, а не на предполагаемите около 1000, съобщават Франс прес и \"Нешънъл джиографик\".През вековете храмът \"Възкресение Христово\" в Ерусалим е бил обект на яростни нападения, пожари, земетресения. Църквата е унищожена напълно през 1009 г. Впоследствие е построена отново.Това кара съвременните учени да повдигнат въпроса дали именно тук се намира предполагаемата гробница на Исус Христос, идентифицирана от делегация, изпратена от Рим преди 17 века.Сега резултатите от научни тестове потвърждават, че останките от варовиковата пещера под купола в храма са от гробницата, локализирана от древните римляни, пише \"Нешънъл джиографик\".Досега най-ранните архитектурни свидетелства, откривани в и около гробницата, сочеха, че тя е на не повече от 1000 години и датира от времето на Кръстоносните походи.От археологическа гледна точка е невъзможно да се каже дали това наистина е мястото, където е положено тялото на индивид, наричан от евреите Исус от Назарет, който според Новия завет е разпънат на кръст в Ерусалим през 30 или 33 г.Новото датиране обаче потвърждава, че оригиналната гробница е конструирана по времето на Константин Първи - първия християнски римски император.През октомври миналата година гробницата беше отворена за първи път от векове, когато куполът над нея, известен като едикула, беше реставриран от специалисти от Националния технически университет на Атина.", "date": "2017.11.29", "title": "Гробницата на Исус Христос се оказа по-древна, отколкото се смяташе"}
{"url": "http://www.novinite.bg/articles/153512/Predi-obyad-shte-preobladava-slanchevo-vreme", "text": "Днес преди обяд ще преобладава слънчево време. По-късно от северозапад облачността отново ще се увеличи, ще е предимно висока. Ще духа слаб юг-югозападен вятър и температурите ще се повишат. Максималните ще са между 3° и 8°, в югоизточните райони и малко по-високи, в София – около 3°.Атмосферното налягане е по-ниско от средното за ноември, през деня слабо ще се понижи.Над планините, след временно намаление на облачността, около и след обяд отново ще се заоблачи. Ще е без валежи. Вятърът ще се ориентира от запад-югозапад. Ще е умерен, по билата до силен. Ще се затопли и максималната температура на височина 1200 метра ще е около 5°, на 2000 метра – около минус 2°.Над Черноморието ще преобладава слънчево време. След обяд от север облачността ще се увеличи. Ще духа слаб югозападен вятър. Максималните температури ще са 9° - 11°. Температурата на морската вода е 11°-13°. Вълнението на морето ще е 2-3 бала.", "date": "2017.11.29", "title": "Преди обяд ще преобладава слънчево време"}
{"url": "http://www.novinite.bg/articles/153534/S-praznichno-shestvie-i-tarjestvena-promociya-MU-Pleven-izprashta-Vipusk-2017", "text": "Медицински университет – Плевен традиционно организира Празнично шествие и Тържествена промоция на младите лекари от 38-я пореден випуск на Факултет „Медицина“ на 4-ти декември 2017 г., понеделник, с участието на Академичното Ръководство, преподавателите и близките на дипломантите.След успешно завършен 6-годишен курс на обучение 74 абсолвенти от България, Молдова, Сърбия и Сирия придобиват образователно-квалификационна степен „Магистър” и професионална квалификация „лекар”. Средният успех на Випуск 2017 млади лекари е Много добър 5.27, с висок брой отличници – 25, които ще бъдат наградени с плакет „Отличник” на Факултет „Медицина”, луксозни дипломи и стетоскопи, с които да започнат лекарската си практика.След първите проведени избори студентската общност гласува за най-добрите преподаватели, които ще бъдат официално обявени на церемонията като носители на приза „Най-изявен преподавател 2017“ за Факултет „Медицина“.Първенец на випуска с пълно отличие 6.00 и носител на приза Златен Хипократ е д-р Мартин Петров Караманлиев от град Плевен. Той ще поздрави своите колеги и ще отговори на приветствията на ректора проф. д-р Славчо Томов и на официалните гости.По покана на Академичното ръководство на МУ-Плевен специален гост на събитието тази година, който ще се обърне с академично слово към младите лекари от Випуск 2017, е г-н Максим Бехар, международен експерт по публични комуникации и президент на световната ПР организация ICCO.Празникът ще протече със следната програма:10:00 ч – Ректорат – Ритуал по предаване символите на Университета10:15 ч – Празнично шествие от Ректората до площад „Възраждане”10:30 ч – Поднасяне на венец пред Вечния огън  на Параклис-мавзолей „Св. Георги Победоносец”11:00 ч – Тържествена промоция на младите лекари в зала „Магнум”", "date": "2017.11.29", "title": "С празнично шествие и тържествена промоция, МУ-Плевен изпраща Випуск 2017"}
{"url": "http://www.novinite.bg/articles/153516/Mezdrenski-sela-na-protest-sreshtu-skapata-voda", "text": "На бунт заради по-скъпа вода излизат жителите на 5 села от община Мездра. Хората са недоволни от факта, че предстои сериозно увеличение на цената - с близо лев на кубик, предаде Нова телевизия.От години в петте села се ползва питейна вода, която се доставя по гравитачен път. Сега обаче предстои цената да бъде изравнена с тази, която стига до чешмите с помощта на помпи.  ", "date": "2017.11.29", "title": "Мездренски села на протест срещу скъпата вода"}
{"url": "http://www.novinite.bg/articles/153563/Hakerite-moje-da-stanat-oshte-po-drazki-prez-2018-g", "text": "След година, белязана от множество кибератаки, се очаква онлайн нападателите да станат още по-дръзки през 2018 г., заявиха изследователи. Фирмата за сигурност McAfee съобщи, че събитията от 2017 г. са само подготовка за това, което ще дойде в бъдеще, тъй като хакерите разработват нови стратегии и \"бизнес модели\".Според експертите, тъй като рентабилността на предишни атаки избледнява в лицето на новите защити, хакерите ще се обърнат към нови видове атаки, които биха могли да доведат до увреждане или разрушаване на компютрите и мрежите. Атакуващите също ще търсят начин да засегнат богатите хора и да се стремят към свързани устройства, които предлагат по-малко сигурност от компютрите и смартфоните, пише БГНЕС.Събитията от тази година показват колко лесно е да се комерсиализират хакерските услуги. Такива атаки могат да бъдат продадени на партии, които искат да парализират национални, политически и бизнес съперници, коментират специалисти.Посочва се още, че поверителността вероятно ще бъде допълнително ерозирана, тъй като данните за потребителите, включително за децата, се събират и продават от производителите на устройства. Изследването твърди, че родителите \"ще осъзнаят значителни корпоративни злоупотреби с цифрово съдържание, генерирано чрез деца\".", "date": "2017.11.29", "title": "Хакерите може да станат още по-дръзки през 2018 г."}
{"url": "http://www.novinite.bg/articles/153539/Belgiya-uvelichava-sroka-na-predvaritelnoto-zadarjane-na-48-chasa", "text": "Белгия увеличи срокът на предварителното задържане от 24 до 48 часа. Решението е свързано с мерките за борба с тероризма.През този срок заподозрените остават \"на разположение\" на властите, без мярката да подлежи на одобрение от съдия.Първоначалните намерения на правителството са били срокът за задържане без съдебно решение да бъде до 72 часа, но този подход е бил оспорен от съдиите, отбелязват местните медии, пише БТА.Досега заподозрените в престъпления можеха да останат в ареста до 24 часа без необходимост да се произнесе съдия.Промените влизат в сила с промяна на белгийската конституция.", "date": "2017.11.29", "title": "Белгия увеличава срока на предварителното задържане на 48 часа"}
{"url": "http://www.novinite.bg/articles/153558/Tereza-Mej-zamina-na-poseshtenie-v-Blizkiya-Iztok", "text": "\r\nБританският премиер  замина на тридневно посещение в , където ще се срещне с лидерите на Саудитска и  в опит да укрепи регионалните връзки. Тя ще проведе разговори по въпроси, сред които Катар и Йемен, с короната на Саудитска Арабия Мохамед бин Салман, преди да се отправи към  за срещи с крал Абдула II и премиер Хани ал Мулки.\r\nГоворител на премиера Мей съобщи, че това посещение показва, че когато  напусне , то ще изгради смело и уверено бъдеще за себе си в света.\r\nОчаква се в Саудитска Арабия британският министър-председател да потвърди подкрепата си за стартиращата програма за социални реформи в кралството. ", "date": "2017.11.29", "title": "Тереза Мей замина на посещение в Близкия Изток"}
{"url": "http://www.novinite.bg/articles/153518/400-semejstva-bez-dostap-do-jilishtata-si", "text": "400  без достъп до жилищата си. Дотук се стига, след като собственикът на частния терен загражда единствения възможен  на , съобщи ДАРИК. Малка пролука е единственият път, по който може да се стигне до комплекс „Витоша парк”. Собственикът на теренът, по който се стига до комплекса, препречва пътя на 400 семейства до жилищата им – първо с , после с ограда.Оказва се, че при строежа на комплекса през 2006-та е сключен договор между фирмата строител и собственика на съседния терен - фирмата „Витоша ски”. С този договор жителите на комплекса получават правото да минават през терена на „Витоша ски” срещу месечна таса.От известно време таксата за преминаването през частния терен не била плащана, признават от фирмата, която поддържа комплекса.Кметът на район „Витоша” казва, че общината не може да реши проблема, защото комплексът е  построен върху терен, който не е в регулация и там няма проектирани улици.От „Витоша ски” не пожелаха да коментират казуса пред камера. По телефона казаха, че според тях юридически всичко е изрядно. Снощи от дружеството премахнаха та, срещу която протестират хората от Витоша парк. Ако днес до 4 часа следобед те не преместят а към комплекса си, загражденията ще бъдат поставени отново.", "date": "2017.11.29", "title": "400 семейства без достъп до жилищата си"}
{"url": "http://www.novinite.bg/articles/153520/Medicinska-belejka-vmesto-kasov-bon", "text": "Да получиш медицинска бележка вместо касов бон от… такси! Да, от онези бележки, които личният лекар издава, за да извинят отсъствията си учениците. Оказва се, че коли без регистрация като такси, а просто боядисани в жълто, въртят нелегалния си бизнес необезпокоявани.На такси-метне попада Сденка, служител в социалното министерство на Словакия.„Той ми даде това. Колегите ми казаха, че това е бележка, ако си в болница”, разказва Сденка Рихтер.Идва у нас на конференция. Каца на Терминал 1 с полет от  Братислава.„Когато пристигнах, един таксиметров шофьор беше вътре и ме попита дали имам нужда от такси. Аз казах. Да. Трябва ми. Каза ми, че ще струва 20 лв.”, добавя Сденка Рихтер.Цената е от летището до хотел в центъра на София. Докато се усети, таксиметровият шофьор грабва багажа на жената и я води към колата си, паркирана в съседна улица. Далеч от стоянката на такситата. Таксито се оказва менте. Без табела, без тарифи и без касов апарат. Просто кола боядисана в жълто.Идва и краят на кошмарното пътуване, но вместо касов бон, Сденка получава медицинска бележка, на която пише, че е платила 10 евро.Кой дава медицинска бележка, вместо касов бон. Решаваме да проверим. Отиваме на терминал едно. В салона за пристигащите.Трима мъже се оглеждат и ослушват и не след дълго ни набелязват като жертва. И в нашия случай таксито-менте е паркирано в съседна улица.Таксито няма табела, няма тарифи, няма и касов апарат. Пак просто кола, боядисана в жълто. За разстояние от 5 км от летището до хотел в „Младост”, сметката е солена. За справка: с легално такси щяхме да платим от  5 до 8 лева. При всички случаи – в пъти по-малко от това, което плащаме ние – 30 лева.Няколко часа по-късно търсим отново мнимия таксиметров шофьор. Този път, за да ни закара от хотела, в който сме се настанили до центъра на София. Сменяме скритата камера с явна.Кой допуска шофьорите на такситата-менте да ловят необезпокоявани пътниците? От Летище София обясняват, че имат договор само с  една таксиметрова компания. Пишело го и в сайта ,и на информационните табели. Другото било в ръцете на полицията. Сденка не е пуснала жалба, но ако се наложи да се върне в България, ще внимава. Къде и при кого се качва.Статистиката на МВР казва, че за последната една година заловените копърки са стотици. Толкова били и съставените актове. Но разчитали основно на сигналите на гражданите. „Официалните таксита издават фискален бон. Когато таксито е с жълт цвят, става сложно и трябва да се борим срещу тези явления с помощта на полицията. Ако този водач го е чакала полицията на последната спирка, е можело да му бъде наложена глоба между 12 000 и 14 000 лева. Единственият начин да се хване такъв шофьор е чрез таен клиент, в съвместна операция на ДАИ и полицията”, коментира за „Здравей, България” Спас Атанасов от Браншовата камара на таксиметровите шофьори.", "date": "2017.11.29", "title": "Медицинска бележка вместо касов бон"}
{"url": "http://www.novinite.bg/articles/153522/Tryabva-li-da-ima-zimni-gumi-za-kamionite", "text": "Зимните гуми да станат задължителни за всички камиони, които се движат по пътищата на България. За това ще настояват Пътната агенция и ДАИ. Въпросът, който вълнува всички е: ще предотврати ли това блокадите по пътищата през зимата?При последния снеговалеж два тира затапиха двете основни магистрали у нас. Хиляди се оказаха заклещени в километрични задръствания. Регионалният министър Николай Нанков публикува в социалните мрежи снимки на гумите на единия от виновниците за хаоса. Идеята на институциите за задължителни зимни гуми при камионите обаче изправи транспортния бранш на нокти.„Трудно би могло да се каже дали само гумите са виновни за обръщането на този камион. Държавата винаги определя, че транспортния бранш е виновен и обратното. Аз бих застанал на страната на транспортния бранш. В момента, когато се обяви, че ще има Акция „Зима”, не видях никъде да има организирано спиране на автомобилите от 20 до 30 ноември\", коментира за \"Здравей, България\" председателят на Съюза на преподавателите по авто-мото подготовка Йонко Иванов. Според него проверки на автомобилите и камионите могат да се правят и по границите.Според сега действащото законодателство гумите на камионите трябва да са с дълбочина на грайфера над 4 милиметра. Ако хипотетично превозвачите бъдат задължени да купуват зимни гуми, инвестицията за един камион-влекач може да стигне до 3-4 хиляди лева за 6 броя гуми. Браншът е категоричен, че предложението на държавата е абсурдно.Засега все още няма яснота как точно ще бъде формулирано в закона задължението камионите да се движат със зимни гуми в студените месеци. Чака се мнението на експертите. Те ще преценят и дали трябва да се завишат санкциите при шофиране с износени гуми, които в момента са между 50 и 150 лева.", "date": "2017.11.29", "title": "Трябва ли да има зимни гуми за камионите"}
{"url": "http://www.novinite.bg/articles/153542/Tramp-za-izstrelyanata-raketa-ot-KNDR-Situaciya-s-koyato-shte-se-spravim", "text": "Американският президент Доналд Тръмп коментира по повод изпитанието на междуконтинентална балистична ракета от страна на Северна Корея, че това няма да промени позицията на САЩ към изолираната комунистическа държава, като увери, че \"това е ситуация, с която ще се справим\", съобщава \"Ройтерс\".От своя страна военният министър на САЩ Джеймс Матис обяви, че изстреляната ракета от Северна Корея е междуконтинентална балистична.По думите му, тя е достигнала най-голяма височина от всичките изстреляни досега ракети от страна на Пхенян.В изявление на НАТО се подчертава, че поредното ракетно изпитание на Пхенян подкопава регионалната и международната сигурност. Алиансът призовава Северна Корея да поднови диалога с международната общност.От своя страна премиерът на Япония Шиндзо Абе обяви, че неговата страна е поискала спешно заседание на Съвета за сигурност на ООН заради поредната провокация на Северна Корея.", "date": "2017.11.29", "title": "Тръмп за изстреляната ракета от КНДР: Ситуация, с която ще се справим"}
{"url": "http://www.novinite.bg/articles/153556/Baba-shamarosa-uchitelka", "text": "Учителка получи шамар в училище. Случката се разиграла във вторник преди обяд в Основното училище \"Васил Левски\" в ромския квартал \"Изток\" във Вършец.В един от класовете осемгодишно дете буйствало в час и учителката го изгонила. При излизането от клас детето се ударило във вратата и се прибрало вкъщи.Там баба му видяла, че се е наранило и без да иска обяснения или да разбере какво точно е станало се върнала в училището.Там намерила учителката и без да я попита каквото и да е и ударила няколко шамара. По случая вече е заведено досъдебно производство срещу 43-годишната баба.", "date": "2017.11.29", "title": "Баба шамароса учителка"}
{"url": "http://www.novinite.bg/articles/153524/Shumenskiya-KAT-atakuva-telefonite-po-vreme-na-shofirane", "text": "Полицията в Шумен провежда акция срещу воденето на телефонни разговори по време на шофиране, съобщава БНТ, информира news.bg. Новата акция на шуменската полиция атакува използването на мобилни телефони в движение.В превантивна кампания в града, катаджиите раздават информационни листовки, с които искат да откажат водачите на автомобили от използването на мобилни телефони докато шофират.Полицията изтъква, че този вреден навик - разговор по телефона - може да доведе до фатални последици.", "date": "2017.11.29", "title": "Шуменския КАТ атакува телефоните по време на шофиране"}
{"url": "http://www.novinite.bg/articles/153535/Natejali-ot-snega-kloni-potroshiha-avtomobili-v-stolicata", "text": "София е проходима при зимни условия, увери рано тази сутрин кметът Йорданка Фандъкова. Основните булеварди и улици са разчистени и градският транспорт се движи нормално.Заради мокрия сняг обаче десетки паднали клони са причинили щети върху автомобили. Цяла нощ екипи на аварийно спасителното звено към Столична община са работили по сигнали.Зимата не дойде с голяма изненада за общината, а кметът на столицата се похвали, че през цялата нощ снегорини са почиствали основните пътища. \"166 снегорина почистват основните булеварди и улици в града. Към момента всички трасета на градския транспорт са почистени. Градският транспорт се движи навсякъде по обичайните си маршрути. Почистват се спирките и подходите към подлезите\", обобщи Фандъкова.Кметът призова и гражданите да почистят прилежащите си терени. \"Гражданите да почистват пред блоковете си, офисите и магазините, за да могат пешеходците да се движат спокойно по тротоарите\", апелира тя.Проблем обаче се оказаха десетки клони, които при първия сняг натежаха и паднаха. В социалните мрежи софиянци публикуват снимки на премазани автомобили. От общината съветват при подобни инциденти да се обадим на телефон 112 или в Столичния инспекторат - 987/55-55.\"Шест аварийни екипа работиха цяла нощ по отстраняването на паднали от снега клони. Аварийните ни екипи са в готовност да отстраняват паднали клони и дървета. Засега няма информация за прекъснато електричество\", добави столичният кмет. Снощи отвори врати и Кризисният център за бездомни в квартал \"Захарна фабрика\". 28 души са потърсили помощ пред изминалата нощ. Освен подслон, на хората, останали без дом се предоставя и топла храна, както и разговор със социален работник. ", "date": "2017.11.29", "title": "Натежали от снега клони потрошиха автомобили в столицата"}
{"url": "http://www.novinite.bg/articles/153568/Balgarskite-domove-za-vazrastni-hora-sa-edni-ot-naj-loshite-v-Evropa", "text": "Българите са затруднени в ползването на услугите, предлагани от домовете за възрастни хора. Причините са различни - разходите, липсата на тази услуга или голямата дистанция и работното време, когато се отнася до дневни центрове например. Качеството на услугите, предлагани от тези домове, е едно от най-лошите в Европа и това е сред основните пречки за тяхното използване у нас.Това показва доклад на Европейската комисия, посветен на грижата за възрастните в ЕС. Анализът е изготвен на базата на данни от държавни и частни домове за възрастни (към фондации и търговски), макар че експертите признават, че няма хармонизирани правила за предоставянето на тази услуга в общността.Според наличната статистика най-голям е броят на държавните домове за възрастни хора в Дания - почти 100%, а на обратния полюс е Гърция, където почти всички такива институции са частни. Под средното за ЕС е броят на държавните домове в Германия, Ирландия и Италия. Данни за България в тази статистика липсват.При над 70% от случаите у нас бариера за ползването на услугата на домовете за възрастни е всъщност тяхното лошо качество. По този показател България е на второ място след Гърция, където над 80% коментират,че лошото качество на предоставяните услуги ги спира да ги ползват. Като цяло в ЕС този процент е 44 на сто. Под 30% определят качеството на услугите като лошо и съответно като причина за отказ от тях в Люксембург, Белгия и Малта.Според данните на ЕК най-добрите услуги предоставят домовете в Малта и Австрия, а на последните места са България, Гърция, Румъния, Португалия и Словакия. Тук става дума за условията за настаняване - например има ли самостоятелна тоалетна в стаите, за предлаганите грижи, рехабилитация и физическа активност за възрастните хора в домовете.Като цяло в домовете за възрастни хора в ЕС живеят повече жени, което е нормално, тъй като продължителността на живота на жените е по-голяма. Също така техните доходи обикновено са по-ниски, което налага да бъде търсена услугата на подобни домове. От доклада е видно още, че частните домове за възрастни хора растат значително през последните 10 години в Румъния, Словакия и Словения, което обаче е свързано и с ниското равнище, от което тръгват тези страни. В много страни от общността обаче частните домове предлагат по-малко услуги - например здравни специалисти, отколкото държавните домове.В Малта например на възрастните хора се предлага само основна грижа и те трябва да имат допълнителни договори с медици за терапията си. В държавните домове обаче се предлагат и здравни грижи, и допълнителни услуги, включително и физиотерапия и специални грижи за хора в деменция.Въпреки липсата на водена статистика в много страни от ЕС таксите за частните домове са значително по-високи от тези в държавните. Страната ни е дадена за пример в тази насока - таксата за частен дом за възрастни е четири пъти по-висока от средния доход в страната. В страни като Кипър, Естония и Литва таксите са около 10% по-високи.Частните домове в европейските държави са разположени предимно в икономически развитите региони, което е пречка за общия достъп до тях, пише още в доклада. Грижата за възрастните хора е една от политиките на ЕС в областта на превенцията от социалното изключване. Темата става все по-значима след данните за застаряването на населението на общността, посочват още от ЕК.", "date": "2017.11.29", "title": "Българските домове за възрастни хора са едни от най-лошите в Европа"}
{"url": "http://www.novinite.bg/articles/153591/Podsadim-v-Haga-izpi-otrova-v-sadebnata-zala", "text": "Трибуналът за военни престъпления в Хага прекрати временно последното си съдебно заседание. Причината - един от обвиняемите заяви, че е взел отрова.По време на четенето на присъдата срещу шестима босненски хървати един от тях отпи от шишенце, в което се предполага, че е имало отрова.Секунди, след като чу, че обжалването на 20-годишната му присъда не е удовлетворено, 72-годишният Слободан Праляк извика гневно, че не е престъпник, след което отпи от малко кафяво шишенце в ръката си.Заседанието беше незабавно прекратено, след като неговият адвокат извика: „Клиентът ми каза, че е изпил отрова“.По-късно стана ясно, че Праляк е жив и получава медицинска помощ.Безпрецедентната сцена се случи, след като съдът потвърди и 25-годишната присъда на бившия премиер на самопровъзгласилата се Хърватска република Херцог-Босна Ядранко Пърлич, пише БГНЕС. ", "date": "2017.11.29", "title": "Подсъдим в Хага изпи отрова в съдебната зала"}
{"url": "http://www.novinite.bg/articles/153537/Kade-spirat-vodata-na-30-noemvri-v-stolicata", "text": "На 30 ноември 2017 г. (четвъртък),във връзка с реконструкция на уличен водопровод на ул. „Сърбин“ , кв. „Сеславци“, се налага спиране на водоподаването от 10:00 до 18:00 часа на клиентите на „Софийска вода”, живеещи в района на:с. СеславциПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: на площада.На 30 ноември 2017 г. (четвъртък), във връзка с изграждане на сградно водопроводно отклонение на ул. „Св. Св. Кирил и Методий“ , Център , се налага спиране на водоподаването от 10:00 до 18:00 часа на клиентите на „Софийска вода”, живеещи в района на:ул. „Св. Св. Кирил и Методий“ от бул. „Христо Ботев“ до ул. „Цар Самуил“При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Братя Миладинови“ ъгъла с ул. „Св. Св. Кирил и Методий“.На 30 ноември 2017 г. (четвъртък), във връзка с подмяна на сградно водопроводно отклонение на ул. „Ивайло“ , Център , се налага спиране на водоподаването от 9:00 до 18:00 часа на клиентите на „Софийска вода”, живеещи в района на:При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Цар Самуил“ ъгъла с ул. „Ивайло“ .От 23:00 часа на 30 ноември 2017 г. (четвъртък) до 06:00 часа на 1 декември 2017г. (петък), във връзка с подмяна на спирателен кран на ул. „Оборище\", кв. „Подуяне“  се налага спиране на водоподаването на клиентите на „Софийска вода”, живеещи в района на:ул. „Оборище“  от бул. „Евлоги и Христо Георгиеви“ до ул. „Васил Друмев“ и района  между ул. „Оборище“, ул. „Мърфи“, ул. „Русалка“ и ул. „Алеко Константинов“.При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Русалка“ ъгъла с ул. „Алеко Константинов“.На 30 ноември 2017 г. (четвъртък), във връзка с изграждане на уличен водопровод на ул. „Радост“ , местност „Бели брег“, гр. „Банкя , се налага спиране на водоподаването от 9:00 до 21:00 часа на клиентите на „Софийска вода”, живеещи в района на:ул. „Слънчев бряг“, ул. „Радост“, ул. „Мир“, ул. „Рудозем“, ул. „Бели брег“, ул. „Баба Тонка“, ул. „Никола Обретенов“, ул. „Летоструй“, ул. „Елин Пелин“, ул. „Сердика“, ул. „Янтра“, ул. „Боримечката“, ул. „Кипарис“, ул. „Иванянско шосе“ - от ул. „София“ до ул. „Стефан Стамболов“, ул. „Стефан Стамболов“При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Рудозем“  ъгъла с ул. „Бели брег“.На 30 ноември 2017 г. (четвъртък), във връзка с изпълнение на инвестиционен проект за реконструкция на уличен водопровод на ул. 253 кв. „Орландовци“, се налага спиране на водоподаването от 9:00  до 21:00 часа на клиентите на „Софийска вода”, живеещи в района на:ул.„ Димитър Гущанов“, ул. „Железопътна“, ул. 252, ул. 228 При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Димитър Гущанов“ ъгъла с ул. „Железопътна “.След възстановяване на водоснабдяването е възможно временно повишаване  мътността на водата.След реализацията на този инвестиционен проект клиентите на „Софийска вода” живеещи в района ще почувстват значително подобреното качество на предоставяните услуги. На 30 ноември 2017 г. (четвъртък), във връзка с подмяна на спирателни крановe на ул. „Суходолска“, кв. „Факултета“ се налага спиране на водоподаването от 10:00 до 22:00 часа на клиентите на „Софийска вода”, живеещи в района на:ул. „Суходолска“, ул. „Полска калина“, ж.п линията, ул. 761При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „764“ ъгъла с ул. „320“.На 30 ноември 2017 г. (четвъртък), във връзка с реконструкция на уличен водопровод на махала“ Чаршийска“ , с. Плана, се налага спиране на водоподаването от 9:00 до 17:00 часа на клиентите на „Софийска вода”, живеещи в района на:Местност „Старокина“При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: махала „Чаршийска“  да черквата.Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 121 21 или да следят за развитието на всички текущи теренни дейности в реално време чрез Виртуалния информационен център на дружеството -  .“Софийска вода” АД предварително се извинява на своите клиенти за причинените временни неудобства!Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2017.11.29", "title": "Къде спират водата на 30 ноември в столицата"}
{"url": "http://www.novinite.bg/articles/153570/Obyavyavat-konkurs-za-Vojnishkiya-pametnik-pred-NDK-po-Nova-godina", "text": "Столична община ще заведе граждански иск срещу младежа, който събори бронзовата скулптура пред Народния театър.Фигурата, известна като балерината, всъщност е на гимнастичка, тя е създадена от Георги Чапкънов - Чапа и в момента се намира в Софийската градска галерия за реставрация след вандалския акт. обясни зам.-кметът Ние ще съдим младежа за щетите върху творбата, ще направим всичко възможно данъкоплатецът де не бъде наказан. Щеше да е по-добре да бъде осъден за хулиганство”, коментира зам.-кметът по култура в Столична община Тодор Чобанов по бТВ. По думите му скулптурата ще се завърне пред Народния театър напролет. По Нова година пък ще бъде обявен конкурсът за възстановяване на Войнишкия паметник до лъва, заменил \"1300 години България\" пред НДК. Няма как монументът да бъде изграден в някогашния си вид, при създаването му са използвани калкани на несъществуващи вече сгради, обясни Чобанов. ", "date": "2017.11.29", "title": "Обявяват конкурс за Войнишкия паметник пред НДК по Нова година"}
{"url": "http://www.novinite.bg/articles/153596/Globi-za-snegopochistvashtite-firmi", "text": "Глоби за снегопочистващите фирми, които не се справиха с първия сериозен сняг за годината. От регионалното министерство правят одит, който да покаже къде е имало пропуски, предаде Нова телевизия.След първия сериозен снеговалеж за тази година изводите са два. Първо – шофьорите са били неподготвени за зимата. Вторият е, че не някои места снегопочистващите фирми не са успели да изпълнят изискванията.Тече и рехабилитацията на 193 километра от националната пътна мрежа. Освен това три основни инфраструктурни проекта са в ход – магистрала „Хемус”, „Струма” и участъкът през Кресненското дефиле.", "date": "2017.11.29", "title": "Глоби за снегопочистващите фирми"}
{"url": "http://www.novinite.bg/articles/153554/Uvolyanyavat-direktora-na-DNSK-zaradi-incidenta-na-Carigradsko-shose", "text": "Уволняват директора на Софийската дирекция за национален строителен контрол заради инцидента на Цариградско шосе, при който метален елемент падна от строеж и удари жена, стана ясно на брифинг на регионалния министър Николай Нанков.Арх. Юлия Дъбова ще бъде отстранена е края на седмицата, тъй като в момента е в болнични.Нанков добави, че санкции ще бъдат наложени и на строителя и надзорника, като решението се очаква следващата сряда. Междувременно ДНСК разпореди масови проверки на строежите.Пострадалата жена чакала служебен транспорт на тротоара до строежа, от който паднал голям метален болт върху главата й. Пострадалата е била заедно със своя приятел Александър Кутов, който коментира, че парчето е паднало от над 15 м височина", "date": "2017.11.29", "title": "Уволяняват директора на ДНСК заради инцидента на Цариградско шосе"}
{"url": "http://www.novinite.bg/articles/153573/Kremal-Raketniyat-test-na-KNDR-e-provokativen-akt", "text": "Ракетното изпитание на Северна Корея е провокативен акт.Това обяви говорителят на Кремъл Дмитрий Песков във връзка с проведения вчера от Северна Корея тест на ракета за първи път за последните около 2 месеца, информират руски и чуждестранни агенции.Пхенян обяви, че са изпитали нова междуконтинентална балистична ракета, която може да порази територията на САЩ.Според Песков изпитанието допълнително ще ескалира напрежението в региона.Москва осъжда новия ракетен пуск на Пхенян, поясни говорителят.Безусловно, последният пуск на ракета - това е провокативно действие, което допълнително ще увеличи напрежението, предупреди Песков.По думите му Русия осъжда това изпитание и се надява, че всички страни ще запазят спокойствие, тъй като е необходимо да се избегне най-неблагоприятният сценарий на Корейския полуостров.", "date": "2017.11.29", "title": "Кремъл: Ракетният тест на КНДР е провокативен акт"}
{"url": "http://www.novinite.bg/articles/153523/Premierat-Borisov-na-poseshtenie-v-Sauditska-Arabiya", "text": "Премиерът Бойко Борисов пристигна на първо посещение в Саудитска Арабия. Целта на визитата е да се засили търговското сътрудничество между двете страни. В делегацията като почетен гост е и Симеон Сакскобургготски.Посещението става в ключов момент за Саудитска Арабия. Кралството пое курс към модернизация, включително към  по-умерена форма на ислям. По време на този процес в луксозен хотел бяха задържани принцове и министри, обвинени в корупция и злоупотреби.„Нещата в Саудитска Арабия не са се променили много. Това посещение обаче е историческо, защото досега крал никога не е приемал толкова високопоставен държавник”, каза в предаването „Здравей, България” Жоро Милков, журналист от вестник „24 часа”.Той обясни, че кралят в Саудитска Арабия е най-високопоставената личност и няма по-правилен човек, с когото да се проведе тази среща. „Една от големите новини, която се очаква, е да се договори отваряне на българско посолство”, обясни Милков.", "date": "2017.11.29", "title": "Премиерът Борисов на посещение в Саудитска Арабия"}
{"url": "http://www.novinite.bg/articles/153566/DPS-i-patriotite-v-istoricheski-sblasak-v-parlamenta", "text": "Отдалечаваме се от нормалността, алармира лидерът на ДПС Мустафа Карадайъ в декларация от трибуната на Народното събрание.Националистите застрашават мира и стабилността в региона, категоричен бе той, а повод за гнева му стана факелното шествие на патриотите от уикенда.Според него с поредица от факелни шествия, организирани от ВМРО и други националистически организации, се афишира \"напиращият реваншизъм този път в рамките на исторически реминисценции, опити на използване на исторически факти като договори, чието действие е отдавна суспендирано от последващи договори\".По думите му това представлява опасен опит за прекрояване на национални граници. Според Карадайъ това е недопустимо, защото отрича основни принципи на нашия общ европейски дом. ДПС остро осъжда този акт и тези действия и категорично настоява Народното събрание и правителството да се разграничат от антидържавните прояви на националистите и да потвърдят категоричната позиция на държавата ни, за която основен приоритет е установяването на траен мир в региона и в Европа, посочи Мустафа Карадайъ.Мирът и стабилността са в основата на всеки успех на държавата за просперитет и гарантирано бъдеще, убеден е лидерът на ДПС. Те не се даденост и за тях трябва да се полагат усилия, е позицията му. Патриотизмът трябва да е вътре у всеки един от нас и няма нужда от афиширане, обясни Мустафа Карадайъ.Патриотизмът обединява и сближава, а национализмът разединява и руши, допълни още той.Реакцията на Обединените патриоти не закъсня.Юлиан Ангелов от патриотите обвини ДПС, че работят срещу интересите на страната и обслужват чужди интереси. За пореден път се разкрихте, познахте, че сте антибългарска партия, обвини той. Срам, подчерта Ангелов. Той припомни, че за България Ньойския договор е несправедлив и е разделил народа ни. ДПС използвали всякакви номера да очернят патриотите, по мнението му. Вие лъжете и манипулирате, категоричен бе Юлиан Ангелов. Целта на ДПС била да се доберат до властта, но нямало да им се получи. Вие сте вредни за българската държава, каза патриотът. Той припомни, че наближава Коледа - важна дата за партията на Мустафа Карадайъ.По Коледа в ДПС се случват чудеса, припомни Ангелов. Патриотът нарече ДПС еничари, което му донесе санкция \"забележка\" от председателя на парламента Цвета Караянчева. Йордан Цонев скочи и поиска за обидата Юлиан Ангелов да бъде отстранен от заседанието.", "date": "2017.11.29", "title": "ДПС и патриотите в исторически сблъсък в парламента"}
{"url": "http://www.novinite.bg/articles/153552/Ot-Spasi-Sofiya-otgovaryat-na-Bojko-Borisov-che-sa-partijno-nezavisimi", "text": "От организацията \"Спаси София\" категорично отхвърлят опитите да бъдат \"пришити\" към която и да е политическа партия. В открито писмо до медиите те търсят право на отговор и обясняват, че са били \"обект на масирана медийна атака, изобилстваща от изцяло неверни, манипулативни и тенденциозни твърдения\".\"Нашата организация е партийно независима и винаги е посочвала отговорните за грешните решения в София, критикувайки подозрителното единомислие между управляващи и опозиция в общинския съвет по теми, предразполагащи към нарушаване на обществения интерес\", се казва в писмото на Спаси София.То идва ден след като по време на правителствено заседание на Министерския съвет във вторник Бойко Борисов обяви, че паветата на столичния бул. \"Ал. Дондуков\" са премахнати нарочно.\"Представяте ли си каква наглост е това, каква политическа атака - да отидеш, да разровиш готова улица, само за да можеш на другия ден да снимаш и да организираш протести... Саботажи, конспиративна дейност, това е същността на оцеляването им над сто години\", казва Борисов пред членовете на кабинет, макар и да не уточнява за кого точно говори.Спаси София обясняват своите мотиви да протестират в неделя по времето, когато в столицата се проведе четвъртия редовен Национален конгрес на ГЕРБ е гражданска организация. Целта на организацията е да превърне София в един по-зелен, мобилен, устойчив и приятен за живеене град.Не приемаме да бъдем инструмент за саморазправа между политическите противници ГЕРБ и БСП, а нашата многогодишна дейност да бъде принизена до елементарни политически боричкания, пишат от организацията.От организацията припомнят своята дейност - Спаси София изигра важна роля третата линия на метрото да бъде истинско, подземно метро, а не просто трамвай.\"Организираният в неделя протест беше за касаещите всеки жител на София реални проблеми - ремонти на ремонтите, бавен и нередовен градскитранспорт, презастрояване и липсваща квартална инфраструктура, мръсен въздух, неизползваеми велоалеи, унищожаване на архитектурното наследство на града\", пишат от организацията.Те припомнят, че четири дни преди протеста са публикували отворено писмо. Отзоваха се представители на Реформаторски блок, БСП, Сердика и Зелените. На нито един партиен представител не беше дадена думата, а те бяха изрично предупредени, че са поканени, за да чуят исканията на жителите, а не, за да правят партийна пропаганда, обясняват от гражданското сдружение.Според тях, опитите за дискредитиране на Спаси София няма да решат проблемите на града. Считаме, че това е начин да се търсят оправдания и да се отвлича общественото внимание, вместо да се търсят дългосрочни решения.Относно репортаж, който показва, че мъж нарочно разваля пътната настилка на бул. \"Ал. Дондуков\", от Спаси София настояват МВР да си свърши работата.Спаси София винаги се е изказвала категорично против всякакви вандалски акции или опити да бъде повреждано общественоимущество и никога не е допускала да участва в такива, допълват от сдружението.", "date": "2017.11.29", "title": "От Спаси София отговарят на Бойко Борисов, че са партийно независими"}
{"url": "http://www.novinite.bg/articles/153545/Voennoslujeshti-ot-Suhopatnite-vojski-unishtojiha-nevzriveni-boepripasi-v-Blagoevgradsko", "text": "Военнослужещи от Сухопътните войски унищожиха още четири невзривени боеприпаса, открити в сградата на кметството в село Плоски, община Сандански, съобщиха от Министерството на отбраната.Действията в помощ на населението извърши формирование за овладяване и /или преодоляване на последствията от бедствия (ФОППБ) от военно формирование 56 040 от състава на Бригадното командване - Благоевград с ръководител капитан Борислав Войнов.В продължение на 3 часа от 16.00 до 19.00 часа във вторник, 28 ноември, формированието извърши разузнаване, транспортиране и унищожаване на откритите два силно корозирали 76,2-мм артилерийски снаряди и два 122-мм осколочно-фугасни артилерийски снаряди.", "date": "2017.11.29", "title": "Военнослужещи от Сухопътните войски унищожиха невзривени боеприпаси в Благоевградско"}
{"url": "http://www.novinite.bg/articles/153517/80-snegorina-sa-obrabotili-bulevardite-v-Sofiya", "text": "ази нощ в София са направени обработки със смеси срещу заледява на опасни, стръмни пътни участъци и мостове, както и по улици и булеварди, по които се движи градския транспорт, информира Нова телевизия.Южната дъга на Околовръстния път също е обработена. През нощта са работили над 80 снегопочистващи машини, информират от Столичната община. В момента продължават обработките със смеси срещу заледяване. Градският транспорт се движи нормално по обичайните си маршрути, уточняват от Столичната община. И допълват, че аварийно- спасителните екипи са реагирали на 18 сигнала за паднали клони и дървета. А в Кризисния център  са настанени 63 души.", "date": "2017.11.29", "title": "80 снегорина са обработили булевардите в София"}
{"url": "http://www.novinite.bg/articles/153561/Iran-otkazal-dostap-do-vazdushnoto-si-prostranstvo-na-pravitelstveniya-ni-samolet", "text": "Правителственият самолет е притежавал необходимите дипломатически разрешения за полет над иранското въздушно пространство, съобщи в Рияд вицепремиерът и министър на външните работи Екатерина Захариева. Полученият в последния момент отказ за прелитане е необясним и поради тази причина днес в МВнР в София е извикан временно управляващият иранското посолство у нас, съобщиха от правителствената пресслужба.След като екипажът е получил искането за излизане от иранското въздушно пространство, той се е върнал към Турция и със съдействието на турските власти е получено разрешение за осъществяване на полета над иракска територия, обясни вицепремиерът.Захариева изрично подчерта, че българската страна е имала официално издадено разрешение за преминаване през територията на Иран и за отиване, и за връщане, още преди осъществяването на полета и всякакви твърдения за липса на разрешение и неспазване на процедурите, са неверни и спекулативни.", "date": "2017.11.29", "title": "Иран отказал достъп до въздушното си пространство на правителствения ни самолет"}
{"url": "http://www.novinite.bg/articles/153575/Tarsyat-se-balgarski-rabotnici-za-Ispaniya", "text": "Работодатели от Испания, Португалия и Малта са обявили над 1100 работни места чрез EURES мрежата на Агенцията по заетостта. За целта се търсят само българи, обяви директорът на Регионалната служба по заетостта във Варна Божидар Михайлов, предаде ДАРИК. 800 селскостопански работници търси испански кооператив на производители на ягоди от провинция Уелва. Кандидатите трябва да са жени на възраст от 25 до 40 години, да имат опит в селскостопанска работа или желание да работят на полето и да са свикнали на тежък физически труд, който се полага ежедневно.   Заради високите температури през пролетта в парниците, от кандидатите се изисква да са физически здрави, без заболявания на опорно-двигателния апарат, да нямат проблеми с кръвното налягане и алергии. Познанията по испански език не са задължително условие. Интервютата за подбор ще се проведат в началото на януари 2018г. Очакваното заминаване на одобрените кандидати е през февруари и март 2018 г. Трудовите договори се подписват на място в Испания и съдържат клауза за пробен период до 15 дни.   Работодател от Португалия набира 200 селскостопански работници за бране на меки плодове (малини, къпини, боровинки). Кандидатите - мъже или жени, следва да имат интерес към селскостопанска работа. Опитът в такъв вид дейности е предимство, но не е задължително условие. Трудовият договор е за период от около 8 месеца, започващ от март/април и приключващ септември/октомври, с 15-дневен изпитателен срок.   Чрез EURES мрежата са обявени и 150 свободни работни места за шофьор на автобус за обществения транспорт в Малта. Изискванията към кандидатите са да са навършили 21 години, да притежават валидна шофьорска книжка категория D и сертификат за професионална компетентност. Желаещите да започнат работа по обявените позиции в Малта е необходимо имат завършено средно образование и да владеят английски език на добро ниво. Интервюто за работа ще се проведе на английски език на два етапа – скайп-интервю, а втората част, която включва и оценка на шофьорските умения – на място в Малта. С одобрените кандидати ще се подпише постоянен трудов договор с шестмесечен пробен период.За да бъдат допуснати до интервю, кандидатите следва да заявяват своя интерес в Дирекция „Бюро по труда”, посочи Михайлов. Той уточни, че заплащането за обявените позиции в чужбина е над средното за България.   В община Варна броят на регистрираните безработни през октомври е бил 5188, при 4238 през предходния месец. Равнището на безработица в града е 2,98% и нараства с 0,54 на сто. Във Варненска област безработицата през октомври е била 4,47%.  Броят на регистрираните безработни в бюрата по труда от областта към 31 октомври е е бил 9946. През ноември стартира изпълнението на новата мярка за насърчаване трудовата мобилност на безработните лица. С последните промени в Закона за насърчаване на заетостта се създаде възможност и за насърчаване на мобилността и подкрепа на безработните лица, желаещи да започнат работа в друг град. От 7 ноември в бюрата по труда се приемат заявления от безработни лица, желаещи да сменят местоживеенето си и да работят на повече от 50 км от дома си. Средствата се отпускат за не повече от 12 месеца, като размерът им за тази година е до 200 лева месечно. ", "date": "2017.11.29", "title": "Търсят се български работници за Испания"}
{"url": "http://www.novinite.bg/articles/153560/AM-Struma-shte-bade-zavarshena-prez-2023-g", "text": "Магистрала \"Струма\" ще бъде завършена през 2023-та година. Това заяви регионалният министър Николай Нанков, като поясни, че лот 3,3 ще бъде готов предсрочно в края на 2018-а година. Той поясни, че в бюджета има заделени 85 милиона лева за АМ \"Хемус\" за догодина. Министърът допълни, че за магистралите \"Хемус\" и \"Струма\" са подписани договори за реално изпълнение за 500 милиона лева. 100 милиона лева са отделени за текущи ремонти. Същевременно, Нанков призна, че по пътя между Пловдив и Стара Загора има много неравности: \"Активната лента е увредена. Ремонт стартира пролетта. Имаме финансов ресурс. Поели сме ангажимент за това\". Що се отнася до зимната обстановка, която парализира някой от пътищата у нас той коментира: \"На магистрала \"Тракия\"  един ТИР предизвика километрични опашки.\"Няма как 1000 километра магистрали да бъдат на момента изчистени до асфалт. Стараем се да поддържаме магистралите чисти. Ограничаваме движението на тежки камиони при обилен снеговалеж\", заяви на свой ред Дончо Атанасов от Агенция \"Пътна инфраструктура\". Същевременно, той поясни, че санирането продължава през 2018-а година. Приключени са 880 сгради, а 550 в момента се санират.  ", "date": "2017.11.29", "title": "АМ „Струма” ще бъде завършена през 2023 г."}
{"url": "http://www.novinite.bg/articles/153551/T-Donchev-Efektat-ot-administrativnata-reforma-shte-se-useti-dogodina", "text": "Ефектът от административната реформа ще се усети в началото на следващата година. Това коментира вицепремиерът Томислав Дончев по bTV.Той каза, че в момента текат повече от 200 промени в над 100 закона, които са нужни, за да стане факт административната реформа. \r\n\r\nНа въпрос дали управлението е застрашено от готвения от опозицията вот на недоверие, вицепремиерът отговори, че вотът на недоверие е утвърдена опозиционна и парламентарна технология, но той не може да постигне ефект в момента.\"Ние все още сме във форма\", заяви  за управляващата коалиция.Според него не би било \"хигиенично\", ако опозицията мълчи само заради европредседателството. Той обаче не приема като оръжие да се използва и хибридната война.Дончев смята, че спорът между партиите в парламента трябва да е за политики и за това какво трябва да се направи, а не да се отива към персонални коментари, като при махленски спор.Относно мерките образованието той каза, че до момента над 17 хиляди деца са върнати в училище, но битката е те да бъдат задържани в училище.Дончев обясни, че най-често децата не посещават училище по културни причини, а по-рядко по материални. При това неходещите на училище деца не били само от етносите. За една част от българите образованието не е ценност, каза Томислав Дончев.", "date": "2017.11.29", "title": "Т. Дончев: Ефектът от административната реформа ще се усети догодина"}
{"url": "http://www.novinite.bg/articles/153590/Valeri-Simeonov-s-merki-za-zashtita-na-tradicionnata-balgarska-rakiya", "text": "\r\nНа етикета на всяка фабрично произведена бутилка да пише колко процента е зърненият етанол. Ще бъдат подготвени законови промени, които да го регламентират. Това стана ясно от думите на вицепремиера Валери Симеонов след среща в МС с представители на сдружение \"Българска домашна ракия\".\r\nТова означава, че в големите спиртоварни не се произвежда ракия само от грозде, сливи, кайсии, а и от зърнен етанол, защото българският стандарт позволява ракията да се произвежда от до 60% зърнен етанол, добави Симеонов и уточни, че зърненият етанол не е вреден, но не съответства на представата на потребителя за традиционна ракия.\r\nЗърненият етанол се произвеждал от същите производители на алкохол. Симеонов уточни, че когато си купуваме ракия на етикета не пише колко е процентът на зърненият продукт.\r\nВицепремиерът попита защо на кашкавала и сиренето трябва да пише какъв е процентът на палмовото масло, а на алкохола да не може да има такъв надпис за етанола.\r\nМерките са вследствие атака от големите производители на алкохол, като ги обвиняват, че те произвеждат незаконен алкохол, за който не плащат акциз. Целта била те да бъдат отстранени от пазара.\r\nОт сдружението се притесняват от сивия сектор, който е между 3000-6000 малки дестилационни казана и спрямо тях не се прилагат санкции и не се взимат мерки.\r\nЗаконно регистрираните обекти са около 1500.\r\nВ резултат на неплащането на данъци от незаконните част от тези 1500 законни обекта също не плащат данъци и подават нулеви декларации, а другите подават с минимални доходи.\r\nБеззаконието поражда последващо беззаконие, констатира Симеонов и заяви, че държавата не създава конкурентна среда.\r\nСимеонов обърна внимание, че България е единствената държава в ЕС, която позволява големите производители на спиртни напитки да не дават ясна представа какво и колко произвеждат. Информацията в НАП била колко се произвежда, а няколко градуса е произведеното.\r\nНе искаме нищо друго освен законност, законност и законност, категоричен беше Симеонов.\r\n", "date": "2017.11.29", "title": "Валери Симеонов с мерки за защита на традиционната българска ракия"}
{"url": "http://www.novinite.bg/articles/153548/Zachestyavat-falshivite-signali-za-zakasali-avtomobili", "text": "В последно време започна подаването на фалшиви сигнали за закъсали автомобили и задръствания и в момента, в който се подаде такъв сигнал, ние трябва да реагираме мигновено. Поне 15-20 сигнала имаше във вчерашния ден (27 ноември) от районите на Монтана, Перник, Кюстендил.Това заяви инж. Дончо Атанасов, председател на управителния съвет на Агенция \"Пътна инфраструктура\" (АПИ), в ефира на БНТ по повод зачестилото подаване на фалшиви сигнали към АПИ.  Той поясни, че поне 20 машини са изпратени на местата, за които са подадени фалшиви сигнали, което създава допълнително дискомфорт в стройната организация на работата на Агенцията.Фирмите, с които имаме договор за зимно почистване и поддържане, са достатъчно опитни. Има няколко ограничения за движение на тежкотоварни автомобили предимно по проходите Превала, Роженски, Батак – Доспат, Велинград – Юндола и Троян – Кърнаре, които в рамките на днешния ден ще бъдат изчистени, поясни инж. Атанасов. Правим всичко необходимо Троян-Кърнаре да е преходим. Проходът към момента е добре обработен и няма проблем за леките автомобили и бусовете. При огромния брой тирове, които минават по републиканската пътна мрежа, един е достатъчен, за да създаде блокиране на движението, предупреди още Дончо Атанасов. Никога по никакъв повод шофьорите на леки и тежкотоварни автомобили не трябва да тръгват с износени гуми в зимни условия, апелира още той.По думите му за поддръжка на опасния участък от пътя от Сопот до пътния възел Ловеч – Троян (районът около ловешкото село Микре, където стана тежка катастрофа с  9 пострадали- бел. ред.), АПИ е заделила над 500 000 лева. „Вчера съм поръчал наново одит по пътна безопасност, за да видим какво още можем да направим допълнително в посока пътна безопасност. Драстичното нарушаване на Закона за движение по пътищата създава огромни проблеми на всички ведомства”, каза още инж. Дончо Атанасов.", "date": "2017.11.29", "title": "Зачестяват фалшивите сигнали за закъсали автомобили"}
{"url": "http://www.novinite.bg/articles/153584/Zaplashvaliyat-s-SMS-Ninova-opital-da-nahlue-v-kabineta-j", "text": "\r\nЧовекът, който отправи заплахи към лидера на БСП  и към президента Румен Радев с sms-и се е опитал да влезе в централата на партията на \"Позитано\" 20.\r\nТова стана ясно от думите на Нинова в кулоарите на Народното събрание.\r\nСамата лидерка на БСП даде подробности по случая: \r\nНа 27 ноември Кемил Рамадан се е опитал да влезе в централата на партията, но охраната го е отстранила. Нинова поясни, че човекът е имал разправия с охраната на \"Позитано\", но не е успял да влезе при нея.\r\nПодаден е сигнал в МВР и службите са поели случая. Кемил Рамадан е викан на разпит в ДАНС.\r\nНинова обясни, че служители от отдел \"Убийства\" са ходили на \"Позитано\" и са разпитвали охраната, секретарката, на която се е обадил по телефона, както и административния директор, който е слязъл долу.\r\n\"Не съм имала контакти с него, бях си в кабинета и работех. Не съм разпитвана\", заяви лидерът на БСП.\r\n отново отсече, че не е охранявана от НСО и това няма да се случи. Това е принципна позиция - парите на хората не трябва да отиват за охрана на политиците\r\nНа въпрос как си обяснява тези заплахи,  отговори, че е разбрала за пръв път кой е този човек, когато е отправил заплахите с sms-ите.\r\nСпоред  този случай няма връзка с пътните инциденти, които претърпя наскоро.\r\n", "date": "2017.11.29", "title": "Заплашвалият с SMS Нинова опитал да нахлуе в кабинета й"}
{"url": "http://www.novinite.bg/articles/153532/Obshtina-Kazanlak-s-nagrada-za-investicii-v-turizma", "text": "Българската хотелиерска и ресторантьорска асоциация отличи Община Казанлък в традиционните си годишни награди в категорията за „Най-много инвестиции в туристическата инфраструктура през 2017 г.“, предаде ДАРИК. Община Казанлък кандидатства в класацията за професионални постижения в сферата на туризма на БХРА с инвестициите, направени през последните 2 години в Музея на розата, Музея на фотографията и съвременните визуални изкуства, екопохода до древнотракийското светилище - Мегалита (известен и като Врата на Богинята Майка) над село Бузовград „Походът на мълчанието“, обогатени събития от Фестивала на розата и Празниците в Долината на тракийските царе.", "date": "2017.11.29", "title": "Община Казанлък с награда за инвестиции в туризма"}
{"url": "http://www.novinite.bg/articles/153581/Ostavame-lider-v-proizvodstvoto-na-lavandula", "text": "И тази година България си запазва мястото на световен лидер в то и износа на лавандулово масло. Това каза Николина Узунова, изпълнителен директор на Българската национална асоциация „Етерични масла, парфюмерия и козметика“, във връзка с то на  и лавандулово масло през 2017 г. „И през тази година продължи тенденцията към увеличаване на площите с отглеждане на , като интересът към тази култура е категоричен, дори и в Северна България, която доскоро не беше територия, характерна с този поминък. До преди няколко години този район не се е свързвал с етерично-маслените култури като цяло и в частност с та. Повишените размери на площите на , разбира се, се отразиха върху количеството на лавандуловото масло, което беше произведено тази година. Увеличен е и броят на дестилериите, в които се преработва маслото, като не са малко и тези в Северна България. Така че в този ред на мисли 2017-а е добра година за лавандулото“, каза Узунова, цитирана от агенция \"Фокус\".По думите й през изминалите години интересът към лавандуловото масло в световен мащаб се е повишил, което е довело и до това повече български земеделски производители да се насочат към тази суровина. „За последните години ние сме водещ производител като количество произведено лавандулово масло, а основен конкурент по качество ни е Франция. Но така или иначе повечето етерични масла към този момент се влагат в козметичната индустрия и в ароматерапията. И в този ред на мисли Европа ни е основен клиент. Сред европейските държави, където се реализират най-високи количества етерични масла, са Германия, Франция и Англия. И това не е случайно, тъй като това са държавите с най-развита козметична индустрия и там са ситуирани най-големите търговци на световно ниво на етерични масла. Северна Америка също е дестинация, в която ароматерапията процъфтява и все повече етерични масла се изнасят за там“, обясни тя и уточни, че традиционен пазар за България са и Япония и Китай, където всяка година се увеличават количествата на изнасяните етерични масла.\r\n", "date": "2017.11.29", "title": "Оставаме лидер в производството на лавандула"}
{"url": "http://www.novinite.bg/articles/153592/Vlak-derajlira-v-Ispaniya-ima-raneni", "text": "Влакова композиция със 79 пътници, която пътувала от Малага за Севиля, излезе от релсите в испанския регион Андалусия. 21 души са пострадали, от които трима са тежко ранени, дредаде Нова телевизия.Инцидентът е станал около 10.20 ч. сутринта на стръмен участък от трасето, разкалян от силния дъжд. Въпреки дерайлирането, вагоните не са се преобърнали.По информация на в. \"Мундо\" първа помощ на ранените оказали местни фермери. След това пристигнали спасители и медици, пише БГНЕС.   ", "date": "2017.11.29", "title": "Влак дерайлира в Испания, има ранени"}
{"url": "http://www.novinite.bg/articles/153578/Zapochvat-sreshtite-na-balgarskite-i-sauditski-ministri-v-Riyad", "text": "\r\nПремиерът  пристигна на официално посещение в Кралство Саудитска Арабия. Това е първото посещение на толкова високо равнище. Очаква се по време на двустранните срещи на българските министри със саудитските си колеги да се завършат преговорите за отваряне на българско посолство в  и да се подпишат споразумения в областта на земеделието, а също и за избягване на двойното данъчно облагане.\r\nСлед започналия рано тази сутрин бизнес форум, българският премиер ще бъде официално посрещнат от краля на Саудитска Арабия в 13.00 ч. българско време.\r\n\r\n\r\n\r\n\r\n\r\n", "date": "2017.11.29", "title": "Започват срещите на българските и саудитски министри в Рияд"}
{"url": "http://www.novinite.bg/articles/153549/Shte-iznasyame-furaji-i-furajni-dobavki-za-Kitaj", "text": "съобщиха от МЗХГ.Министерството на земеделието, храните и горите чрез Българската агенция по безопасност на храните /БАБХ/ е българският изпълнителен орган по настоящия протокол. Той влиза в сила от датата на неговото подписване и ще е със срок на валидност от пет години.Комбинираните фуражи на растителна основа и фуражните добавки трябва да са от преработвателни предприятия, одобрени или регистрирани от БАБХ. Комбинираните фуражи на растителна основа и фуражните добавки могат да се изнасят за Китай само след като ГАНКИК одобри преработвателните предприятия, препоръчани от МЗХГ. Всички регистрирани и одобрени преработвателни предприятия трябва да имат създадена и да прилагат система за анализ на опасностите и критични контролни точки (HACCP) или система за управление на качеството, основана на концепцията за HACCP, а също и да прилагат система за обратно изземане на продукта и за проследяване. Контролът върху суровините, производството, преработката, съхранението, транспортирането и хигиената на съоръженията за временно съхранение в близост до пристанището трябва да бъде засилен. Целта е да се избегне всякакво замърсяване на комбинираните фуражи на растителна основа и на фуражните добавки с почва, животински трупове и оборски тор, растителни и животински остатъци.БАБХ трябва да засили официалния контрол върху предприятията, произвеждащи и преработващи комбинирани фуражи на растителна основа и фуражни добавки, както и да осъществява рутинен надзор върху тях, за да гарантира качеството, безопасността и здравния статус на изнасяните продукти.Заместник – министър Вергиния Кръстева е в Будапеща като член на делегацията, водена от г-н Бойко Борисов, министър-председател на Република България, за участие в Шестата среща на правителствените ръководители на Китай и страните от ЦИЕ.", "date": "2017.11.29", "title": "Ще изнасяме фуражи и фуражни добавки за Китай"}
{"url": "http://www.novinite.bg/articles/153513/Shte-reshat-li-te-problema-s-neizplatenite-zaplati-na-slujitelite", "text": "Нови мерки и нови правила за борба с некоректните работодатели ще обсъждат днес депутатите от комисията по труда, социалната и демографската политикаАко предложенията за промени в закона станат факт, Инспекцията по труда ще може да следи, дали фирмите плащат заплати и осигуровки и на напуснали служители. Освен това, фирми, които не са изплатили дължимото на работещите, няма да могат да участват в обществени поръчки. Сред предложените промени има и текстове, които удължават времето за получаване на изработеното от Фонда за гарантиране на вземанията при положение, че работодателят фалира.  ", "date": "2017.11.29", "title": "Ще решат ли те проблема с неизплатените заплати на служителите?"}
{"url": "http://www.novinite.bg/articles/153514/Deputatite-glasuvat-parite-na-darjavata", "text": "Окончателно през тази парламентарна седмица депутатите ще гласуват бюджета на България за догодина. Първо ще се обсъждат парите на държавното обществено осигуряване и на Здравната каса предаде Нова телевизия.Според гласуваното досега, заложена е с процент по-висока вноска за пенсия и увеличаване с по два месеца на възрастта за пенсиониране. През следващата година Здравната каса налага мораториум върху новите лекарства и така предизвика протест на пациенти. Що се отнася до бюджета - досега народните представители решиха, че през 2018 г. ще бъдат похарчени над 39 милиарда лева, а приходите в хазната се очаква да бъдат с милиард по-малко - 38 милиарда. Като дефицит се залага 1 милиард.  ", "date": "2017.11.29", "title": "Депутатите гласуват парите на държавата"}
{"url": "http://www.novinite.bg/articles/153544/Zabavya-se-poskapvaneto-na-imotite-v-Sofiya", "text": "Поскъпването на жилища в София се забавя и вече се наблюдава стабилизиране на цените в този сегмент. Това отбелязват от една от големите агенции за недвижими имоти Bulgarian Properties.Твърдението им идва на фона на предупреждението от Европейската комисия за нов имотен балон у нас. В последния си доклад за страните с прекомерни макроикономически дисбаланси през миналата седмица комисията отбеляза, че пазарът на недвижими имоти у нас е тревожно надценен, като цените растат с най-ускорените темпове през последните две години, пише в.Сега\"През третото тримесечие средната цена на жилищата запазва достигнатите през второто тримесечие стойности и не се наблюдава изменение. Към момента пазарът е в баланс и се радва на отлични условия за покупко-продажби на имоти, със стабилно търсене и наличен избор от ново строителство\", твърди Полина Стойкова, изпълнителен директор на Bulgarian Properties. От имотната компания отчитат 14% ръст на цените на жилищата през третото тримесечие на 2017 година в сравнение със същия период на миналата. Средната цена на квадратен метър в София е около 1000 евро/кв. м. Скорошни данни на Евростат показаха, че цените на жилищата са скочили с 12% за 2016 година и с по над 8% за първото и второто тримесечие на тази година.Въпреки растежа на цените българите се превръщат в основен купувач на ваканционни имоти в страната. Делът на тези, които са сключили сделка за подобен имот тази година, е 35%, с което почти се изравнява делът на руските купувачи - 36%. Това показва анализът на Greenlife Development, представен миналата седмица. Любопитен факт е, че 11% от купувачите са граждани на Израел, като масираното навлизане на инвеститори от тази държава се случва за първи път.", "date": "2017.11.29", "title": "Забавя се поскъпването на имотите в София"}
{"url": "http://www.novinite.bg/articles/153547/Sofiya-i-Gabrovo-sa-oblastite-s-naj-silna-ikonomika-v-Balgariya", "text": "София и Габрово остават лидери по икономическо развитие сред областите в България, а близо зад тях се нареждат Стара Загора, Варна и Русе. В област Пловдив пък се създават повече работни места, отколкото в цяла Северна България. Това стана ясно при представянето на изследването \"Регионални профили: показатели за развитие 2017\", изготвено от Института за пазарна икономика (ИПИ).\"Въпреки териториалното раздалечение, областите на върха на класацията имат общи характеристики - те се отличават с голям приток на инвестиции, чуждестранни и местни, висока заетост, висока икономическа активност на населението, по-висок стандарт на живот\", заяви Десислава Николова, главен икономист в ИПИ.По думите ѝ влияние оказват и фактори като добрата инфраструктура, усилията на местните администрации за привличане на ресурси и специално в Габрово - ниските местни данъци. Най-зле икономически са областите Пазарджик, Видин, Сливен, Силистра и Кърджали. \"Рецептата за икономическо изоставане е ясна - гореизброените показатели, но с отрицателен знак: нисък приток на инвестиции, висока безработица, ниски заплати\", допълни Николова.С най-лоши показатели по отношение на условията за живот е област Пазарджик. Основна характеристика на област Сливен пък е недобрата инфраструктура и фактът, че много малко хора имат достъп до и ползват интернет.Според проучването обаче разликата между най-богатите и най-бедните области не се увеличава, а се е стабилизирала на едно ниво. Тя е около 4,5 пъти т.е в София благосъстоянието е 4,5 пъти по-голямо от това в най-бедната област на страната.\"За оживлението в различните области се съди най-вече по пазара на труда. Заетостта в момента е на рекордно високи нива, като тя се увеличава повече в Южна България\", каза икономистът Явор Алексиев. В Пловдив например за последните 12 месеца са се създали повече работни места, отколкото в цялата северна част на страната. Като цяло 70% от работните места се отварят в четири области - София-град, София-област, Пловдив и Стара Загора. В Северозапада пък заетостта продължава е на твърде ниско ниво.Ръстът на заплатите е осезаем в цяла България, но темповете му се различават драстично, заявяват още икономистите. Над 50% от високоплатените работни места (със заплата над 1000 лв.) са съсредоточени в столицата, като от началото на тази година София е единствената област с по-високи заплати от средните за страната.Изследването показва още, че през последните две години (2016 и 2017 г.) се наблюдава устойчиво покачване на местните данъци – в най-голяма степен по отношение облагането на недвижимите имоти. „Причина безспорно е липсата на ресурс”, каза икономистът Петър Ганев. Към този момент 32 общини са официално в процедура по финансово оздравяване, като 7 от тях вече получиха и безлихвени заеми от държавата – общо на стойност от 20 млн. лв.", "date": "2017.11.29", "title": "София и Габрово са областите с най-силна икономика в България"}
{"url": "http://www.novinite.bg/articles/153571/Bez-promeni-v-biznes-klimata-prez-noemvri", "text": "През настоящия месец ноември общият показател на бизнес климата в България остава на приблизително същото ниво като през предходния месец октомври. Това сочат данни на Националния статистически институт (НСИ) за стопанската конюнктура за ноември 2017 г.Подобрение в стопанската конюнктура се наблюдава при промишлеността и търговията на дребно. В сектора на услугите няма промяна на равнището спрямо предишния месец. В сектора на строителството показателите се понижават.Показателят за бизнес климата в промишлеността се повишава с 1.2% спрямо октомври. Това се дължи на оптимистичните очаквания на промишлените предприемачи за бизнес състоянието на предприятията през следващите шест месеца. Същевременно с това обаче настоящата производствена активност се оценява като леко намалена, докато прогнозите за дейността през следващите три месеца са по-благоприятни.Най-сериозната пречка, затрудняваща в голяма степен предприятията, продължава да бъде несигурната икономическа среда, както и недостига на работна ръка.При строителството показателят за бизнес климат се понижава с 2.7% спрямо предишния месец. Това се дължи на по-резервираните оценки и очаквания на строителните предприемачи за бизнес състоянието на предприятията - те имат неблагорпиятни прогнози за следващите три месеца, въпреки че се наблюдава известно подобрение на настоящата строителна активност.Главните пречки за сектора са несигурната икономическа среда, конкуренцията в бранша и недостигът на работна ръка.Съставният показател \"бизнес климат в търговията на дребно\" се увеличава с 1.0 пункт в сравнение с октомври. Прогнозите им за обема на продажбите през следващите три месеца остават благоприятни, макар и по-резервирани спрямо предходния месец.Факторите \"конкуренция в бранша\", \"недостатъчно търсене\" и \"несигурна икономическа среда\" продължават да затрудняват в най-голяма степен дейността на предприятията.При услугите през настоящия месец ноември показателят за бизнес климат запазва нивото си от предишния месец октомври. Показателят за настоящото бизнес състояние на предприятията намалява с 1.6 пункта поради изместване на оценките на мениджърите към по-умерените мнения. В прогнозите си за развитието на бизнеса през следващите шест месеца обаче те са оптимисти, като и очакванията им за търсенето на услуги през следващите три месеца са благоприятни.По-голяма част от мениджърите очакват продажните цени в сектора да запазят своето равнище през следващите три месеца.", "date": "2017.11.29", "title": "Без промени в бизнес климата през ноември"}
{"url": "http://www.novinite.bg/articles/153569/Globi-i-fishove-veche-shte-badat-vrachvani-i-po-elektronnata-poshta", "text": "Система за сигурно електронно връчване (е-Връчване) ще замести класическия метод за доставка на документи при предоставяне на административни услуги от институциите, съобщават от Държавната агенция „Електронно управление“ (ДАЕУ).От 22 ноември 2017 г. агенцията предоставя нова административна услуга за електронна препоръчана поща, която позволява изпращане и/или получаване и съхраняване на електронни документи и е удобен инструмент за бърза доставка на сигурна и надеждна информация.Услугата представлява електронен еквивалент на препоръчаната поща с обратна разписка. Предназначена е за граждани и юридически лица, за администрации, за лица, осъществяващи публични функции и за организации, предоставящи обществени услуги.Всички администрации могат да интегрират модула за е-Връчване към информационните си системи или да го използват чрез потребителски интерфейс на адрес . Достъпът през интерфейса се осъществява след регистрация чрез средство за идентификация на потребителите (квалифициран електронен подпис, ПИК на НОИ и други, приети с държавен акт).Електронните документи, които подлежат на връчване, са документи, резултат от изпълнение на електронни административни услуги, актове, фишове, електронни фишове и наказателни постановления по смисъла на Закона за административните нарушения и наказания, както и други документи или актове, при които връчване или съобщаване се изисква със закон. С премахването на изискването за представяне на някои официални удостоверителни документи на хартиен носител се очаква към системата да се присъединят администрации, които предоставят електронни административни услуги и такива, които нямат системи за електронен обмен на документи (системи за е-документооборот). За целта екипът на ДАЕУ разработи документация за достъп до системата, с която се определят правата, задълженията и редът за присъединяване на административните органи, на лицата, осъществяващи публични функции и на организациите, предоставящи обществени услуги.Системата за сигурно е-Връчване е в съответствие с чл. 43 от Регламент (ЕС) № 910/2014. Изграждането ѝ е предвидено с разпоредбите на Закона за електронното управление (чл. 26, ал. 2 и ал. 4), както и в Наредбата за общите изисквания към информационните системи, регистрите и електронните административни услуги.„Общите условия за присъединяване към и използване на Системата за сигурно е-Връчване“ и „Описание на процедурата за интеграция със Системата за сигурно електронно връчване“ са публикувани на сайта на ДАЕУ.", "date": "2017.11.29", "title": "Глоби и фишове вече ще бъдат връчвани и по електронната поща"}
{"url": "http://www.novinite.bg/articles/153579/Dobivat-na-priroden-gaz-v-Balgariya-namalyava-s-50-prez-septemvri", "text": "През септември добивът на природен газ в България продължава да намалява и вече достига едва 4 млн. куб. метра, показват данните на Националния статистически институт (НСИ). На месечна база намалението е от 20%, а спрямо същия месец на 2016 година спадът е от 50 на сто.Данните потвърждават притесненията за изчерпване на местното находище \"Галата\" в Черно море. На този етап компанията, която го експлоатира - \"Петрокелтик\", не е правила коментари за бъдещето си в страната. Един от дискутираните досега варианти е превръщането на находището в хранилище за газ, което може да бъде използвано и за нуждите на проекта за газов хъб \"Балкан\".От статистиката е видно още, че доставките на природен газ се увеличават с 11,4% на месечна база през септември до 186 млн. куб. метра. На годишна база има спад - в рамките на малко над 6%. Данните на \"Булгартрансгаз\" обаче показват, че България започва зимният сезон (от 1 октомври) с почти пълно хранилище. Към края на октомври в \"Чирен\" има 466 млн. куб. метра активен газ, а от началото на ноември е започнал и добивът от хранилището.Данните на НСИ показват още спад на производството на електроенергия през септември - с 10,2% до 3,4 хил. гигаватчаса спрямо август. Това понижение е традиционно за преходните сезони, когато вече не са необходими климатици за охлаждане, а температурите все още са високи и не налагат включването на уреди за отопление.Спрямо септември 2016 година производството на електроенергия намалява с 3,6%.Основната част от произведената у нас електроенергия е реализирана на вътрешния пазар - 2,5 хил. гигаватчаса. Това представлява спад от 5,8% на месечна база, но на годишна база има ръст от 3,9 на сто.През първия есенен месец има и ръст на добива на твърди горива у нас - с 12,1% спрямо август до малко над 3,01 млн. тона. Годишният ръст е от 17,5%. Данните показват, че доставките (от местен добив и внос) на вътрешния пазар също се увеличават и вече са в размер на 3,09 млн. тона. Това представлява ръст от 12% на месечна и от 17,4% на годишна база.", "date": "2017.11.29", "title": "Добивът на природен газ в България намалява с 50% през септември"}
{"url": "http://www.novinite.bg/articles/153595/Frenskiyat-poslanik-Vreme-e-Balgariya-da-stane-palnopraven-chlen-na-Shengen", "text": "След малко повече от месец България поема председателството на Съвета на ЕС. Страната ни разчита и на дипломатическите среди, които да ни помагат и подкрепят в това, което за първи път ще се случи на страната ни от членството в Евросъюза насам. В същото време разчитаме на останалите държави-членки, но особено на тези, с които традиционно имаме отлични отношения от много десетилетия. Една от тези страни е Франция, с която винаги сме били в приятелски отношения, дори и по времето на социализма. От ноември 2016 г. Париж изпрати у нас нов посланик. Това е Н. Пр. Ерик Льобедел. Той е бивш генерален консул на Франция в Истанбул, Турция, бивш посланик на Франция към Организацията за сигурност и сътрудничество в Европа (Виена) и бивш посланик във Финландия. Владее английски, руски, испански, немски, турски и фински. Ето какво каза той в интервю за Novinite.com.Г-н Льобедел, какво очаквате от българското председателсвто?Искам да започна с това, че става дума за една голяма възможност България да промотира себе си, да покаже своето място в Европа и да докаже, че става все по-централна и все по-малко периферна. Очакванията на Франция могат да бъдат синтезирани в три много прости думи: реализъм, амбиция и успех. А те от своя страна кореспондират много добре с българското мото: Консенсус, Кохезия и Конкурентноспособност.За нас тези три думи означават именно, че ние разбираме приоритетите на България, главно отнасящи се до Западните Балкани и стабилността в региона до Кохезията (солидарността между страните-члени на ЕС) и до дигиталните предизвикателства. Тези три приоритета разбира се се споделят от нас, като ваши приятели и ние сме готови да ви подкрепим.Какви според вас са основните ключови сфери върху които България трябва да се съсредоточи по време на нейното председателство? Интеграция, Западните Балкани, киберсигурността или нещо друго?В допълнение към тези приоритети, пред нас се представя и възможността за съсредоточаване върху бъдещето на Европа; необходимостта да има истински дебат върху това, в какво трябва да се превърне Европа. Защо Европа понякога не успява, както видяхме наскоро, какви са пропуските и средствата за защита и как да преосновем Европа - Новата Европа.Ние, французите, имаме средни и дългосрочни възгледи по този въпрос. Президентът Еманюел Макрон ги изрази много ясно в речта си в Сорбоната, призовавайки към една по-суверенна, обединена и демократична Европа. Речта е определяна често като много амбициозна, с твърде визионерски възгледи, но в нея има и един много практически подход. Тя засяга идеи, които според нас трябва да бъдат изпълнени по време на Вашето председателство. Това, което имам предвид са т.нар. „Демократични събрания“ и ще се радваме да видим, че България е готова да участва в тях. Те представляват големи дебати сред гражданите, неправителствените организации, медиите, политическите партии върху това каква би трябвало да бъде Новата Европа.По време на българското председателство нашите общи разсъждения за това, което може да представлява бъдещето на Европа, ще доведат до една Европа, която защитава - в областта на отбраната и сигурността. По отношение на отбраната това означава, че по време на Вашето председателство ще приложим френско-германски предложения, свързани с Постоянното структурно сътрудничество, с Европейския фонд за отбрана, с европейската инициатива за намеса.В областта на сигурността ще работим съвместно по Европейската разузнавателна служба, Европейската служба за подкрепа в областта на убежището и Европейската гранична полиция. Друга важна сфера е дигиталната. Ще работим заедно за Европа на иновациите и една Агенция за революционни иновации. Мислите ли че България е готова да се присъедини към Шенген и какви според Вас ще са последствията от подобни действия? Моето мнение е, че направихме колективна грешка, като не поканихме България да бъде част от Шенген. Сега съществува шанс и възможност за вашата страна. Настоящият Шенген не е перфектен. Има редица пропуски. Трябва да бъде поправен, подобрен и променен. Искаме България да участва пълноценно в дебатите за това, какво ще представлява новото Шенгенско пространство, за миграцията и Дъблинския регламент, за темата за бежанците и Европейската служба за подкрепа в областта на убежището. Toгава, заедно с България, ние ще създадем един нов Шенген, в който тя разбира се ще бъде пълноправен член. Харесва ли ви живота в България? Имате ли опасения и чувствате ли се сигурни що се отнася до терористични атаки? Познавах малко България преди да пристигна тук. Бях привлечен от тази страна и никога не съм оставал разочарован от нея. Причината за това е приятният и вълнуващ живот тук. Имам възможността да пътувам извън столицата. Има много неща, които човек може да прави тук, в София, но разбира се има и много интересни места, които да посетиш извън нея. Невероятна възможност е за нас, дипломатите, да научим повече за България, когато се срещаме с областни управители, кметове, посещаваме гимназии или, какъвто е моят случай, когато посещавам часове по френски в езиковите гимназии. Именно поради тази причина се опитвам да пътувам колкото се може повече и в интерес на истината съм бил в много градове в България.Един от любимите ми е Жеравна – красив и впечатляващ за мен град, наподобяващ Копривщица, но дори още по-човечен. Освен това се опитвам да говоря и езика. Лесно ми е да чета и да разбирам, но засега изпитвам известни трудности що са касае до говоренето му.  Що се отнася до безопасността и сигурността ... Никоя страна в света не е застрахована от предизвикателствата в областта на сигурността и точно затова разработихме силно сътрудничество между френските и българските служби в областта на сигурността, борбата с трафика, включително трафика на мигранти, с корупцията. Как се чувствате когато става въпрос за отношенията между България и Франция? Има ли нещо специфично което бихте искали да постигнете в областта на сътрудничеството повреме на Българското председателство?  Как се чувствате когато става въпрос за отношенията между България и Франция? Има ли нещо специфично което бихте искали да постигнете в областта на сътрудничеството повреме на Българското председателство?  Аз съм много, много голям късметлия, защото няколко месеца след моето пристигане тук президентът на Френската Република посети България през август. Това беше от типа визити, които всеки един посланик по света очаква, защото тя проправи пътя за задълбочаване на двустранното сътрудничество.Нека илюстрирам тази положителна тенденция: само за два месеца, българският премиер и френският президент имаха четири срещи; българският държавен глава Румен Радев и френският президент Еманюел Макрон се срещнаха два пъти, а шест български министри дойдоха във Франция. И това ще продължи по време вашето председателство. Ето защо съм много щастлив, че съм назначен тук като посланик. От това произтича нещо, което аз наричам „Плодотворен график“. След края на вашето председателство на Съвета на ЕС ще има още едно събитие, което ще привлече вниманието на европейците: Пловдив ще се превърне в столица на културата за 2019. Имаме много общи проекти, свързани с това събитие. Накрая бих искал да кажа нещо за двете практически области на двустранно сътрудничество, които се надяваме да бъдат приложени по време на Вашето председателство. Първият е франкофонията. Бих искал да видя, че март месец е посветен на франкофонията. Ще работим много, с нашите партньори и колеги от франкофонските страни, заедно с други посланици, принадлежащи на тази група, за да организираме един наистина успешен месец. Втората цел е свързана с интелигентните градове. Имаме двустранна програма между френските и българските градове, която работи много добре. Нарича се Екообщина.Тя работи за създаването на интелигентни и зелени градове в България и във Франция. Градове като Габрово спечелиха два пъти този конкурс в надпревара с 50 други града. Искам този проект да продължи и да се подобри и това, надявам се, ще бъде така. Той е важен, защото е начин да се справим с предизвикателството, което стои пред всички нас: изменението на климата. Това е много практичен начин да дадем своя принос. Той също така показва интереса за даване на решения на ниво градове, на ниво страни. Това означава, че Франция и България вече са страхотни, но заедно можем да направим нашата планета още по-страхотна.", "date": "2017.11.29", "title": "Френският посланик: Време е България да стане пълноправен член на Шенген"}
{"url": "http://www.novinite.bg/articles/153577/7-miliona-leva-shte-otdeli-MVR-za-Nacionalnata-sistema-za-speshni-povikvaniya-112", "text": "\r\nМинистерството на вътрешните работи обяви нова обществена поръчка на стойност 7 милиона лева, с която ще се осигури работата на Националната система за спешни повиквания. 8-и декември е срокът, в който желаещите да поддържат системата могат да подадат своите оферти. В мотивите за ускорената поръчка е записано, че националната система е с нарушени основни функционалности и това поставя в риск живота и здравето на гражданите, изпаднали в беда.\r\nОт април 2015 година  е оставен без поддръжка и всеки момент може да спре.\r\n\r\nВ новата поръчка е заложено да се възстанови нормалната работа на , да се достави и въведе в експлоатация ново хардуерно оборудване, както и частично да се подмени критично амортизираният хардуер в районните центрове в  и Русе.\r\nИзисква се и да се актуализира софтуерното приложение за спешни повиквания до последна версия и осигуряване на 2-годишна техническа поддръжка на системата, като максимално допустимото време за нефункциониране на услугата е до 52 минути за 365 поредни дни. Най-вероятно с новия софтуер хората със слухови и говорни увреждания ще могат да подават сигнал до  със SMS.\r\n", "date": "2017.11.29", "title": "7 милиона лева ще отдели МВР за Националната система за спешни повиквания 112"}
{"url": "http://www.novinite.bg/articles/153564/Blizo-3-godini-sled-otkrivaneto-metrostanciya-letishte-Sofiya-proteche-ot-snega", "text": "Четвъртък, 2-ри април 2015 година - откриват столичното метро до летище София. Влакчетата са пуснати в движение по новото трасе в 13 часа, а до полунощ всички пътници по новата отсечка пътуваха безплатно.Млади и стари, деца и внузи правиха кръгчета с новото метро. Министър-председателят Борисов заедно с министрите си и с благодарности към \"Началника\" откри новото метро и прикани медиите да видят колко урбанизирано е всичко около новата метростанция. Ноември 2017 година, 2 години и осем месеца след откриването, при първият сериозен сняг - метростанцията протече. Информацията споделиха граждани във Фейсбук.Според коментарите и информация, която са получили граждани от Метрополитен: \"събира се вода, защото не е покрита цялата метростанция, а не е покрита, защото иначе лятото ще се образува парников ефект\".Друго получено обяснение е, че \"не са очаквали да има толкова много навявания и затова не са сложили решетката досега\".От софийския \"Метрополитен\" обясняват, че локвите са от разтопен сняг, а той е попаднал вътре, защото служителите не са затворили решетката, която пази от сняг и вода. Водата е почистена и решетката ще бъде затворена, след като спре движението.\"Жалузата, която е трябвало да бъде затворена, не е била затворена и по тази причина се е допуснало след това разтопяването на снега да се превърне във вода, тъй като станцията е открита по съображения на \"Пожарна безопасност\". В случая вятърът е бил достатъчно силен, за да може да вкара снега. Но дори да попадне долу, няма никакъв проблем за движение на влаковете, така че ние нямаме нито една секунда закъснение\", обяснява инж. Красимир Савов - заместник-директор на \"Метрополитен\".Савов допълва, че този \"пропуск, наш пропуск е незатварянето на жалузата. Това ще стане или тази нощ, или утре сутринта, тъй като е необходимо да се преустанови движението, да се изключи напрежението. Тогава може да се качват горе.\"Припомняме и казуса с ремонта на ремонта на булевард \"Дондуков\", където премиерът видя саботаж в изравяне на павета. \"Каква деградивна мисъл трябва да имаш - сега да седнем да мислим и да отидем да разровим нещо, да го направим така, че да уязвим на другия ден\", коментари Борисов в началото на вчерашното правителствено заседание. Припомняме, след близо 6 месеца ремонт, на 17 ноември, движението по бул. \"Дондуков\" беше възстановено. Ремонтът на емблематичния столичен булевард се превърна в една от най-обсъжданите теми във връзка с ремонтите в София.Първоначално дебатите започнаха относно това дали по булеварда трябва да се запази паважната настилка и дали да има велоалея.Остри реакции бяха предизвикани и от начина на ремонтиране на булеварда - столичани скочиха, че трамвайните релси не се поставят по съвременна технология.", "date": "2017.11.29", "title": "Близо 3 години след откриването, метростанция летище София протече от снега"}
{"url": "http://www.novinite.bg/articles/153589/Bansko-se-praska-po-shevovete-za-8-dekemvri-i-Nova-godina", "text": "Банско ще посрещне предстоящия Студентски празник със запълнена леглова база. Очакват се близо 10 000 души да отбележат празника в планинския град, като цените на кувертите в града варират между 25 и 50 лева, съобщават от администрацията на общината. Записванията за новогодишните празници също вървят към своя край, като Банско отново е сред най-предпочитаните дестинации в страната. Туристическият бранш сочи почти 100% запълняемост на местата в резултат на конкурентните цени и традиционното отлично качество на обслужване в курорта.Освен за българите, обявеният за пети пореден път за ски курорт № 1 от Академията на Световните ски награди Банско е любимо място за посрещане на новата година от съседите ни от Сърбия, Македония и Румъния, които използват почивните дни и за практикуване на зимни спортове. Първият сняг в Банско вече дойде, а официалното откриване на зимния сезон ще бъде на 16 декември. Много игри, търсене на злато в лифта и голямата награда - лек автомобил, ще очакват гостите на курорта. Тази година, специално за събитието, ски легендата Кристиян Гедина ще преподава ски уроци в компанията на посланика на Банско Марк Жирардели. За настроението на присъстващите ще се погрижат Михаела Филева, DJ Party и Анелия, а за вкусовите им рецептори - Ути Бъчваров ще гостува със своя Кулинарен театър. Програмата със събития започва още от сутринта в ски зона Банско, а във вечерните часове купонът ще се пренесе на пл. „Никола Вапцаров\".\r\n", "date": "2017.11.29", "title": "Банско се пръска по шевовете за 8 декември и Нова година"}
{"url": "http://www.novinite.bg/articles/153572/Globi-za-firmite-koito-ne-sa-se-spravili-s-pochistvaneto", "text": "Глоби за снегопочистващите фирми, които не се справиха с първия сериозен сняг за годината. От регионалното министерство правят одит, който да покаже къде е имало пропуски.След първия сериозен снеговалеж за тази година изводите са два. Първо – шофьорите са били неподготвени за зимата. Вторият е, че не някои места снегопочистващите фирми не са успели да изпълнят изискванията.Тече и рехабилитацията на 193 километра от националната пътна мрежа. Освен това три основни инфраструктурни проекта са в ход – магистрала „Хемус”, „Струма” и участъкът през Кресненското дефиле.", "date": "2017.11.29", "title": "Глоби за фирмите, които не са се справили с почистването"}
{"url": "http://www.novinite.bg/articles/153546/Patuvame-vse-po-chesto-do-Avstriya-i-Sarbiya", "text": "Пътуванията на български граждани в чужбина през октомври 2017 г. са 439.0 хил. или с 8.7% над регистрираните през същия месец на 2016 година, съобщиха от НСИ.Увеличение на пътуванията на български граждани в сравнение със същия месец на предходната година е отчетено към Австрия - с 32.5%, Сърбия - с 18.9%, Румъния - с 13.5%, бившата югославска република Македония - с 6.8%, Обединеното кралство - с 4.0%, Турция - с 1.8%, Гърция - с 0.2%, и други. Същевременно намаляват пътуванията към Франция - със 7.8%, Чешката република - с 4.2%, Германия - с 0.6%, и други.В сравнение с октомври 2016 г. e регистрирано увеличение при пътуванията по всички наблюдавани цели: със служебна цел - с 22.8%, с цел почивка и екскурзия - с 6.7%, и с други цели - с 1.9%. Най-голям относителен дял от общия брой пътувания на български граждани в чужбина през октомври 2017 г. формират пътуванията с други цели (гостуване, обучение, посещение на културни и спортни мероприятия) - 45.7%, следвани от пътуванията със служебна цел - 30.1%, и пътуванията с цел почивка и екскурзия - 24.2%.През октомври 2017 г. най-голям брой пътувания на български граждани са осъществени към: Гърция - 102.6 хил., Турция - 88.0 хил., Румъния - 33.0 хил., Сърбия - 31.8 хил., бившата югославска република Македония - 25.7 хил., Германия - 24.3 хил., Обединеното кралство - 15.6 хил., Австрия - 15.4 хил., Италия - 14.9 хил., и Испания - 11.0 хиляди.Посещенията на чужденци в България са 712.6 хил. или с 5.0% повече в сравнение с октомври 2016 година. Регистрирано е увеличение при всички наблюдавани цели: със служебна цел - с 15.1%, с цел почивка и екскурзия - с 3.5%, и с други цели (вкл. гостувания и транзитни преминавания) - с 2.4%. Транзитните преминавания през страната са 25.1% (179.1 хил.) от всички посещения на чужденци в България.От общия брой чужденци, посетили България през октомври 2017 г., делът на гражданите от Европейския съюз е 56.1%, или с 3.1% повече в сравнение със същия месец на предходната година. Увеличават се посещенията на граждани от Нидерландия - с 62.5%, Франция - с 25.3%, Обединеното кралство - с 23.0%, Белгия - с 15.7%, Румъния - с 4.7%, Австрия - с 3.2%, и други. Същевременно намаляват посещенията на граждани от Полша - с 12.6%, Италия - с 8.2%, Германия - с 1.7%, Гърция - с 1.4%, и други.Увеличават се и посещенията на граждани от групата „Други европейски страни” - с 5.8%, като най-голям е ръстът на посещенията на граждани от Сърбия - с 10.0%.През октомври 2017 г. преобладава делът на посещенията с други цели - 45.6%, следвани от посещенията с цел почивка и екскурзия - 35.2%, и със служебна цел - 19.2%. Най-много посещения в България през октомври 2017 г. са реализирали гражданите от: Румъния - 140.9 хил., Турция - 106.6 хил., Гърция - 97.2 хил., бившата югославска република Македония - 54.6 хил., Сърбия - 43.1 хил., Германия - 40.5 хил., Украйна - 19.7 хил., Полша - 18.7 хил., Обединеното кралство - 18.2 хил., и Италия - 14.4 хиляди.", "date": "2017.11.29", "title": "Пътуваме все по-често до Австрия и Сърбия"}
