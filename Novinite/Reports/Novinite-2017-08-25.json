{"url": "http://www.novinite.bg/articles/149054/Aresti-i-obvineniya-za-dvojnoto-ubijstvo-v-Gabrovsko", "text": "Двама мъже са арестувани и обвинени за двойното убийство в габровското село Богданчовци, предаде БТА, цитирано от бТВ.Телата на възрастно семейство бяха открити в изгорялата им къща на 11 август, като първоначално се смяташе, че съпрузите са починали в пожара без чужда намеса.По-късно обаче бяха открити огнестрелни рани по труповете на Илия и Еленка С. Така се появи друга версия – че пожарът е бил с цел да бъдат унищожени улики.Според прокуратурата 54-годишният Лъчезар П. е прострелял двамата в сърдечната област в нощта на 10 срещу 11 август.Като подбудител е обвинен друг мъж – 60-годишният Веселин И.", "date": "2017.08.25", "title": "Арести и обвинения за двойното убийство в Габровско"}
{"url": "http://www.novinite.bg/articles/149043/Dnes-e-krajniyat-srok-za-zrelostnicite-da-platyat-zdravnite-si-osigurovki", "text": "Днес е крайният срок, в който зрелостниците, завършили средно образование тази година, могат да платят здравните си осигуровки за месеците докато станат студенти. Размерът на здравноосигурителните вноски за тях е 18 лева и 40 стотинки на месец. Ако сумите не се внесат, здравноосигурителните права се прекъсват. Изключение правят младежите, които веднага след завършването на гимназия са започнали работа и се осигуряват от работодателите си, информира БНТ.", "date": "2017.08.25", "title": "Днес е крайният срок за зрелостниците да платят здравните си осигуровки"}
{"url": "http://www.novinite.bg/articles/149031/Promoutarite-na-Kobrata-sa-go-otpisali-za-macha-s-Djoshua", "text": "Кубрат Пулев няма времето, което му е необходимо, за да се подготви за мача с Антъни Джошуа. Дори самите му промоутъри са го отписали\", информира НОВА.\"Много се надявам всичко това да не завърши с едно фиаско\", допълни той. Огромен скандал се заформя около мача между най-добрият ни боксьор и световния шампион Джошуа. Кобрата обяви, че преговорите за сблъсъка се водят зад гърба му Във Facebook боксьорът написа, че за мача на 28 октомври е научил от медиите. И нападна отбора си \"Зауерланд\". По думите му неговите мениджъри гледат на двубоя като възможност да изкарат милиони и не мислят за шанса на българина да спечели титлата.В студиото на \"Здравей, България\" Веселинов заяви, че не вярва Пулев наистина да е научил от медиите, че ще се изправи срещу Джошуа на 28 октомври. ", "date": "2017.08.25", "title": "Промоутърите на Кобрата са го отписали за мача с Джошуа"}
{"url": "http://www.novinite.bg/articles/149046/Sesil-Karatancheva-otpadna-vav-vtoriya-krag-ot-parvenstvo-na-SASht", "text": "\r\nБългарската тенисистка  отпадна във втория кръг на квалификациите за Откритото първенство на  по тенис, информира БТВ.\r\nТя отстъпи с 6:4, 4:6, 6:7(3) пред представителката на домакините Клеър Лиу след повече от 2 часа и 30 минути игра.\r\nБългарката изигра силен първи сет, в който осъществи два ранни пробива, с което си улесни много задачата да вземе първата част. Във втория сет играта бе равностойна, но Лиу реализира решителен пробив в 10-ия гейм, с който възстанови резултата в сетовете.\r\nТретата част премина при изобилие от грешки и от двете страни на мрежата, а Каратанчева бе съвсем близо до успеха, когато поведе с пробив за 6:5. Тя обаче не съумя да задържи подаването си и така сетът се насочи към решителен тайбрек. В него Каратанчева отново поведе с 3:2 точки, но допусна Лиу да спечели следващите 5 разигравания, а с това и мача.\r\n", "date": "2017.08.25", "title": "Сесил Каратанчева отпадна във втория кръг от първенство на САЩ"}
{"url": "http://www.novinite.bg/articles/149056/Mechka-sleze-na-metri-ot-rodopsko-selo", "text": "Мечка слезе на метри от смолянското село Бостина и стресна минувачи. Дивият звяр се появил на пътното платно в сряда около 19 ч., в близост до гробищният парк на селото, в момент когато по пътя преминавала с колата си Елка Желева. В автомобила била снаха й и нейното 7-годишно момиче, които са от Варна, но били на гости при нея, информира ДАРИК. „Тъкмо излизахме от селото, когато на завоя видях да пресича животно, като наближихме видяхме че става въпрос за мечка. Колата ми изгасна, стреснахме се. Вдигнахме прозорците. Мечката не беше много голяма, но не бе и малка. Тя също се почуди накъде да хване. Първо тръгна към гората, а после се върна. В крайна сметка продължи към реката. Това всичко се случва на метри от селото, в светлата част на денонощието“, разказва Желева. Тя веднага позвънила на 112 да съобщи за видяното, като идеята е била да се предупредят хората от селото, че в близост има мечка и да внимават. Предполага се, че става въпрос за малко мече, което търсило майка си и явно обикалят в района. Жителите на Бостина потвърдиха, че в района обикалят мечки и били засичани на фотокапани в близките местности, но през това лято са нямали проблеми с мечи нападения, за разлика от предишни години, когато са били атакувани овце. Подобни срещи с мечки не са рядкост в Родопите. Заради мечките, доста гъбари се отказаха да ходят за гъби. Хората категорично са се отказали да обикалят редица местности, където са виждани мечки, включително и в района около Смолян. Преди време на подобна гледка се натъкна и мъж от Змеица, само че той засече мечка с малките й в близост до Широка лъка, отново не метри от реката до селото.", "date": "2017.08.25", "title": "Мечка слезе на метри от родопско село"}
{"url": "http://www.novinite.bg/articles/149055/Proverki-na-shofori-na-avtobusi-i-kamioni", "text": "Мащабна акция се провежда по пътищата в цялата страна. Тя е срещу нарушенията на шофьорите на автобуси и камиони, информира НОВА.Държавната автомобилна инспекция (ДАИ) проверява дали водачите спазват времето за почивка. Следи се и за техническата изправност на превозните средства.На граничния пункт \"Кулата\" инспекторите откриха редица нарушения. Акцията ще продължи през целия ден. ", "date": "2017.08.25", "title": "Проверки на шофьори на автобуси и камиони"}
{"url": "http://www.novinite.bg/articles/149027/Tovaren-samole-udari-pokriv-na-kashta-v-Sudan", "text": "Товарен самолет, нает от Световната продоволствена програма на ООН, удари покрива на къща при кацане на летището в Джуба, столицата на Южен Судан, информира НОВА.Вследствие на инцидента, който е станал на 23 август, е загинало 5-годишно момиченце. Четирима души са ранени – две жени и две деца.\"Той докосна дърво, а след това металния покрив на едноетажна къща в опит да кацне на летището в Джуба при силен дъжд и лоша видимост. Когато самолетът започна рязко да набира височина, реактивна струя от двигателя повреди още една къща\", съобщи говорителят на генералния секретар на ООН.При сблъсъка с къщата е повреден колесник на самолета и той направил аварийно кацане на международното летище Ентебе в съседна Уганда. Започнало е разследване на инцидента. ", "date": "2017.08.25", "title": "Товарен самоле удари покрив на къща в Судан"}
{"url": "http://www.novinite.bg/articles/149029/V-SASht-se-gotvyat-za-Harvi", "text": "В Съединените щати се готвят за разрушителна буря. Ураганът „Харви” се отправя към крайбрежието на Тексас, носейки проливни дъждове и вятър със скорост до 200 километра в час, информира НОВА.Десетки населени места взимат предпазни мерки. Строят се допълнителни диги, а населението се презапасява с вода, храна и стоки от първа необходимост.„Харви” е най-силният ураган, който ще достигне до бреговете на Съединените щати от 12 години насам.Очаква се морското ниво да се повиши с над 3 метра и половина, а на места валежите да достигнат 900 литра на квадратен метър. ", "date": "2017.08.25", "title": "В САЩ се готвят за \"Харви\""}
{"url": "http://www.novinite.bg/articles/149035/Feribot-se-preobarna-kraj-Salvador", "text": "22-ма души загинаха при тежък инцидент в Бразилия. Ферибот потъна край бреговете на щата Баия, информира НОВА.Повече от 20 души са били извадени от водата от екипажа на военен кораб. Фериботът се преобърнал малко преди да достигне град Салвадор.На борда имало 130 души. Повечето успели да достигнат брега с плуване, но много останали затиснати от корпуса на ферибота. Причините за инцидента не са ясни.   ", "date": "2017.08.25", "title": "Ферибот се преобърна край Салвадор"}
{"url": "http://www.novinite.bg/articles/149036/Shefa-na-NATO-uchastva-v-tejka-katastrofa", "text": "Кортежът на шефа на НАТО участва в тежка катастрофа. Йенс Столтенберг не е пострадал. Инцидентът станал в полската столица Варшава, информира НОВА.Товарен микробус не се съобразил със сигналите на пилотната патрулна кола и я ударил странично.Четирима души, включително двама полицаи, са ранени. Колата, в която е бил генералният секретар на НАТО, не била ударена. ", "date": "2017.08.25", "title": "Шефа на НАТО участва в тежка катастрофа"}
{"url": "http://www.novinite.bg/articles/149042/Pochetoha-pametta-na-zaginalite-pri-atentata-v-Barselona", "text": "Седмица след атентатите в Каталуния Барселона почете паметта на жертвите на нападенията. На церемонията се събраха хора от различни религии. При нападенията загинаха 15 души. Терористичната клетка от Рипол, която организира атентатите беше разбита. Четирима души бяха задържани. Двама вече са в ареста, другите двама бяха освободени, но са под полицейско наблюдение. Днес в Камбрилс, където беше извършена втората атака ще се проведе шествие в памет на загиналите, информира БНТ.", "date": "2017.08.25", "title": "Почетоха паметта на загиналите при атентата в Барселона"}
{"url": "http://www.novinite.bg/articles/149026/Osvobodiha-shofora-arestuvan-v-Roterdam", "text": "Холандската полиция освободи шофьора на микробуса с испански регистрационен номер, задържан във връзка с терористична заплаха срещу концерт на американска рок група в , информира НОВА.Разследването е установило, че няма връзка между мъжа и терористичната заплаха, предаде Асошиейтед прес, цитирана от БТА.Той беше задържан, след като полицията го забелязала да обикаля с автомобила, в който прекарвал газови бутилки, близо до мястото на концерта на групата \"Аллах-Лас\".Музикалното събитие беше отменено, след като холандската полиция получи информация от испанските си колеги за възможна заплаха срещу проявата.Друг мъж, арестуван в провинция Северен Брабант, остава под стража по подозрение, че е замесен в заплахата.\"Аллах-Лас\" каза, че се надява да пренасрочи концерта си в Ротердам за друга дата и че организаторите ще гарантират възстановяването на парите на хората, които са си купили билети. ", "date": "2017.08.25", "title": "Освободиха шофьора, арестуван в Ротердам"}
{"url": "http://www.novinite.bg/articles/149051/Incidentat-Roterdam-nyama-vrazka-s-teroristichna-zaplaha", "text": "Холандската полиция освободи шофьора на микробуса, който беше задържан край концертната зала. Според разследващите мъжът няма връзка с терористичната заплаха, за която предупреди испанските служби, информира БТВ.\r\n22-годишен мъж остава под стража по подозрение, че е замесен в  в Холандия. Той беше задържан часове след като беше отменен концерта на американската група Аллах-Лас в Ротердам. Засега се знае, че мъжът е публикувал в социалните медии заплахи. Но дали е имало реални терористични планове не е известно.\r\nПредупреждението за вероятна терористична атака дойде от испанската полиция. А първият задържан беше шофьор на микробус с испанска регистрация, превозващ газови бутилки. Той предизвикал подозрение, защото обикалял района около залата, в която трябваше да се проведе концерта. След часове разпити, властите съобщиха, че мъжът бил пиян и няма нищо общо с терористичната заплаха.\r\nНезависимо от отменения концерт в , групата \"Аллах-Лас\" реши да свири във Варшава.\r\nОт групата \"Аллах-Лас\" заявиха, че все пак се надяват да имат концерт в  и очакват организаторите да насрочат нова дата.\r\n ", "date": "2017.08.25", "title": "Инцидентът  Ротердам няма връзка с терористична заплаха"}
{"url": "http://www.novinite.bg/articles/149052/Florida-ekzekutira-ubiec-s-neizpolzvan-dosega-medikament", "text": "Мъж, осъден за убийство на двама души през 1987 г., беше екзекутиран в американския щат Флорида със смъртоносна инжекция, включваща медикамент, който никога досега не е бил използван при изпълнение на смъртни наказания в САЩ, предадоха Ройтерс и Асошиейтед прес, като се позоваха на властите, информира ДАРИК. 53-годишният Марк Джеймс Асей беше първият бял мъж, екзекутиран във Флорида за убийство на чернокож мъж, откакто щатът възобнови смъртното наказание през 1970-те години. Оттогава във Флорида са екзекутирани най-малко 20 чернокожи мъже за убийство на бели жертви. Смъртоносната инжекция включваше три медикамента, в това число анестетика етомидат, критикуван от някои като недоказан при екзекуции. Той замени препарата мидазолам, чието набавяне стана по-трудно, след като фармацевтични компании започнаха да отказват да го предоставят за екзекуции. Асей, който беше осъден на смърт за убийството на двама мъже по расистки подбуди, е първият екзекутиран затворник във Флорида от година и половина.", "date": "2017.08.25", "title": "Флорида екзекутира убиец с неизползван досега медикамент"}
{"url": "http://www.novinite.bg/articles/149053/Germanski-ministar-Turciya-nikoga-nyama-da-vleze-v-ES", "text": "Турция никога няма да бъде член на Европейския съюз, докато е управлявана от президента Реджеп Тайип Ердоган, заяви германският външен министър Зигмар Габриел, цитиран от Ройтерс и ТАСС. \"Ясно е, че в това състояние Турция никога няма да стане член на ЕС\", каза Габриел в интервю за германския в. \"Билд\", информира ДАРИК. \"Това е така не защото не я искаме, а защото турското правителство и Ердоган бързо се отдалечават от всичко, за което се застъпва Европа\", заяви той. Габриел предложи Ердоган да предприеме стъпки за прекратяване на преговорите за членство на Турция, тъй като при сегашното положение е малко вероятно те да доведат до положителен резултат. \"Турция, която ограничава свободата на словото, хвърля невинни хора в затвора и потиска опозицията, не може да стане част от ЕС\", заяви Габриел. \"И президентът на Турция знае това. Мисля, че и той самият не го иска, не приема сериозно преговорите за присъединяване\", каза министърът. Габриел обаче заяви, че ЕС няма да прекрати преговорите. \"Нека Ердоган сам го направи, не искам да му помагам за поредната провокация\", каза министърът. Според Габриел \"Турция е голяма и ще съществува и след Ердоган\". \"Ние нямаме проблем с Турция, нямаме проблем с турците, а имаме проблем със сегашното правителство и провежданата от президента политика\", заяви Габриел.", "date": "2017.08.25", "title": "Германски министър: Турция никога няма да влезе в ЕС"}
{"url": "http://www.novinite.bg/articles/149061/Boris-Djonsan-Smetkata-za-Brekzit-e-silno-nadcenena", "text": "Британският външен министър Борис Джонсън вярва, че така наречената „сметка” за Брекзит е силно надценена от Брюксел, каза той в интервю за ВВС, цитирано от ДАРИК. \"Сумата, която видях, изглежда много надценена. Със сигурност ще изпълним задълженията си, но след изчисляването на сметката ще платим нито повече, нито по-малко пари”, каза той. Според британските медии, Лондон е готов да плати на ЕС до 40 млрд. евро. Брюксел обаче очаква да получи от Великобритания между 60 и 100 млрд. евро. На референдума за членството на Великобритания в ЕС, който се проведе на 23 юни м.г., привържениците на Брекзит спечелиха с 51,9% срещу 48,1%. На 29 март премиерът Тереза Мей официално уведоми Брюксел за започването на двугодишната процедура по излизане от ЕС, която трябва да приключи до края на март 2019 година.", "date": "2017.08.25", "title": "Борис Джонсън: Сметката за Брекзит е силно надценена"}
{"url": "http://www.novinite.bg/articles/149040/Viceprezidentat-na-Samsung-vliza-za-5-godini-v-zatvora", "text": "Южнокорейски съд осъди на 5 години лишаване от свобода милиардера и вицепрезидент на индустриалния гигант „Самсунг” Лий Дзие-юн, съобщават световните агенции, информира бТВ.Той беше признат за виновен по обвинение в корупция. До делото се стигна след безпрецедентния политически скандал в страната, довел до импийчмънт на президента.Прокуратурата поиска 12 години лишаване от свобода.49-годишният Лий, който трябваше да поеме ръководството на „Самсунг”, отрича да е нарушавал законите. Той беше арестуван през февруари.Различни анализатори коментират, че компанията през последните месеци се справя достатъчно добре и без неговото участие в управлението. Обществото в Южна Корея е все по-критично към най-големите компании в страната заради съмненията, че упражняват влияние върху политическото ръководство.", "date": "2017.08.25", "title": "Вицепрезидентът на „Самсунг” влиза за 5 години в затвора"}
{"url": "http://www.novinite.bg/articles/149057/Stote-dni-na-Makron-otminaha", "text": "Стоте дни на Еманюел Макрон, сравняван от някои с Наполеон приключиха. Прословутият времеви период е свързан с повторното управление на френския император след бягството му от Елба и в днешно време e показател за ориентацията на новоизбран лидер, информира БНТ.Избран с над 66% младият френски президент започна да губи бързо от популярността си. През май, когато влезе в Елисейския дворец, той се радваше на 62 % популярност. Тя започна да спада рязко. През юли рейтингът му отбеляза 54 на сто - от френските президенти в Петата република единствено Жак Ширак губи повече през 95-та.През август още по-малко французи 36 на сто казват, че одобряват държавния глава.Защо такъв рязък спад след блестящия старт на възпитаника на престижна ЕНА школа за национална администрация, бивши министър на икономиката, с опит в престижна банка, с отличен английски и завидна кариера, включително с предишен пост в Елисейския дворец и то преди да навърши 40 години?При това партията му \"Република, напред\" спечели мнозинство в парламента.Макрон предприе мерки за морал в политиката, но критиците му веднага заявиха, че не може да се приема закон, забраняващ назначението на роднини от страна на депутати, и да се прави опит за даването на статут на първа дама на госпожа Макрон. Над 300 000 французи реагираха с подписка срещу подобен статут, според тях повод са излишни разходи и модел за американизация.Елисейският дворец отговори с \"Харта на прозрачността\", с която определи ролята на съпругата на държавния глава. Никой френски президент не го е правил толкова ясно досега.Разбира се, на анкетираните са повлияли най-вече вътрешните проблеми на Франция. Все пак, проучване от френския телевизионен канал BFM и оповестено преди ден, показва, че 60 % от французите над 18 години смятат, че Макрон може да подобри ситуацията във Франция през петгодишния си мандат.Засега профсъюзите се борят срещу реформите, защото смятат, че те ще отслабят трудноизвоювани права. Левият електорат се тревожи от бъдещи промени в трудовото законодателство, хората на пенсионна възраст роптаят срещу увеличенито на налога за социални осигуровки, недоволство буди и намаляването на помощи за жилища за младите, както и премахването на данъка върху жилищата за 80 % от домакинствата, данък от който се възползват общините.За падането на рейтинга явно е допринесъл и сблъсъкът на президента с генерал Пиер дьо Вилие заради съкращенията в бюджета на армията и последвалата оставка на шефа на генералния щаб - първа по рода си от създаването на поста през 62-ра година.Въпреки намалялото доверие у дома, Еманюел Макрон е лидер на международната сцена.Прие Владимир Путин във Версай две седмици, след като положи клетва, както Мелания и Доналд Тръмп по случай 100- годишнината от влизането на Америка в първата Световна война, стана и посредник в трудни преговори за мир в Либия, завършили с историческа декларация.Авторитетното американско бизнес издание \"Форчън\" пък го постави на първо място в класацията за най-влиятелните хора до 40-годишна възраст.Макрон изпреварва особено популярния Марк Зукърбърг, основател на Фейсбук.Екипът му използва активно социалните мрежи, министрите му рядко се появават по телевизията, самият президент дава малко интервюта, но както казва говорителят на правителството - Макрон е избрал да бъде действащо лице, а не коментатор.Одобрявани или не икономическите мерки на най-младия президент на Петата рeпублика са на фона на искането на Европейския съюз Франция да съкрати бюджетния дефицит до 3 %.Очаква се септември да бъде още по-труден за енергичния стопанин на Елисейския дворец, защото синдикати и крайнолеви са планирали редица демонстрации.", "date": "2017.08.25", "title": "Стоте дни на Макрон отминаха"}
{"url": "http://www.novinite.bg/articles/149058/Avtobus-padna-v-moreto-v-Rusiya", "text": "Четиринайсет души загинаха при падане на автобус в морето в руския Краснодарски край (южната част на Европейска Русия). Това съобщи регионалният клон на Министерството на извънредните ситуации, предаде ТАСС, цитирано от ДАРИК. Специализирани екипи са успели да спасят 24 души, 8 от които са настанени в болници. Автобусът, паднал в морето от строящия се кей в село Волна, е вдигнат с кран и вече се намира на брега, информират ТАСС и електронният в. \"Лента\". Според спасителите в автобуса е имало работници от компанията \"Таманнефтегаз\", изграждали пристанищното съоръжение.", "date": "2017.08.25", "title": "Автобус падна в морето в Русия"}
{"url": "http://www.novinite.bg/articles/149047/Plamen-Konstantinov-Ne-se-vazpolzvahme-ot-slabostite-na-Rusiya", "text": "Селекционерът на националния отбор по волейбол Пламен Константинов заяви, че състезателите му не са успели да се възползват от слабостите на Русия в първия мач от груповата фаза на европейското първенство в Полша. \"Лъвовете\" стартираха със загуба 0:3, информира бТВ.„Не се възползвахме от техните слабости. Знаехме, че имат проблеми при сервиса с отскок, където трудно посрещат, но не го направихме. За сметка на това те се възползваха по-добре при началния си удар\", каза Константинов.\"Имаха не повече от 30% позитивно посрещане на сервис с отскок, но за съжаление нашия сервис не излезе днес. Основно Максим Михайлов и Максим Жигалов като смяна, които направиха 4 аса и 5 контри и само 8 грешки на сервис, дадоха разликата срещу 13 наши и само 2 аса от флот сервис. Практически сервисът ни с отскок не даде никакъв резултат и това е основната разлика, както казах и преди мача\", анализира Константинов пред страницата на Българската федерация по волейбол.Той заяви, че всички състезатели са здрави, с изключение на Теодор Тодоров, който е получил мускулен спазъм, но за следващата среща в събота (26 август) срещу Испания, ще бъде готов.", "date": "2017.08.25", "title": "Пламен Константинов: Не се възползвахме от слабостите на Русия"}
{"url": "http://www.novinite.bg/articles/149041/Antani-Ivanov-deseti-na-svetovnoto-za-yunoshi-na-100-m-baterflaj", "text": "Класиралият се на 8-о място в света при мъжете на 200 м бътерфлай Антъни Иванов остана на 10-о място на 100 метра в тази дисциплина на световното първенство по плуване за юноши и девойки в Индианаполис, САЩ, информира НОВА.Състезателят на Николай Вакареев и \"Вихрен\" Сандански даде време от 53,53 секунди в полуфиналите, което бе с половин секунди по-бавно от най-доброто му лично постижение.Най-добър в полуфиналите бе руснакът Андрей Минаков, който постави рекорд на шампионатите с време 52,23 секунди. Финалът в дисциплината е тази вечер.Другите български представители не успяха да преодолеят сериите си. Диана Петкова плува далеч от възможностите си на 100 метра свободен стил, като финишира на 30-о място с 57,87 секунди. Петър Божилов завърши на 31-во място на 200 метра свободен стил с време 1:53,17 минути. Йордан Янчев е 37-ми с 1:53,89 минути.", "date": "2017.08.25", "title": "Антъни Иванов десети на световното за юноши на 100 м бътерфлай"}
{"url": "http://www.novinite.bg/articles/149030/Raste-broyat-na-jertvite-na-tajfuna-Hato", "text": "Броят на жертвите на тайфуна „Хато” се покачи на девет. Стихията нанесе най-сериозни щети в Макао, информация НОВА.Токът спря в целия град, водоснабдяването също беше прекъснато. Граждани обвиняват местните власти, че не са предупредили колко силна ще бъде бурята и не са взели адекватни мерки.В съседния Хонконг бяха затворени институции и опразнени крайбрежните улици, докато в Макао не се включили дори сирените за опасност. ", "date": "2017.08.25", "title": "Расте броят на жертвите на тайфуна \"Хато\""}
{"url": "http://www.novinite.bg/articles/149024/Otnovo-shte-bade-slanchevo", "text": "Днес отново ще бъде слънчево, сутринта в повечето райони хладно. В Югоизточна България духа слаб до умерен вятър от изток-североизток. Дневните температури още малко ще се повишат и максималните ще са между 27° и 32°, в София около 27°. Такава е прогнозата за времето на Националния институт по метеорология и хидрология (НИМХ) към БАН,  дежурният синоптик Мартин Славчев. Атмосферното налягане ще бъде по-високо от средното за месеца. През деня ще се задържи почти без промяна. Над Черноморието ще бъде слънчево. Ще духа бриз. Максималните температури ще са 26-27°. Температурата на морската вода е 24°-25°. Вълнението на морето ще е около 2 бала. Слънчево ще бъде и над планините. Ще духа слаб, само по най-високите върхове на Рила и Пирин умерен север-североизточен вятър. Максималната температура на височина 1200 метра ще бъде около 22°, на 2000 метра – около 15°.", "date": "2017.08.25", "title": "Отново ще бъде слънчево"}
{"url": "http://www.novinite.bg/articles/149048/Otkriha-unikalno-hidrotehnichesko-saorajenie-v-Perperikon", "text": "То представлява цистерна за събиране на вода, а пред него най-вероятно е имало фонтан. Съоръжението е от втори век от новата ера и показва невероятните умения на древните строители. Според археолозите изградената система работи и след хиляди години, информира БНТ.Това е втората по големина цистерна за събиране на питейна вода, открита на Перперикон. Намира на входа на южния квартал, откъдето е минавал основният път за каменния град.Проф. Николай Овчаров, ръководител на експедицията на Перперикон: В нея е съчетан място за събиране на вода с една прекрасна чешма, както е изглеждала тогава - с бронзов чучур, вероятно с формата на глава, не е запазен днеска и с един много интересен канал, по който се е отводнявала цистерната.Имало е и фонтан и той е бил първото нещо от Перперикон, което са виждали пътниците в древността. Цистерната, фонтанът и чешмата са били свързани в общ архитектурен комплекс с колонади и богата украса. Най-интересна се оказала изключително сложната система от издълбани с невероятно точност канали в скалата. Тя е създадена преди 1 800 години, а последните проливни дъждове са доказали, че и досега работи безупречно.Предполага се, че съоръжението е част от античен храм, но само бъдещите проучвания ще докажат това.", "date": "2017.08.25", "title": "Откриха уникално хидротехническо съоръжение в Перперикон"}
{"url": "http://www.novinite.bg/articles/149070/Pochina-dirigentat-Ivan-Gatev", "text": "Почетният гражданин на Дупница диригентът Иван Гатев е починал тази сутрин. Очевидци съобщиха, че на Гатев му прилошало, докато се разхождал в центъра на Дупница и внезапно се свлякъл на земята. Пристигналият медицински екип от Спешния център се опитал да му окаже помощ, но диригентът издъхнал. Под ръководството на Гатев, изява намериха няколко поколения дупнишки певци. Част от тях му помагаха активно в последната година, тъй като диригентът имаше здравословни и битови проблеми, информира ДАРИК. 66-годишният Иван Гатев бе основател и ръководител на Хора на момчетата “Канон”, който спря да функционира миналата година. Бил е диригент и корепетитор на Мъжкия хор “СВ. Иван Рилски” и Смесения хор “Рилски звуци”, както и дългогодишен преподавател по пиано в Музикалната школа към читалище “Зора”. ", "date": "2017.08.25", "title": "Почина диригентът Иван Гатев"}
{"url": "http://www.novinite.bg/articles/149073/Napadnaha-djamiya-v-Kabul", "text": "Въоръжени мъже нападнаха шиитска джамия в Кабул и взеха заложници, предаде местната полиция.По първоначалния информация поне двама души са загинали. Съобщава се и за взрив, след който са чути изстрели, информира бТВ.Един от загиналите се предполага, че е имамът, който е извършвал молитвата. За вторият има данни, че е мъж от охраната пред джамията.Към момента нападателите все още се намират в та, но не е ясна бройката на заложниците.Мястото е обградено от афганистански военни. Операция по ликвидирането на нападателите все още не е предприета, тъй като първо трябва да изведат цивилните. ", "date": "2017.08.25", "title": "Нападнаха джамия в Кабул"}
{"url": "http://www.novinite.bg/articles/149075/Ochakva-ni-slanchevo-nachalo-na-uikenda", "text": "Утре времето ще е слънчево. Ще духа слаб до умерен предимно източен вятър. В сутрешните часове ще е хладно, но през деня температурите ще се повишават и максималните ще са между 29° и 34°, в София около 29°, информира ДАРИК. Атмосферното ще се задържи по-високо от средното за месеца. В планините ще е слънчево. Ще духа слаб до умерен вятър от изток-североизток. Максималната температура на височина 1200 метра ще бъде около 22°, на 2000 метра – около 16°. По Черноморието ще е слънчево. Ще духа слаб до умерен североизточен вятър. Максималните температури ще са 25-28°. Температурата на морската вода е 24°-25°. Вълнението на морето ще е около 2 бала.", "date": "2017.08.25", "title": "Очаква ни слънчево начало на уикенда"}
{"url": "http://www.novinite.bg/articles/149038/Tanya-Mihajlova-Ne-moje-direktor-da-razedinyava", "text": "В Столичната математическа гимназия (СМГ)има опасност и учениците да бъдат въвлечени в конфликта, а работата на един директор е да обединява, не да разединява. Това обяви в предаването „Тази сутрин” зам.-министърът на образованието Таня Михайлова по повод напрежението в елитната гимназия, информира бТВ.Протести на родители и учители започнаха още в началото на лятото след уволнението на учителката по математика Петя Тодорова и прекратяването на договорите на още няколко преподаватели.Родители и учители се събраха и вчера на протест пред училището в защита на Петя Тодорова.Директорът на гимназията Антони Стоянов пък се беше барикадирал в училището и не пускаше дори и учители.Началникът на Регионалното управление на образованието в София Ваня Кастрева призова директора на  да подаде оставка. В отговор на този призив той за първи път говори пред медиите и обяви, че няма да подаде оставка.Най –вероятно, след като приключи годишният му отпуск на 28 август, ще започне процедура по отстраняването му, каза шефът на регионалния инспекторат, който е и работодател на директорите на училищата в София.Санкции за Антони Станков най-вероятно ще има, каза зам.-министърът на образованието.", "date": "2017.08.25", "title": "Таня Михайлова: Не може директор да разединява"}
{"url": "http://www.novinite.bg/articles/149065/Tri-novi-ajfona-izlizat-prez-septemvri", "text": "След месеци неяснота какъв точно ще бъде новият модел айфон на технологичната компания „Епъл”, днес стана ясно, че на традиционното им събитие през септември ще бъдат представени три нови модела, информира бТВ.Освен това компанията ще пусне в продажба и нова версия на „Епъл ТВ” във формат 4К.Въпреки че бройката е ясна, все още никой не знае какво точно ще представлява iPhone 8. Анонимни източници на „Ню Йорк Таймс” потвърдиха, че най-скъпата разновидност на новия модел ще бъде близо 1000 долара.Той ще бъде с извит ОЛЕД екран и ще се отключва с лицево разпознаване на собственика му. Другата потвърдена новост е, че новите модели ще се зареждат безжично.„Епъл ТВ” пето поколение също ще бъде представено на събитието им през септември. Заедно с новите модели айфон, те ще поддържат 4К видео.Междувременно стана ясно, че от „Епъл” възнамеряват да инвестират над 1 млрд. долара в оригинално телевизионно съдържание.От компанията отказаха да коментират спекулациите дали през септември ще видим и нов модел Apple Watch.В интернет се появи снимка на изпълнителния директор на „Епъл” Тим Кук, като в джоба му личи телефон. Фенове на марката отбелязаха, че това най-вероятно е прототип на iPhone 8, тъй като е прекалено дълъг и тесен, за да е iPhone 7 и 7 Plus.", "date": "2017.08.25", "title": "Три нови айфона излизат през септември"}
{"url": "http://www.novinite.bg/articles/149028/Ognena-stihiya-nad-Kresna", "text": "500 души - пожарникари, военни, доброволци, два хеликоптера, четири водоноски и повече от 34 пожарни автомобила се включиха тази сутрин в гасенето на огъня край Кресна, информира НОВА.115 жители на две околни села бяха евакуирани снощи.„Със заповед на премиера дойдохме на място, формиран е кризисен щаб под мое ръководство”, съобщи на брифинг късно снощи министърът на вътрешните работи Валентин Радев. „Овладяно е положението, преместени са хората, осигурена е безопасността им, което бе най-важното на този етап. На евакуираните жители от двете села Сенокос и Ощава са предоставени храна и подслон. Осигурено е полицейско присъствие за охрана на имуществото им. Полицията  ще пази собствеността им докато пожарникари, армия, местни хора и горски служители успеят да овладеят този пожар”, поясни Радев.По думите му от десетки години в района не е имало пожар с такъв обем. Няма опасност за жителите на Ощава и Сенокос. Хората са изведени и обгрижени, включително и с медицинска помощ. Тази сутрин вътрешният министър даде брифинг. „Пожарът е локализиран от две страни. Продължаваме обаче да се притесняваме да не се разрасне. Единият вертолет вече работи на терен от 7.00 ч., чакаме и другия. Няма проблеми със селата и къщите. Опасността обаче не е преминала, особено за стара Кресна”, заяви Валентин Радев.Той призова младите хора, които имат роднини в района, да ги приберат, защото не могат да преценят опасността. Работата по овладяване на огъня продължава, като не е ясно кога ще приключи.  ", "date": "2017.08.25", "title": "Огнена стихия над Кресна"}
{"url": "http://www.novinite.bg/articles/149039/Populaciyata-na-orlite-u-nas-namalyava-zastrashitelno", "text": "\r\nПопулацията на   намалява застрашително. Еколози подеха кампания за обявяване на Национален ден за този вид птици, информира бТВ.\r\nВ България се срещат 10 вида орли, като голяма част от тях са застрашени или почти изчезнали.\r\nЦарският орел е сред изчезващите видове. Той е една от най-редките птици на планетата, включени в Червената книга на България. Преди 200 години  е имало около 2000 птици, а днес са останали една 28 двойки.\r\nОрлите са важни и за опазването на околната среда.\r\nИзбраната дата за ден на орела е 27 юни. От Българското дружество за защита на птиците искат всяка година на този ден да се организират събития, които да напомнят колко ценни са тези птици.\r\nПетицията за обявяването на Национален ден на орела ще продължи до края на септември. Може да се включите в онлай платформата orlite.bg.\r\n", "date": "2017.08.25", "title": "Популацията на орлите у нас намалява застрашително"}
{"url": "http://www.novinite.bg/articles/149032/Vazstanovyavat-dvijenieto-na-Orlov-most-v-nedelya", "text": "От Столична община информират, че е приключило полагането на последния износващ пласт асфалт по пътните платна на бул. “Цариградско шосе“ в посока хотел „Плиска”, както и в участъка по бул. “Евлоги и Христо Георгиеви“ между Орлов мост и ул. “Гурко“, информира Нова.Необходими са 48 часа след полагането на последния износващ пласт асфалт, след което движението ще бъде пуснато.Извършен е цялостен ремонт на пътните платна в двете посоки на бул. “Цариградско шосе“ при Орлов мост с цялостното фрезоване, поставена е стоманена мрежа с цел допълнително заздравяване на основното асфалтово покритие. Предстои полагането на пътна маркировка. ", "date": "2017.08.25", "title": "Възстановяват движението на Орлов мост в неделя"}
{"url": "http://www.novinite.bg/articles/149067/Vazdushni-udari-v-Jemen", "text": "Най-малко 14 души, включително жени и деца, са загинали в района Фадж Атан в околностите на йеменската столица Сана при въздушни удари на водената от Саудитска Арабия коалиция през изминалата нощ, предаде Асошиейтед прес, цитирана от БТА и НОВА.Очаква се броят на жертвите да нарасне, защото спасителите продължават да изваждат тела изпод развалините на разрушени сгради.Върховният комисариат на ООН по правата на човека поиска независимо разследване на въздушния удар на водената от Саудитска Арабия коалиция срещу хотел в Сана по-рано тази седмица, при който загинаха над 30 души, както и на други два удара, при които бяха убити мирни жители.Водената от Саудитска Арабия коалиция води въздушна кампания срещу йеменските бунтовници шиити и техните съюзници - силите, лоялни на бившия президент Али Абдула Салех, които контролират голяма част от Северен Йемен, включително Сана. Коалицията подкрепя международно признатото правителство на президента Абд Рабу Мансур Хади, базирано на юг. ", "date": "2017.08.25", "title": "Въздушни удари в Йемен"}
{"url": "http://www.novinite.bg/articles/149044/Vietnamski-rituali-u-nas", "text": "Спектакъл, посветен на един вековен будистки ритуал на Виетнам, представен у нас, ни въвлича в добрата страна на живота на земята. Така хората там се противопоставяли на злите сили и вярвали, че с благословията на трите богини-майки ще живеят в здраве, съпричастие и успех, информира БНТ.Ритуалът на майките-богини на трите сфери на вселената - небесната, водната и земната, което за виетнамците означава оризищата не е като другите. От незапомнени времена от будистки ритуал, който хората изпълняват всеки ден - той се превръща в синтез на културната традиция. На музиката, на колкоритните виетнамски костюми и невероятните им танци за различните райони на страната.Там, където хората преди всичко се делят на хора от високите планини и ниските равнини, там, където днес, след като те победиха десетилетия наред три от най-силните армии в света - френската, американската и китайската - те привличат останалите от света с природната си красота, богатата си култура и невероятното си умение да затварят старите страници от историята и да продължават напред. Като че ли в днешния свят те единствени притежават този божи дар. Дали не им помагат във времето трите майки-богини?Нейно Превъзходителство посланик на Виетнам Нгуен Тхи Хонг Оан: Този ритуал, изпълняван от наш фолклорен състав, който участва в бургаския фолклорен фестивал не е като другите. Той събужда доброто у човека и слива хората в едно. Най-много в България ми харесва това, че намирам голяма прилика помежду ни и смятам, че тук хората ще усетят нашето послание за разбирателство за всички по света, независимо от това колко са различни.Дао Мау наричат виетнамците този ритуал. През 2016 г. неслучайно влиза в списъка на ЮНЕСКО за нематериалното културно наследство.Изпълнява се почти час и от жени и от мъже. Те са медиуми. Появяват се, пречистват се и се обличат в дрехите на добрите сили, и започват да танцуват в почит към богините-майки. Има танц на сабята, на факела, на копието, но винаги в присъствието на свещения огън, и винаги в името на доброто и победата му над злото.Ако имате възможност да се докоснете до този ритуал, ще се спасите от злите зли. Дано това послание достигне и до хората в Бургас.", "date": "2017.08.25", "title": "Виетнамски ритуали у нас"}
{"url": "http://www.novinite.bg/articles/149045/Universitetskata-bolnica-v-Plovdiv-otpuska-stipendii", "text": "Университетската болница „Свети Георги“ в Пловдив отпуска 20 стипендии за студентите от специалността „медицинска сестра“. Мярката се прилага за първи път от здравното заведение и цели да подкрепи медиците по време на обучението им, както и да привлече и задържи млади медицински специалисти. Документите на кандидатите от цялата страна се приемат до 5 септември, информира НОВА. ", "date": "2017.08.25", "title": "Университетската болница в Пловдив отпуска стипендии"}
{"url": "http://www.novinite.bg/articles/149060/Nakazvat-uchitelkata", "text": "Учителката, която в коментар в социалната мрежа нарече децата със специални потребности „зверски опасни”, днес ще бъде извикана в детската градина във Варна, в която работи, информира бТВ.Очаква се отпускът на Христина Шиндова да бъде прекратен и да бъде свикан педагогически съвет и етична комисия към детското заведение, която да реши какво ще бъде наказанието за учителката.Общинските власти във Варна проверяват случая, а от образователното министерство заявиха, че смятат за недопустимо изразяването на мнения, които дискриминират хората с увреждания.", "date": "2017.08.25", "title": "Наказват учителката"}
{"url": "http://www.novinite.bg/articles/149064/Sladoled-i-majoneza-sas-zarazen-yajchen-prah", "text": "Над 25 тона сладолед и около 9 тона майонеза са били произведени в България с яйчен прах, заразен с опасния инсектицид фипронил, съобщиха от Министерството на земеделието и храните. От ведомството посочиха, че „почти цялото количество, което е налично в търговската мрежа” е било изтеглено, информира бТВ.На този етап производителите и марките не са обявени от властите.Още преди седмица от МЗХ обявиха, че до нашата страна от Германия е стигнала партида от 500 кг жълтък на прах, замърсен с отровата. Агенцията по безопасността на храните установи, че продуктът е бил доставен в един търговски склад, а от там – в две производствени бази. Открити и поставени под възбрана са около 64 кг от суровината.От МЗХ подчертаха, че в сладоледите и майонезата, в които е влаган яйченият прах, по рецептурна книжка концентрацията му е ниска – от 0,9% до 2,9%. Лабораторен анализ ще покаже какво точно количество от суровината има в продуктите.Контролните органи, съгласувано с браншовите асоциации на птицевъдите, ще извършват проверки на всички птицефермите за кокошки носачки в страната за наличие и употреба на забраненото вещество.Скандалът с фипронила тръгна от Западна Европа, като в близо 20 държави се стигна до изтегляне на продукция от пазара. В Холандия, Белгия, Германия и Франция бяха затворени птицеферми.Фипронил е вещество, използвано в борбата срещу бълхите, кърлежите и други паразити. По данни на Световната здравна организация (СЗО) то може да нанесе поражения върху черния дроб, бъбреците и щитовидната жлеза.", "date": "2017.08.25", "title": "Сладолед и майонеза със заразен яйчен прах"}
{"url": "http://www.novinite.bg/articles/149034/Vazstanovka-na-Shipchenskata-epopeya", "text": "България ще почете паметта на защитниците на Шипченския проход, инфромира НОВА. По време на петдневните боеве са загинали 3100 руски войници и офицери, както и над 500 български опълченци.Дружество ”Традиция” готви най-мащабната досега възстановка на Шипченската епопея.Румен Бахов влезе в работилницата, където са складирани униформите и снаряжението на участниците. ", "date": "2017.08.25", "title": "Възстановка на Шипченската епопея"}
{"url": "http://www.novinite.bg/articles/149049/Proveryavat-pticefermi-za-toksichen-fipronil", "text": "БАБХ проверява птицеферми за употреба на фипронил. Агенцията по храните предприе превантивни мерки, след като Министерството на земеделието и храните, информира НОВА.Фипронилът се използва във ветеринарната медицина и не е разрешен за употреба при продуктивни животни, включително и кокошки носачки.Контролните органи ще проверяват всички птицеферми за кокошки носачки в страната за забраненото вещество. Ще се правят и лабораторни анализи.Мерките се предприемат превантивно и са с цел да се предотврати замърсяване на българските яйца с фипронил, за да бъдат защитени и потребителите, и производителите.До момента е установено, че 500 килограма яйчен прах с фипронил са били доставени в у нас. Идентифицирани са фирмите, на които е бил доставен. Издадена е възбрана за почти 64 килограма яйчен жълтък на прах, който ще бъде насочен за унищожаване.Продължава извършването на проверки и по отношение на използваното количество яйчен продукт и разпространението на храните, в които е вложен. До този момент е констатирано, че яйчният жълтък на прах е вложен в много минимални количества (от 0,9 до 2,9%) при производството на над 25 тона сладолед, сладоледени торти и около 9 тона майонеза.На фирмите производители са връчени предписания за незабавно спиране на производството и изтеглянето от пазара на наличните партиди с вложен яйчен жълтък на прах. В момента почти всички количества, разпространени в търговската мрежа, са изтеглени.  ", "date": "2017.08.25", "title": "Проверяват птицеферми за токсичен фипронил"}
{"url": "http://www.novinite.bg/articles/149050/Koj-e-sofijskiyat-majstor-na-paveta", "text": "В график, но с удължено работно време продължава ремонтът на столичния булевард „Княз Ал. Дондуков“. Крайният срок за изпълнение на проекта е краят на октомври. Причина за по-дългия от планираното срок стана обществено недоволство, продиктувано от идеята на Столичната община да замени паветата по булеварда с асфалт. Необходимостта от по-качествена павирана настилка пък от своя страна стана повод да бъде издирен добър майстор-павьор, тъй като този занаят почти е изчезнал. Кой е 85 годишиният българин, който всяка сутрин е на обекта с лопата в ръка и реди като паветата като маниста - разказ на Благой Цицелков, информира БНТ.Лако Лаков, павьор: Я въобще не съм спирал да работя! Помагам каквото може, както виждаш, може да имаме пропуски, защото не всички са специалисти. Те са млади момчета, но са перспективни. ", "date": "2017.08.25", "title": "Кой е софийският майстор на павета?"}
{"url": "http://www.novinite.bg/articles/149068/Maj-zagina-pri-pojar-v-doma-si", "text": "70-годишен мъж е загинал при пожар в дома му в Съединение, информира ДАРИК.   Сигналът за горящата сграда, намираща се на ул. „Кракра“, е подаден малко след 13,30 часа вчера, съобщи за Дарик говорителят на пловдивската пожарна Цвятко Дешев.   На място са изпратени два екипа огнеборци, които часове наред са потушавали огнената стихия. Унищожени са близо 100 кв.м от покрива на къщата, както и част от покъщнината, между която котел на твърдо гориво.   Стопанинът на дома е починал вследствие на изгарянията, които е получил.   Причините за пожара се изясняват. ", "date": "2017.08.25", "title": "Мъж загина при пожар в дома си"}
{"url": "http://www.novinite.bg/articles/149033/Opasnata-modat-deca-da-pushat-nargile", "text": "В момента пушенето на наргиле сред тийнейджърите е страшно разпространено и е абсолютно безконтролно\". Това коментира главният редактор на вестник \"168 часа\" Слави Ангелов, информира НОВА.Toй изрази тревога, че министерствата на културата и образованието не правят нищо по този въпрос. Екип на NOVA се разходи из столични барове, в които се предлагат наргилета, без да има ограничения във възрастта на клиента. Собствениците на заведенията се скриха и отказаха да коментират редно ли е да предлагат средство за пушене на деца.Колко опасна може да бъде модата деца да пушат наргиле? Гледайте отговорите във видеото. ", "date": "2017.08.25", "title": "Опасната модат деца да пушат наргиле"}
{"url": "http://www.novinite.bg/articles/149059/Pojarat-v-Pirin-oshte-ne-e-potushen", "text": "Борбата с пожара в Кресненското дефиле продължава. Повече от 100 души бяха евакуирани от селата Сенокос и Ощава и останаха да пренощуват извън домовете си, инфофрмира бТВ.Тунелът на главен път Е-79 за Кулата е неосветен заради пожара, съобщи вътрешният министър Валентин Радев. Той призова шофьорите, които ще пътуват към Гърция, да са изключително внимателни.Хората от евакуираните села са настанени в село Стара Кресна. Огънят е приближил и това село, но огнеборците са успели да го ограничат.а щастие успяхме да опазим село Стара Кресна снощи, каза шефът на пожарната гл. комисар Николай Николов.Гасенето продължава и днес по суша и въздух. Вътрешният министър призова местните хора за сериозно отношение към опасността. „Ако имат връзка с родителите си, да ги помолят, някой все пак ако е останал, да се прибере надолу, опасността не е преминала. Възрастните хора не могат да преценят опасността”, каза Радев. Някои от жителите на евакуираните села успяха да пробият охраната, но бяха върнати с полиция.\r\nХората получиха уверение, че ще бъдат пуснати да нахранят животните си, но само организирано и под охрана.\r\n", "date": "2017.08.25", "title": "Пожарът в Пирин още не е потушен"}
{"url": "http://www.novinite.bg/articles/149066/Vzriv-ot-salmoneloza-Polski-Trambesh", "text": "Има  регистриран взрив от салмонелоза в началото на август, съобщиха от Регионалната здравна инспекция във Велико Търново. Инфекцията възникнала по време на семейно събиране в Полски Тръмбеш, на което са присъствали 23 души, съобщи д-р Ирина Млъзева от РЗИ, информира ДАРИК. След кратък инкубационен период от 24 часа са се появили първите симптоми – повръщане, разстройство, многократни изхождания и температура. От всички 23 души, четирима са били с много тежко изявена клинична картина. Те са хоспитализирани още на следващия ден и са настанени в Инфекциозно отделение на МОБАЛ „Д-р Стефан Черкезов” във Велико Търново.   „Персоналът на заведението също е изследван, но не е установен източникът на инфекцията. Общата бройка на доказаните микробиологично е 10 човека, но само 4 от тях са хоспитализирани. Останалите са били с по-леки клинични прояви и са се лекували в домашни условия под наблюдението на общопрактикуващ лекар. Със заповед на директора на РЗИ-Велико Търново извършихме съвместна проверка с Областната дирекция по безопасност на храните”, обясни д-р Млъзева.Това лято се забелязва голям брой спорадични случаи, които нямат епидемиологична връзка помежду си. От началото на месец август до този момент има общо 13 случая, а през месец юли са били 7. От изследваните участници в събирането няма такива, които работят в рискови обекти. Към момента ситуацията е овладяна. Болните са изписани в добро общо състояние и са им дадени препоръки от личните лекари за наблюдение, тъй като при салмонелозата остава носителство, което би довело на по-късен етап до нови случаи на инфектиране.   Д-р Млъзева представи данни и за заболеваемостта от 1 до 24 август. Превес имат ентероколитите и гастроентероколитите. До момента, през август са регистрирани 57 заразени към 59 за месец юли. Водещи в последната една година са случаите на варицела. През август има значителен спад, сравнено с предходния месец – 12 са регистрирани до момента, а през юли са били 42. Регистрирани са и 2 шегелози, които са липсвали като нозологична единица през месец юли. Има и 2 случая на лаймска болест, а през юли са били 3.", "date": "2017.08.25", "title": "Взрив от салмонелоза  Полски Тръмбеш"}
{"url": "http://www.novinite.bg/articles/149025/Makron-se-sreshta-s-Borisov-i-Radev-VIDEO", "text": "Френският президент Еманюел Макрон пристигна в България в четвъртък вечерта. Днес в двореца „Евксиноград“ във Варна държавният глава Румен Радев и министър-председателят Бойко Борисов ще проведат разговори с него, информира НОВА.Макрон и съпругата му Брижит Макрон са на посещение в страната по съвместна покана на президента и премиера.Перспективите за развитие на двустранните отношения между България и Франция, двустранното икономическо, инвестиционно и културно сътрудничество, охраната на външните граници на Европейския съюз, както и идеите за бъдещето на Европа ще бъдат сред акцентите на срещите на френския президент в България.Във фокуса на разговорите ще бъдат също така заложените в програмата на Българското председателство на Съвета на ЕС приоритети, европейската перспектива на Западните Балкани и присъединяването на страната ни към Шенген и към Организацията за икономическо сътрудничество и развитие (ОИСР). ", "date": "2017.08.25", "title": "Макрон се среща с Борисов и Радев (ВИДЕО)"}
{"url": "http://www.novinite.bg/articles/149071/Telefonni-izmamnici-otmaknaha-65-000-lv", "text": "74-годишна жена от Кюстендил е станала жертва на телефонна измама. Тя се е разделила с голяма сума пари около 65 000 лв. по схемата за оказване на съдействие на полицията. Всички налични пари опаковала и ги оставила закачени в торбичка на входната врата на къщата си. Когато торбичката с парите била отнесена от неизвестен човек, се породили съмненията й, че е измамена… По случая е започнато досъдебно производство в РУ Кюстендил, уведомен е дежурен прокурор, информира ДАРИК. От полицията отново напомнят, че всяко обаждане, свързано със искане на пари, е измама. Важно е да знаят гражданите, че когато полицията иска съдействие от тях, задължително се инструктират за поведението си в сградата на полицейското управление. Сигурни трябва да бъдат, че когато по телефона са им поискани пари и са ги дали, тези пари са загубени.", "date": "2017.08.25", "title": "Телефонни измамници отмъкнаха 65 000 лв"}
{"url": "http://www.novinite.bg/articles/149062/Elektronnata-targoviya-v-Balgariya-na-sledvashto-nivo", "text": "Как да увеличим продажбите онлайн и кои са рисковете и тенденциите в електронния бизнес, са въпроси които почти всеки предприемач си задава. Класическата търговия залага често на удобните и престижни локации на своите магазини, на агресивната и насочена реклама, както и на изгодните цени. Дали обаче тези фактори са достатъчна база за успех и в онлайн търговията? Поведението и нуждите на потребителите в интернет имат своите специфики и особености и често онлайн търговците не успяват да ги посрещнат, залагайки само на опита си от традиционния бизнес. По време на Е-commerce 4.0 Forum 2017 успешни онлайн предприемачи и опитни експерти ще покажат практически как да „яхнем вълната“ на бурно развиващата се електронна търговия, да мултиплицираме своите силни търговски предимства, както и да „заобиколим“ подводните камъни на онлайн продажбите. Не на последно място посетителите ще разберат как да решават споровете с потребителите и да спазват стриктно законовите изисквания. По време на практически e-Commerce WORKSHOP, във втората част на Форума, ще бъдат решавани и реални бизнес казуси.", "date": "2017.08.25", "title": "Електронната търговия в България на следващо ниво"}
{"url": "http://www.novinite.bg/articles/149069/Ogranichavat-upotrebata-na-nargileta", "text": "Министерство на здравеопазването инициира сформирането на междуведомствена работна група, която ще има за задача да разработи и предложи мерки за ограничаване употребата на наргилета и растителни изделия за пушене, информира БНТ.\r\nПървата работна среща ще се проведе на 30.08.2017 г. с участието на представители на министерствата на икономиката, на вътрешните работи, на земеделието, храните и горите, на образованието и науката, както и на медицински специалисти и представители на местната власт, имащи отношение към проблема, съобщиха от МЗ.\r\nДнес заместник-министърът на здравеопазването с ресор опазване на общественото здраве Светлана Йорданова, експерти от Националния център по обществено здраве и анализи и от МЗ обсъдиха наличните научни доказателства относно здравните рискове и последиците за здравето на пушещите наргиле. Информацията ще бъде ползвана при разработването на мерките.\r\nСлед приключване дейността на работната група и с оглед на направените предложения МЗ има готовност да пристъпи към законодателна инициатива по отношение регулацията и контрола върху  на  и растителни изделия за пушене.\r\nКъм момента  на  не е регламентирана в българското законодателство.\r\nОпазването на общественото здраве, и в частност – детското здравеопазване, е залегнало в приоритетите на правителството и в Националната здравна стратегия 2014-2020.\r\n", "date": "2017.08.25", "title": "Ограничават употребата на наргилета"}
{"url": "http://www.novinite.bg/articles/149037/Katar-izgoni-diplomatite-na-Chad-ot-teritoriyata-si", "text": "\r\nКатар нареди да бъде затворено посолството на Чад и даде на неговите дипломати 72 часа, за да напуснат, обяви катарското външно министерство, цитирано от \"Ройтерс\", цитирано от бТВ.\r\nВ сряда Чад заяви, че дава на катарските дипломати 10 дни, за да напуснат, и обвини Катар, че се опитва да дестабилизира страната чрез нейния северен съсед Либия.\r\nКатар обвини Чад, че с решението си да затвори катарското посолство африканската страна се е присъединила към \"кампания на изнудване\".\r\nКатар е замесен в спор със Саудитска Арабия, Обединените арабски емирства, Египет и Бахрейн, които го обвиняват, че подкрепя тероризма. \r\n", "date": "2017.08.25", "title": "Катар изгони дипломатите на Чад от територията си"}
{"url": "http://www.novinite.bg/articles/149074/Trima-maje-zaginaha-na-myasto-pri-incident-s-tokov-udar", "text": "Трима загинаха на място при инцидент с токов удар в склад за бойлери в района на махала Бобен, село Хераково, . Инцидентът се случил след като вишка на транспортна складова техника е закачила електрически кабел, информира ДАРИК.   От столичния Център за спешна медицинска помощ допълниха с информацията, че сигналът до тях е подаден в 9.50 ч. тази сутрин, а линейката е пристигнала двадесет минути по-късно.   Оказало се, че трима от пострадалите от волтовата дъга, мъже на 45, 50 и 63 години, са починали на място. Инцидентът е ранил и четвърти човек, когото спешните медици са транспортирали в шоковата зала на \"Пирогов\".", "date": "2017.08.25", "title": "Трима мъже загинаха на място при инцидент с токов удар"}
{"url": "http://www.novinite.bg/articles/149072/Evakuiranite-zaradi-pojara-kraj-Kresnenskoto-defile-se-vrashtat-v-domovete-si", "text": "Огромният пожар, който вилнее втори ден в района на Кресненското дефиле, вече е овладян от три страни. Критичен остава южният фронт, който е с дължина от около 2 километра, информира ДАРИК.По-рано днес на евакуираните жители на селата Ощава и Сухострел бе позволено да се приберат по домовете си, тъй като пламъците са локализирани и към момента няма опасност да стигнат до населените места. В селата остават да дежурят огнеборци, които при необходимост  ще организират нова евакуация. Над 530 човека продължават борбата с огнената стихия, която обхвана близо 7000 декара смесена гора в районите на държавните горски стопанства в Симитли и Кресна.  Това е най-големият пожар на територията на Югозападното държавно предприятие.", "date": "2017.08.25", "title": "Евакуираните заради пожара край Кресненското дефиле се връщат в домовете си"}
{"url": "http://www.novinite.bg/articles/149063/Katastrofa-na-Trakiya-predizvika-zadrastvane", "text": "Автомобил се е ударил в мантинелата на 104-ия километър на автомагистрала „Тракия“ в посока София, информира НОВА.Колата се намира в най-лява лента и затруднява движението в района.Вследствие на инцидента се е образувала около 3 километра колона от автомобили. На място има полицейски екипи.Засега няма данни за състоянието на шофьора на катастрофиралата кола.Междувременно от АПИ съобщиха, че тир е излязъл от пътното платно в района на 147-ия километър на магистрала „Тракия“ в посока Бургас. На място също има полицейски патрул. ", "date": "2017.08.25", "title": "Катастрофа на Тракия предизвика задръстване"}
