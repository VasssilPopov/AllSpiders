{"url": "http://www.novinite.bg/articles/145806/Roko-Perota-iztoshti-igrachite-na-Levski-VIDEO", "text": "Наситено занимание на макс проведоха играчите на Левски. Те продължават лагера си в Правец. Основната част от заниманието протече под ръководството на кондиционния специалист Роко Перота, пише .Апенинецът беше подготвил редица упражнения, с които да увеличи издръжливостта на футболистите в навечерието на новия сезон. То беше доста продължително и тежко и в края играчите бяха изцедени. В тренировката се включи и последното ново попълнение на \"сините\" Милош Цветкович. Десният бек подписа договор късно вечерта в петък, но не получи и ден почивка и веднага беше впрегнат в заниманията. Най-добрата новина за наставника Николай Митов е, че абсолютно всичките му играчи са на разположение и никой от тях не се оплаква от болки или травми.В заниманието участва и Божидар Краев, за когото на практика нямаше абсолютно никаква пауза това лято заради късния край на сезона, мача на националния отбор и благотворителния мач на Бербатов.", "date": "2017.06.18", "title": "Роко Перота изтощи играчите на Левски (ВИДЕО)"}
{"url": "http://www.novinite.bg/articles/145823/Kazino-dava-vecherya-kato-kompensaciya-vmesto-43-mln-dolara", "text": "Американка съди казино, което й съобщило, че слот машината й, показваща джакпот от 43 млн. долара, била дефектна и вместо това й предложило вечеря, съобщава ВВС, цитирано от Profit.bg. Катрина Букман си направила селфи, на което се вижда надпис на екрана на машината: „Разпечатайте билета за сумата от 42 949 672.76 долара“ в Resorts World Casino в Ню Йорк миналия август.Тя обаче била изведена от залата и на следващия ден й казали, че може да получи само 2.25 долара. Адвокатът й заяви, че от месеци опитва да накара казиното да предложи повече пари. В иска, заведен пред съда в Куийнс, се посочва съобщението на екрана на слот машината във формата на сфинкс, че Букман е спечелила джакпота.Последвалото разочарование накарало дамата да изпадне в депресия. Тя иска обезщетение от казиното, защото не поддържало добре слот машината, както и от двете компании, които създават и управляват игрите на машината.Говорител на Resorts World съобщи миналата година, че машината „очевидно не функционирала“. Комисията по хазарта на щата Ню Йорк уточни, че на екрана на машината имало надпис: „Kеизправности, избягвайте всякакво плащане и игра“.Но адвокатът Алън Рипка заяви пред американски медии, че казиното не е отговорило на молбите за обяснение каква точно е била неизправността на слот машината. Преди да заведе делото, адвокатът поискал от казиното да предостави обявената максимална награда от слот машината във формата на сфинкс, която била в размер на 6500 долара.", "date": "2017.06.18", "title": "Казино дава вечеря, като компенсация, вместо 43 млн. долара"}
{"url": "http://www.novinite.bg/articles/145814/V-Kitaj-izmisliha-kak-da-sintezirat-benzin-ot-vagleroden-dioksid", "text": "Учени от Китай се научиха да синтезират бензин от въглероден диоксид. За това съобщава изданието Shanghai Daily, цитирано от Profit.bg.Технологията на сътрудниците от Шанхайския институт за перспективни изследвания и специастите от Лабораторията за нисковъглеродна конверсия, наука и техника наистина е революционна. Разработката решава два проблема – понижава концентрацията на CO2 в атмосферата и произвежда чист, почти екологичен бензин.Както знаете, промишленото могъщество на Китайската народна република се постига на солена цена. Дължи се на развитието на промишлеността и технологиите, като Китай е един от световните лидери по изхвърляне на парникови газове. Явявайки се един от най-разпространените парникови газове, въглеродният оксид представлява сериозен проблем за страната. Именно това е една от причините, поради които изследователи от цял Китай активно изучават възможностите за безопасна утилизация на CO2, което ще доведе до съществено понижаване на обема на въглеродния газ във въздуха. Сега вече решение на проблема има. Учените са разработили уникална технология за преработка на вредния газ, получавайки като резултат чист бензин.Бензинът, който получаваме от въглеродния оксид, се отличава с необикновена чистота – в него няма сулфид, нитрид, а също така и други вещества, които са способни да провокират киселинни дъждове, пояснява един от съавторите на изследването Чжун Ляншу. По думите му разработената от шанхайските изследователи технология има само един недостатък. Преработването на CO2 в бензин е скъпо удоволствие.", "date": "2017.06.18", "title": "В Китай измислиха как да синтезират бензин от въглероден диоксид"}
{"url": "http://www.novinite.bg/articles/145822/Georgi-Domuschiev-izrazi-mnenie-za-noviya-dogovor-na-Georgi-Dermendjiev", "text": "Съсобственикът на Лудогорец Георги Домусчиев изрази мнение за новия договор на треньора Георги Дерменджиев. Братът на Кирил Домусчиев разясни и какви са целите пред тима за предстоящата кампания, пише .\"Това е още един пример, за този договор с Георги Дерменджиев се спекулира от много време, най-малкият проблем за Георги Дерменджиев е договорът, това е една формалност, той е още от самото начало на проекта Лудогорец, ние имаме високи изисквания към всички, които работят в тима\", каза Георги Домусчиев. И добави:\"Дерменджиев се справи прекрасно в последната година, договорът му е продължен с година, тимът трябва да играе красив, динамичен и атакуващ футбол, да не отстъпва от това, което е постигнал, докато това се случва Дерменджиев ще води отбора, ако това не се случва, ще се наложи да се разделим, целите трябва да бъдат изпълнени\", допълни Георги Домусчиев.", "date": "2017.06.18", "title": "Георги Домусчиев изрази мнение за новия договор на Георги Дерменджиев"}
{"url": "http://www.novinite.bg/articles/145819/Dejvid-Uilkinsan-Brekzit-e-vrashtane-nazad-idiotsko-e", "text": "На прага на преговорите по брекзит Великобритания е все по-разделена и заплашена от неясно бъдеще. Това прогнозираха експерти от Острова пред bTV.Дейвид Уилкинсън е независим продуцент и режисьор, работил с актьори като Антъни Хопкинс и Кенет Брана. Последният му, все още недовършен проект е документалният филм \"Пощенски картички от 48-те процента\"  - тези, които все още искат да са част от ЕС.„Правя филма за другите 27 страни-членки, за да им кажа, че тук все още има много хора, които искат да са част от Общността. Има проблеми с Европа, всяка страна би го казала. Но има и толкова много положителни страни на това да си част от Европа. Това е връщане назад, идиотско е”, смята Уилкинсън. Действията на Великобритания са равносилни на самоубийство, предупреждава той.„Ако разгледаме цялата страна като филм - това е трагедия. Истинска трагедия! И ще завърши много лошо, ако напуснем. Просто ще се разпадне. Абсурдно и назадничаво е да мислим, че можем да оцелеем сами, без никой друг”, подчертава Уилкинсън. „Всички се учим да търгуваме и да се разбираме помежду си. Да затворим вратите си е голяма грешка. Бъдещето ще бъде мрачно. Ще бъде много, много трудно да продължим както преди”, уточнява той. Повече за пътищата пред Великобритания на прага на брекзит - гледайте в bTV Репортерите тази вечер веднага след централните новини. ", "date": "2017.06.18", "title": "Дейвид Уилкинсън: Брекзит е връщане назад, идиотско е"}
{"url": "http://www.novinite.bg/articles/145803/Gorski-pojari-v-Centralna-Portugaliya-otneha-jivoti", "text": "Горски пожари в Централна Португалия отнеха живота на 24 души, съобщи БГНЕС по данни на премиера Антониу Коща, пише НОВА.„Сблъскахме се с ужасна трагедия. Към момента е потвърдена смъртта на 24 души, но техният брой може да нарасне“, заяви премиерът. Голяма част от жертвите са изгоряли в колите си, след като са попаднали в огнен обръч на местна магистрала в окръг Лейрия.Пожарите започнаха през деня в събота. Със стихията се борят 500 пожарникари. Шестима от тях пострадаха, припомня АФП.", "date": "2017.06.18", "title": "Горски пожари в Централна Португалия отнеха животи"}
{"url": "http://www.novinite.bg/articles/145824/Chetirima-dushi-sa-bezsledno-izcheznali-sled-zemetresenie-i-predizvikano-cunami", "text": "Четирима души се смятат за безследно изчезнали, след като земетресение предизвика цунами край бреговете на Гренландия и някои местни жители трябваше да бъдат евакуирани, предаде AFP, цитирано от \"Фокус\".„Четирима души са изчезнали“, заяви местният полицейски служител Бьорн Тегнер Бай. Той добави, че 11 къщи са били разрушени, след земетресението с магнитуд 4 по скалата на Рихтер край бреговете на автономния датски остров. Най-големият остров на света е населяван от около 55 хил. души.", "date": "2017.06.18", "title": "Четирима души са безследно изчезнали, след земетресение и предизвикано цунами"}
{"url": "http://www.novinite.bg/articles/145816/Samo-edin-kandidat-za-chlen-na-VSS-e-izbran-do-momenta", "text": "Само един кандидат за член на Висшия съдебен съвет е избран до момента от съдийската колегия. Това е Цветинка Пашкунова от Върховния касационен съд. На първи тур тя получи повече от половината действителни гласове – 988 гласа.Днес ще се проведе втори тур на изборите, който да определи кои от 26-те кандидати ще заемат останалите 5 съдийски места, пише НОВА.Към 12.00 ч. избирателна активност при повторното гласуване за избор на членове на ВСС от квотата на съдиите е била 51,83 %.", "date": "2017.06.18", "title": "Само един кандидат за член на ВСС е избран до момента"}
{"url": "http://www.novinite.bg/articles/145804/Zashto-e-neobhodimo-da-se-vodi-bitka-za-dobro-uchilishte-VIDEO", "text": "Столични учители се превърнаха в разследващи и тръгнаха по следите на първокласниците и техните родители. Преди дни скандалът с фалшивите адресни регистрации стигна до прокуратурата, а с него се зае и Комисията по дискриминация, пише НОВА.Само няколко метра делят дома на Алекс от желаното училище. Бъдещият първокласник обаче няма късмет нито на първо, нито на второ класиране. Той е приет, но в друго училище, което е много по-далеч, а родителите му не смеят да го пуснат сам дотам. Майката Надя е убедена, че синът й е щял да взлезе в най-близкото учебно заведение, ако кампанията била честна. \"Няма как всички да работят вкъши или в квартала. Това няма как да стане. Най-вече проблемът е в адресните регистрации. Според мен трябва да се провери адресната регистрация на всеки родител\", смята тя.По своя инициатива това правят в едно от големите софийски учебни заведения. Заради съмнение за злоупотреби педагозите от Второ училище влизат в ролята на детективи и тръгват на обиколка в района, за да проверят дали посочените адреси не са фиктивни Отивали на място, ролята на следователи не им харесала, но пък се натъкнали на редица нарушения.  Приемът на първокласници заприличал на избори не само заради фалшивите адреси. Класика си оставали и рушветите. Не липсвало и агресивно поведение на родителите. ", "date": "2017.06.18", "title": "Защо е необходимо да се води битка за добро училище (ВИДЕО)"}
{"url": "http://www.novinite.bg/articles/145805/12-godishno-piyano-raneno-momche-bujstvalo-sreshtu-lekarite", "text": "12-годишно момче е набило медик в Роман, предаде репортер на bTV. По време на дежурство Росица Гуджовска, която е фелдшер, е нападната и ритана в гърба.„Получихме сигнал за порязан пред блок 4, който кърви”, пояснява тя. По думите й пред блока имало голяма група роми, които били прекалили с алкохола. „Те викаха, крещяха, че се бавим. Казват „Човекът умира, вие защо се бавите”, спомня си Гуджовска. Въпреки ритниците, които получава в гърба, Гуджовска все пак прибира пациента в линейката и го откарва в местният спешен кабинет.„Човекът беше много пиян, държеше се много арогантно, обиждаше ни, не даваше нищо да му направим. Дойдоха сигурно още 20 човека с него”, поясни Гуджовска.По думите й до момента не е имало физическа агресия срещу спешните екипи, въпреки че много пъти са били жертва на вербална. Според д-р Цветкова, която е била дежурна заедно с фелдшерката, екипът няма мотивация да работи заради отношението към тях.Нападателят е разпитан в присъствието на родителите си от служител в детска педагогическа стая.", "date": "2017.06.18", "title": "12-годишно пияно, ранено момче буйствало срещу лекарите"}
{"url": "http://www.novinite.bg/articles/145808/Jitelite-na-Stara-Zagora-reshavat-badeshteto-na-Bedechka", "text": "С референдум жителите на Стара Загора трябва да решат дали „Бедечка” да остане парк или да бъде застроен. Изборът е между повече зеленина и повече нови кооперации, пише bTV.Гласуването започна навреме и без нарушения. Общият брой на имащите право на глас граждани, които могат да гласуват в местното допитване е 143 172 души.Въпросът на местното допитване е: „Да бъде ли извършено отчуждаване на частните незастроени имоти в квартал „Бедечка“, по реда на Закона за общинската собственост и Закона за устройство на територията, при граници: от изток – бул. „Хан Тервел“, от запад – ул. „Ив. Вазов“, от север – алеята към предприятие „Труд“ и от юг – ул. „Христина Морфова“? На територията на отчуждените имоти да се изгради парк, за сметка на бюджета или активи на Община Стара Загора.“", "date": "2017.06.18", "title": "Жителите на Стара Загора решават бъдещето на \"Бедечка\""}
{"url": "http://www.novinite.bg/articles/145807/Tejka-katastrofa-vze-jertva-na-mejdunarodniya-pat-E-79", "text": "Tежка катастрофа взе жертва на международния път Е-79. Инцидентът е станал снощи към 20 ч. между Враца и Мездра, в близост до село Руска бяла, предаде bTV.В платното за столицата са се движили тежкотоварен камион, а след него лек автомобил на фирма за дограма.По неизвестни засега причини лекият автомобил буквално се врязал в задната част на тира. По информация на bTV шофьорът на тира не е разбрал веднага за катастрофата и е влачил колата около двеста метра, преди да спре. На място e загинал водачът на лекия автомобил. Двамата му по-млади спътници са ранени.Версиите за фаталния удар са няколко – или лекият автомобил се е движил с много висока скорост, или камионът рязко е намалил скоростта преди сблъсъка. Водачът на тира е тестван за алкохол, пробата с дрегер е отрицателна.", "date": "2017.06.18", "title": "Tежка катастрофа взе жертва на международния път Е-79"}
{"url": "http://www.novinite.bg/articles/145760/Dneven-horoskop-za-18-yuni-2017-g", "text": "Макар и почивен ден, ще трябва да помислете за доста неща как да се случват оттук нататък в професионален план. Няма да имате проблем с парите, ако ги харчите разумно, което напоследък ви е доста трудно. Помислете за спестяване. Ще се чувствате неразбрани и недооценени от партньора си, което ще ви накара да се замислите дали има смисъл да продължавате или трябва да сложите край сега. Обмислете добре плюсовете и минусите, защото вероятно няма да има връщане след това. Можете да следите дневния си хороскоп в страницата на ", "date": "2017.06.18", "title": "Дневен хороскоп за 18 юни 2017 г."}
{"url": "http://www.novinite.bg/articles/145812/Shte-izdarjat-li-novoizgradenite-kanali-na-Asparuhovo", "text": "Жителите на варненския кв. „Аспарухово” смятат, че новоизградените канали няма да помогнат при наводнение, пише bTV.Вчера министърът на регионалното развитие Николай Нанков и представители на общината направиха оглед на охранителните канали, изградени на мястото на деретата-убийци. Въпреки това три години след трагичните наводнения, жителите на квартала не се чувстват защитени.„Тези съоръжения са изключително тесни, това са излишно похарчени пари”, смята Албена Маринова, жител на квартала. По думите й водата да се отича в тези канали е като от туба да пълниш шишенце за парфюм. „Самите канали на места са вдигнати и се получава обратен наклон към къщите”, допълва още тя. По думите й изграждането на въпросните канали е нарушило и достъпа до квартала, тъй като по този начин са изчезнали много от паркоместата. „В момента всички коли паркират на улицата и ако трябва линейка или пожарна да стигнат до квартала… просто не знам”, каза Маринова.Според друг жител на „Аспарухово” след ремонтите една улица е останала неасфалтирана, като при всеки дъжд там се получават кални локви и достъпът до къщите е недостъпен. „Пльоснаха парадно една детска площадка, издокараха входа на квартала около парка, тук – забравено”, ядосват се жители. Хората от квартала не са съгласни и със заключенията от експертизата, че природен феномен е причината за смъртоносното наводнение преди три години.Зам.-кметът на града Христо Иванов определи тези твърдения като оставящи „неприятно усещане и насаждащи страх в живущите в квартала”. По думите му проектът за защита на квартала от повторно смъртоносно наводнение е изпълнен, а всички довършителни работи, като асфалтиране на улиците, тепърва предстоят.", "date": "2017.06.18", "title": "Ще издържат ли новоизградените канали на \"Аспарухово\""}
{"url": "http://www.novinite.bg/articles/145817/14-godishno-momche-zagina-v-tejka-katastrofa-VIDEO", "text": "14-годишно момче загина при тежка  между с. Струмяни и с. Долна Градешница. При инцидента са  още шестима души, пише НОВА. Движението на път Е-79 е спряно и в двете посоки. Загиналото момче е докарано в болницата в Благоевград в кома и там е издъхнало. Катастрофата е станала между два леки автомобила. Единият от тях е с румънска регистрация. В него са пътували семейство с две деца – на 14 и 10 години. В другия автомобил са пътували софиянци, които се връщали от почивка в Гърция. Там те са трима.\r\nИнцидентът е станал малко около 11:45 часа. Автомобилите са пострадали много и се е наложила намесата на спасителни екипи, които да ги разрежат и да извадят те.\r\n", "date": "2017.06.18", "title": "14-годишно момче загина в тежка катастрофа (ВИДЕО)"}
{"url": "http://www.novinite.bg/articles/145810/Prepodavatelkata-koyato-pishe-trojka-za-prazen-list-progovori", "text": "Проф. Соня Докова заяви, че единствената й вина е, че е допуснала до изпит студента Кезим Медев, подал оплакването срещу нея, пише НОВА.\"Това лице не трябваше да го допускам. По правилника той трябва да присъства на упражненията и на част от лекциите. А е идвал само веднъж на упражненията, и веднъж – на лекциите. Смятам, че него Бог ще го накаже за това, което направи\", допълни тя. Преподавателката по Геоикономика и регионално развитие предизвика критики, след като се разбра, че по време на изпит е предложила да пише \"Среден 3\" на студентите, предали празни изпитни листове. \"Такова нещо е нямало. На изпита влязоха квестори, раздадоха листове. Минаха около 20 минути от изпита. Тогава казах на студентите, че който смята, че отговаря на текущата си оценка, може да излезе\", разказа тя, като уточни, че написаните от нея оценки \"Среден 3\" са били на базата на текущия контрол през семестъра. \"Всичко това показва едни много плашещи за нашето време неща. Първото е възпитанието на младите хора в мълчание\", заяви в студиото на \"Събуди се\" репортерът Глория Николова, която разказа за скандалния изпит. ", "date": "2017.06.18", "title": "Преподавателката, която пише тройка за празен лист, проговори"}
{"url": "http://www.novinite.bg/articles/145818/Zashto-evakuiraha-nash-samolet-v-Shtutgart", "text": "Полет на авиокомпания \"България Чартър Ер\" бе спрян на германското летище в Щутгарт, предаде NOVA. Самолетът щял да отлети към Варна със 180 пътници на борда. Техният багаж е бил разтоварен и е бил претърсен с кучета, както и вътрешността на машината. \"Всички пътници бяха свалени за повторна проверкаминути след настаняването в самолета. Заплахата е от мъж във видимо пияно състояние, говорещ на руски език. Сцената се разигра на гейта за излитане пред очите на паспортния контрол\", съобщи за NOVA зрителката Юлия Христова, която е била сред пътниците на самолета. Мъжът е задържан. Полетите от и до летището са възстановени. ", "date": "2017.06.18", "title": "Защо евакуираха наш самолет в Щутгарт"}
{"url": "http://www.novinite.bg/articles/145802/Volejbolniyat-ni-otbor-postigna-izklyuchitelno-vajna-pobeda", "text": "България постигна изключително важна победа с 3:2 над Сърбия в Световната лига по волейбол в град Кордоба, Аржентина. Лъвовете на Пламен Константинов схрускаха плавите и в актива ни влизат важни 2 точки. С тях запазваме шансове да се класираме във финалния турнир на най-комерсиалния турнир, пише .Всичко ще се реши в последния двубой срещу домакините от Аржентина, като зависим и от резултатите в останалите групи.България взе първия гейм убедително, но после допуснахме изравняване. Поведохме с 2:1 гейма след инфарктна трета част, а в четвъртата водихме с много точки. Вместо да затворим срещата - ние по нашенски се отпуснахме и се стигна до невероятен обрат за сърбите.В решителния тайбрек България бе доста по-концентрирана и отначалото имахме солиден аванс, който този път удържахме.България поведе с 4:2 в първия гейм, но сърбите обърнаха резултата в своя полза за 5:4 и имаха аванс от 8:6 при първото техническо прекъсване. В следващите минути българският отбор показа по-добра игра от съперника и второто техническо прекъсване дойде при аванс за нашите - 16:14. Българите продължаваха да играят силно и авансът на момчетата на Пламен Константинов стана 19:15. При 24:18 България си извоюва геймбол и той бе реализиран след атака в аут на сърбите и спечелено оспорване от страна на нашите.Ужасни грешки от сервис на българите дадоха спокойствие на сърбите, които поведоха с 6:4 в началото на втория гейм, а първото техническо прекъсване дойде при 8:6 за нашия съперник. Второто техническо прекъсване дойде при минимален аванс за сърбите (16:15), а успешна блокада помогна на играчите на Никола Тръбич да поведат с 20:17. Разликата стана 4 точки при 21:17 и това принуди Константинов да вземе прекъсване. То обаче дойде твърде късно и Сърбия взе втория гейм с 25:20, като противникът ни бе доста улеснен от многобройните грешки на българите при сервис.В третия гейм за първи път от началото на мача България имаше аванс в резултата при първото техническо прекъсване - 8:7. Играта в този гейм бе много оспорвана и резултатът се движеше точка за точка, но с няколко много добри изпълнения нашите успяха да дръпнат с две точки разлика - 14:12. Сърбите веднага изравниха за 14:14, а второто техническо прекъсване дойде при 16:15 за играчите на Пламен Константинов. Нашите успяха да поведат с две точки разлика малко след това, но не задържаха преднината си дълго. Сърбия дори изглеждаше една идея по-близо до победата в третия гейм при 23:22, но Розалин Пенчев с прекрасна реакция на мрежата донесе геймбол на България - 24:23. При следващата точка сърбите допуснаха грешка и след удар в мрежата на Урош Ковачевич геймът приключи с успех за България - 25:23.Четвъртият гейм започна отлично за България. Нашите поведоха с 3:0, а първото техническо прекъсване дойде при аванс от 4 точки за нашите (8:4). Две поредни страхотни български блокади направиха аванса ни още по-сериозен - 10:4, а това принуди Гръбич да вземе таймаут. Поредната блокада направи преднината ни 11:4 и едва тогава сърбите прекъснаха серията на противника си. Сърбите съкратиха аванса ни на 7:11 и този път Константинов взе прекъсване. След таймаута Сърбия взе още една точка, но след това най-сетне на серията им беше сложен край - 12:8. При второто техническо прекъсване нашите имаха преднина от 16:13, а веднага след него българите поведоха с 6 точки разлика - 19:13. Последва обаче серия от точки за съперника ни и при 19:16 Пламен Константинов взе таймаут. България изглеждаше много близо до победата и имаше няколко точки преднина, но поредица от грешки на нашите върнаха сърбите в мача. Играчите на Гръбич първо изравниха за 23:23, а при 24:23 България имаше мачбол. Видеоповторение показа, че топката е закачила българската блокада при следващата точка и сърбите изравниха за 24:24, а после спечелиха и следващите 2 точки, за да изравнят резултата - 2:2.В тайбрека нямаше прошка за Сърбия и нашите поведоха мощно отначалото. Стигна се до тежки моменти, защото \"плавите\" в края се доближиха на точка до България. Все пак справедливостта възтържествува и бихме с 15:12, а с това спечелихме и мача.БЪЛГАРИЯ - СЪРБИЯ 3:2 (25:18, 20:25, 25:23, 24:26, 15:12)", "date": "2017.06.18", "title": "Волейболният ни отбор постигна изключително важна победа"}
{"url": "http://www.novinite.bg/articles/145825/Po-vreme-na-bunt-v-Indiya-maj-zagina-a-desetki-sa-raneni", "text": "Мъж е загинал, а десетки полицаи са ранени по време на бунт в индийския град Даржилинг, предава Sky News, цитирано от Агениция \"Фокус\".Насилието е ескалирало и изригнало в последните дни . Това се случва по време на най-натоварената част от туристическия сезон.Близо 50 души повечето, от които полицаи, са ранени при бунтовете. Събота един мъж загина, докато тълпата палеше автомобили, а полицията бе атакувана с ножове.", "date": "2017.06.18", "title": "По време на бунт в Индия, мъж загина, а десетки са ранени"}
{"url": "http://www.novinite.bg/articles/145801/Znachitelna-oblachnost-prez-celiya-den", "text": "Облачността отново ще е значителна и на много места ще има валежи от дъжд, в следобедните часове придружени с гръмотевици. Ще духа слаб до умерен вятър от север-северозапад. Максималните температури ще са между 18° и 23°, София 18°.Атмосферното налягане ще е малко по-ниско от средното за юни и през деня слабо ще се повиши.Над планините ще е облачно, в много райони – мъгливо. Ще има валежи от дъжд, по най-високите части - от сняг. Ще духа умерен вятър предимно от север. Ще е по-студено, с максимална температура на височина 1200 метра – около 14°, на 2000 метра – около 6°.По Черноморието облачността ще е значителна и на места ще превалява дъжд, придружен с гръмотевици. Ще духа до умерен вятър от север-северозапад. Максимални температури между 19° и 23°, колкото е и температурата на морската вода. Вълнението на морето ще е 1-2 бала.", "date": "2017.06.18", "title": "Значителна облачност през целия ден"}
{"url": "http://www.novinite.bg/articles/145827/Novi-narkotici-razprostranyavani-u-nas", "text": "Синтетичните канабиноиди са най-новите наркотици, които се разпространяват в България. Те са и един от сериозните проблеми в страната, обясни за Радио „Фокус“ Търново д-р Александър Панайотов, ст.експерт в Националния фокусен център за наркотици и наркомания. Той уточни, че страната ни се нарежда около средното ниво в Европа по употреба на наркотици. „Новите наркотици в България най-често са синтетични канабоиди.Почти 90% от новите наркотични вещества на пазара са такива. В Европа са фентанилите, които са близки до морфина, но те още не се срещат на българския пазар. Най-често синтетичната дрога у нас идва от азиатските държави“, коментира още д-р Панайотов. Той отбеляза, че в метадоновите програми у нас се лекуват около 4500 души годишно. По думите му местата, които се откриват, намаляват, но се отбелязва повишение на заетостта в тях, тоест около 80% от местата в програмите са заети. Увеличават се и злоупотребите с метадон, който трябва да се използва с медицинска цел.", "date": "2017.06.18", "title": "Нови наркотици разпространявани у нас"}
{"url": "http://www.novinite.bg/articles/145821/Ministarat-na-turizma-proveri-sastoyanieto-na-morskite-plajove", "text": "Министърът на туризма Николина Ангелкова провери състоянието на морските плажове „Бургас-север” и „Бургас-централен”, пише НОВА.Новият наемател на плажа „Бургас-север” е осигурил всички задължителни дейности – почистване, спасителни постове, медицинско обслужване. Плажът се почиства машинно и ръчно.По отношение на водоспасителната дейност стана ясно, че спасителите ще бъдат с девет човека повече от задължителния брой. Като добра практика министър Ангелкова посочи, че има изградени специализирани санитарни възли за хора с увреждания. Предстои да бъде обособен и детски кът.Министърът припомни, че благодарение на допълнително водени разговори и договорености със стопанина на морския плаж, посетителите ще заплащат по 3 лв. за чадър и 3 лв. за шезлонг, а не първоначално заложените по 7.00 лв. „Бургас-север” е предаден на новия наемател едва на 8 юни заради забавяния в процедурата за отдаване под наем на морския плаж.„Морски плаж Бургас-централен” се поддържа в изрядно състояние”, отбеляза още Ангелкова.По думите й са осигурени необходим брой спасителни постове, спасители, медицинско обслужване, а почистването на плажа се извършва регулярно.", "date": "2017.06.18", "title": "Министърът на туризма провери състоянието на морските плажове"}
{"url": "http://www.novinite.bg/articles/145826/Bojko-Borisov-izprati-saboleznovatelna-telegrama-do-Portugaliya", "text": "Премиерът Бойко Борисов изпрати съболезнователна телеграма до португалския си колега Антонио Коща, в която изразява най-искрените си съболезнования за жертвите на смъртоносните горски пожари, обхванали страната през последното денонощие, съобщиха от правителствената информационна служба, пише \"Фокус\".\"Изразяваме своята съпричастност към скръбта на близките на загиналите и пожелаваме бързо възстановяване на пострадалите. От името на българското правителство бих искал да Ви уверя в солидарността на България към народа на Португалия и нашата готовност за оказване на подкрепа и съдействие\", се казва в писмото на министър-председателя Бойко Борисов.", "date": "2017.06.18", "title": "Бойко Борисов изпрати съболезнователна телеграма до Португалия"}
{"url": "http://www.novinite.bg/articles/145815/Saosnovatelyat-na-Apple-Stiv-Uoznyak-zagubi-dosta-pari", "text": "Съоснователят на Apple Стив Уозняк сподели в интервю за CNBC, че е купил биткойни на цена от 700 долара.Той не разкрива количеството, което е придобил, но споделя интересна подробност.\"Започнах да се интересувам от биткойн, когато цената му бе 70 долара. Трябваше обаче да имам специална сметка в специална банка, затова се отказах. Завърнах се, когато цената бе 700 долара и купих известно количество. След това цената обаче падна до 350 долара, казва още той.Само преди няколко дни цената на криптовалутата премина границата от 3000 долара, за да се срине до около 2600 долара в края на седмицата. Цената обаче се е увеличила двойно от началото на май месец, когато бе 1400 долара. Справка на CNBC сочи, покупките на Уозняк по всяка вероятност са осъществени през ноември миналата година.\"Това не бе инвестиция, исках просто да плащам с тях на места като ресторанти и хотели\", допълва той. Загубих доста пари, докато се науча как да купувам и продавам, но днес съм на печалба, казва още Уозняк. Факт е обаче, че Уозняк наистина не обича да инвестира, а ясно просто се забавлява.В интервю за Fortune наскоро технологичната легенда сподели простата си инвестиционна стратегия, която се състои в това да избягва финансите и да стои на разстояние от тях.\"Не инвестирам. Не се занимават с тези неща,\" казва Уозняк пред Fortune. \"Не искам да се занимавам с пари, защото те подкопават ценностите на човек.\"", "date": "2017.06.18", "title": "Съоснователят на Apple Стив Уозняк загуби доста пари"}
{"url": "http://www.novinite.bg/articles/145811/Rosen-Plevneliev-Iskam-da-se-nameri-koj-gi-e-vzel-parite-ot-KTB", "text": "\"Казусът КТБ трябва да се разрови до дупка\". Това заяви за НОВА президентът Росен Плевнелиев, който оглавяваше страната от 2012-а до 2017-а година. Той беше категоричен, че отговорните институции трябва да излязат и да дадат обяснение. \"Искам да се тръгне по пътя на парите и да се намери кой ги е взел. Тези хора, които замазаха нещата и които носят отговорността за това, че институциите се провалиха по казуса КТБ, не са понесли отговорност за това, което се случи. Това е много жалко\", заяви той.  \"Тогавашният шеф на ДАНС не каза нищо и произведе един никакъв доклад по случая, само и само за да представи нещо\", допълни Плевнелиев. В същото време обаче бившият политик смята, че президентската институция е изгубила своята тежест след решението на президента Радев да отвори стенограмата от разговорите за КТБ, проведени на 29 юни 2014-а между Плевнелиев и партийни лидери. Плевнелиев беше категоричен, че трябва да се разсекрети и другата стенограма от 14 юли: \"Имаше две консултации. Аз бях против и продължавам да съм против, но след като са отворили единия разговор, трябва да отворят и другия\".Относно наследника си на поста ген. Радев, той коментира: \"В тези повече от 100 дни, в които президентската институция показа какво може, се допуснаха немалко грешки. Това ме изпълва с притеснение\".\"Мажоритарният вот е много проблемен и не е добър за българската демокрация\", смята Плевнелиев. ", "date": "2017.06.18", "title": "Росен Плевнелиев: Искам да се намери кой ги е взел парите от КТБ"}
{"url": "http://www.novinite.bg/articles/145809/Lipsa-na-personal-po-moreto", "text": "Български хотелиери и ресторантьори се оплакват от липса на  по морето. Недостигът на  принудил работодателите да наемат , които идват предимно от Украйна и Молдова. Това обаче се превръща в проблем заради бюрократичните спънки, пише НОВА. От две седмици 31 украинци са част от а на този хотел в Слънчев бряг. Младежите са студенти по туризъм, а сега работят в кухнята и като сервитьори. Заплатата на украинските младежи е 460 лева месечно. Не е висока, но и работата им е нискоквалифицирана. Собствениците на хотела са поели самолетните билети, нощувката и храната им. Така спечеленото тук лесно може и да бъде спестено, изчисляват те. Според тях условията у нас са много по-добри от работата, която им се предлага в родната Украйна.   За да намерят вносна работна ръка, хотелиерите се потрудили доста. Процедурата била дълга и тромава, въпреки че е приоритет за държавата. От ръководството на хотела изчисляват, че всеки един от наетите  младежи струва по над 350 лева. И то още преди да започне работа. Заради условието чуждите работници да останат у нас само три месеца в този хотел са ангажирали две групи от по 30 младежи, за да завършат сезона. ", "date": "2017.06.18", "title": "Липса на персонал по морето"}
{"url": "http://www.novinite.bg/articles/145813/Radan-Kanev-prizna-umenieto-na-Borisov-da-pecheli-izbori", "text": "Сегашното правителство на Бойко Борисов е най-слабото от трите до момента. Това каза за bTV заместник-председателят и бивш лидер на ДСБ Радан Кънев.Той призна умението на Борисов да печели избори, но изтъкна „неумението му да превръща тези политически победи в нещо добро за обществения интерес и за голяма част от българите”. Кънев подчерта, че няма случай в най-новата българска история, в който парламентът да започне работа и да се окаже, че няма законопроекти, по които да работи – нито подадени от Министерския съвет, нито внесени от народни представители.„В България продължава административно управленско безвремие по всички фронтове. Внесоха се няколко тежки лобистки законопроекта, най-бруталният беше Законът за концесиите, гласуван на първо четене. Наистина е скандален, в предишния парламент успяхме да го спрем, но сега ни няма да го спрем в този”, каза още Радан Кънев.Той определи мажоритарните обсъждания, като „псевдодрама”. „ГЕРБ страшно много държаха да покажат, че го внасят и адски им трепереше под лъжичката да не вземе да мине, така че дори не си вкараха всички депутати в залата при гласуването”, коментира Кънев.„Няма политика, няма законодателни инициативи и управленски решения, всичко вече е пиар”, допълни той. Радан Кънев обясни и защо е отказал да бъде министър на правосъдието във втория кабинет на Борисов.„През цялата 2014 г. и в момента на преговорите оставах категоричен противник Борисов да бъде премиер отново. Човек, който носи толкова тежък багаж от предишните управления, и то точно по темите КТБ, Пеевски, съдебна система, Цацаров, Марковска и др., не може да поема отговорност за реформите, а ще се превърне в запушалка, и той се превърна”, посочи зам.-председателят на ДСБ.„Убеден съм, че правителство начело с Борисов не може да бъде агент на съдебна реформа”, каза още той.", "date": "2017.06.18", "title": "Радан Кънев призна умението на Борисов да печели избори"}
{"url": "http://www.novinite.bg/articles/145820/12-godishnoto-momche-ritnalo-feldsherka-ya-napadnalo-ot-kef-VIDEO", "text": "\r\n\r\n\r\n\r\n\r\n \r\n12-годишното , ритнало фелдшерка след като тя се отзова на спешен сигнал за пострадал мъж, я нападнало „от кеф”. Росица Годжовска се отзовала на спешен сигнал за порязан мъж. На място е имало голяма компания, която е празнувала и след скандал между двама мъже, единият порязва ръката си с чаша и съседите викат спешен екип.\r\n\r\n\r\n\r\n", "date": "2017.06.18", "title": "12-годишното момче, ритнало фелдшерка, я нападнало „от кеф”  (ВИДЕО)"}
