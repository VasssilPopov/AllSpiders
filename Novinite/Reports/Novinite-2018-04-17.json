{"url": "http://www.novinite.bg/articles/158835/Inerkom-Shte-zapazim-rabotnite-mesta-dohodite-i-socialnite-pridobivki-koito-slujitelite-v-ChEZ-poluchavat", "text": "Днес представители на „Инерком“ бяха изслушани от народните представители от Временната парламентарна комисия.По темата за увеличението на цените на електроенергията, поискано от ЧЕЗ за следващия регулаторен период от 1 юли 2018 година, Милена Стоева, председател на Съвета на директорите на „Инерком“, съобщи, че компанията не е участвала в изготвянето на подаденото от страна на ЧЕЗ пред КЕВР предложение. “Знаете, че нито едно дружество в България не може да вдига цената на електрическата енергия еднолично. Цената на електрическата енергия се определя от КЕВР, който е независим орган. Да не забравяме, че „Инерком“ все още не е собственик на дружествата и не може да има отношение към подаденото пред Регулатора заявление за утвърждаване на цени на електрическата енергия за следващия регулаторен период.”Милена Стоева обясни, че, след приключване на сделката, през следващите три години „Инерком“ ще работи по цени, които са утвърдени от КЕВР по предложението, направено от ЧЕЗ, който все още е собственик на дружествата. “Когато затворим сделката, ще наследим тези цени за следващите три години. Ние няма да можем да ги предоговаряме, въпреки промяната на собствеността, и ще трябва да работим при тези условия.”Относно кредита, който „Инерком“ ще вземе за закупуване на компаниите, Стоева още веднъж поясни, че този дълг не е на ниво разпределително или електроснабдително дружество и че разходите по сделката за придобиването на дружествата не влияят върху цената на електрическата енергия, не са разходоопределящи елементи, на базата на които се определя цената на ел. енергията и мрежовите услуги от КЕВР.По-рано през деня „Инерком“ внесе в деловодството на Парламента писмен отговор на писмо, изпратено до Временната парламентарна комисия от синдикалните лидери на КНСБ и Подкрепа – г-н Пламен Димитров и г-н Димитър Манолов, в което те изразяват загриженост относно социалните параметри на сделката за придобиване на българските активи на ЧЕЗ.В отговора на „Инерком“ ясно се посочва, че компанията проявява национално отговорно поведение и ангажираност по отношение на социалните параметри на сделката, както и че на 4 април нейни представители вече са се виждали със синдикалните организации в дружествата на ЧЕЗ. „В открит диалог с тях дискутирахме всички поставени въпроси и можем категорично да заявим, че социално напрежение в дружествата на ЧЕЗ няма, притеснения относно запазването на работните места, доходите и социалните придобивки на хората няма“, се казва в писмото до Временната комисия.„За нас е ценен всеки един от служителите на ЧЕЗ, който с доказан професионализъм години наред се е грижил за сигурността и качеството на доставките на ел. енергия за всички потребители и клиенти на компанията. В дружествата на ЧЕЗ в България работят 3 275 служители, доказани професионалисти, на които „Инерком България“ЕАД ще разчита и след приключване на сделката. Високо оценяваме приноса им за добрите показатели, постигнати през годините, включително и резултатите от последните отчети на групата... Нашето намерение е да продължим добрите практики, свързани с развитието на човешките ресурси в дружествата и с професионалното усъвършенстване на служителите, за да гарантираме устойчив ръст на качеството на услугите, които ще предоставяме на потребителите. Смятаме да запазим нивото на социалните придобивки, които служителите получават към момента, като ще се стремим да ги актуализираме като фактор за по-висока удовлетвореност и продуктивност.Ясно осъзнаваме отговорността на дружествата и очакванията към нас за обезпечаване на сигурността на електроенергийните доставки. Затова ще поддържаме работна среда, която да гарантира предвидимост на управленските решения, високо ниво на компетентност и възможности за въвеждане на нови и модерни системи за управление и дигитализация на процесите.“, пише още в отговора на „Инерком“ до Временната комисия.“За финансирането на сделката за ЧЕЗ „Инерком“ разговаря с банкови институции с висок кредитен рейтинг”, заяви пред Времената парламентарна комисия днес Веселин Захариев, партньор в компанията „Мейн кепитал“, която е финансов консултант на „Инерком“ по сделката за придобиването на българските активи на ЧЕЗ. Той увери народните представители, че имената на финансиращите банки ще станат известни преди финализирането на сделката и прехвърлянето на акциите, както и че притесненията относно прозрачността на финансирането са неоснователни, тъй като финансирането на сделка от подобен мащаб може да се извърши единствено по утвърдени финансови стандарти и подлежи на проверка от компетентните по въпроса институции след нейното приключване. Веселин Захариев обясни още, че финансирането и самата сделка се извършват в страни-членки на Европейския съюз и банковите транзакции в него подлежат на строга регулация и контрол, и това важи с още по-голяма сила, когато става дума за публични компании.", "date": "2018.04.17", "title": "Инерком“: Ще запазим работните места, доходите и  социалните придобивки, които служителите в ЧЕЗ получават"}
{"url": "http://www.novinite.bg/articles/158825/Ninova-Strukturite-na-ABV-se-vrashtat-v-BSP", "text": "В годините назад от БСП са се отделяли хора, правили са свои партии и структури. Това еправило левицата раздробена и по-слаба. Днес, в Благоевград, поставяме началото наобратния процес, защото структурите на АБВ в областта заявиха желание да напуснатпартия АБВ и онези, които са били членове на БСП, да си възстановят членството, а онези,които не са били членове на БСП - искат да станат такива&quot;. Това обяви председателят наБСП Корнелия Нинова на пресконференция в Благоевград. Преди това темата бе обсъденаот Изпълнителното бюро на БСП с председателите на общинските структури от областта,които заявиха желание и готовност да приемат отново желаещите членство. Ръководствотопроведе среща и с представителите на АБВ, които аргументираха връщането си в БСП.Корнелия Нинова подчерта, че това не е еднократен акт, а има заявени такива намерения ив още 4-5 области в страната от структури на АБВ, &quot;Движение 21&quot;, партия &quot;Зелените&quot; идруги. “Радвам се, че въпреки сложните ни отношения с АБВ в годините, се стигна до тозимомент. Обединява ни обща цел, общата ни лява политика, общите ни виждания как трябвада се промени управлението на страната, за да доведе до по-висок стандарт на живот нахората. &quot;Отваряме вратите на БСП широко за всеки, който споделя нашите политики иготовност да предложим алтернатива”, каза още Нинова.", "date": "2018.04.17", "title": "Нинова: Структурите на АБВ се връщат в БСП"}
{"url": "http://www.novinite.bg/articles/158771/Varhoven-komandvasht-v-NATO-pristiga-v-Balgariya", "text": "Върховният командващ на съюзното командване на НАТО пристига днес в България на официално посещение, съобщи Министерството на отбраната.Генерал Къртис М. Скапароти идва по покана на началника на отбраната генерал-лейтенант Андрей Боцев.След срещата между двамата - първа в програмата му - генералът ще се срещне и с вицепремиера и министър на отбраната Красимир Каракачанов.", "date": "2018.04.17", "title": "Върховен командващ в НАТО пристига в България"}
{"url": "http://www.novinite.bg/articles/158815/Otkrivatelyat-na-12-redki-bolesti-prof-Tarnev-s-Medicinski-Oskar-za-cyalosten-prinos", "text": "С наградата за цялостен принос в медицината ще бъде удостоен от Националните Медицински Награди  проф. д-р Ивайло Търнев, който е откривател на 12 нови редки болести. Той е  началник на Клиниката по нервни болести на Александровска болница и е водещ специалист за лечението на редки болести  не само у нас, но и в чужбина. Годишните награди, които ще възнаградят хуманизма и отговорността на лекари, болници, клиники и екипи с доказани значими постижения в областта, ще се състоят на 15 май от 20 ч. в хотел РREMIER BEST WESTERN София. Д-р Търнев е професор в Катедрата по неврология на Медицинския университет София от 2006 г. и в Департамента по когнитивна наука и психология в НБУ от 2008. Началник е на най-старата университетската Клиника по нервни болести в Александровска болница от 2010 до момента, която е с 95 годишна история. През 2016 г. създава и ръководи първия Експертен център по наследствени неврологични и метаболитни заболявания към МЗ. Председател е на Българското дружество по невромускулни заболявания (БДНМЗ) и членува в български и световни дружества по . невромускулни заболявания. Член е на Комисията по редки болести към Министерство на здравеопазването. Професорът е специализирал неврогенетика в Оксфордския Университет „Джон Радклиф“, Великобритания и невромускулни заболявания в Института по миология „Антоан Бабински“, Париж. Бил е канен като лектор в Холандия, Германия, Испания, Австрия, Чехия, Белгия, Великобритания, Индия, Бразилия, Русия, Румъния, Македония, Турция. През 2014 г. е поканен да изнесе годишната лекция на международното дружество по невромускулни заболявания Meryon Society в Оксфорд, което е високо признание за научноизследователската му дейност.  Ръководител е на 100 проекти, 55 научно-изследователски проекти и 45 социални проекти в областта на общественото здраве; 27 от тези проекти са международни. Научен ръководител е на 17 докторанти, 12 от които са успешно защитили дисертационните си трудове. Има над 270 научни публикации, 120 от които в международни списания с имракт фактор. Цитиран е над 5000 пъти, като има над 4000 цитати са в чужди списания;. Има h-index – 30 и Research Gate score - 41.99. Съавтор е на 10 монографии, три от тях са публикувани в чужбина и седем – у нас; четири от тях са от последните пет години. Съавтор е на 7 учебника. Има значителна научна активност, като е изнесъл над 400 научни съобщения в чужбина и в страната. Има широкообхватна преподавателска дейност: преподава нервни болести в Медицинския факултет на МУ-София на студенти медици, стоматолози, ерготерапевти. Обучава по неврология общопрактикуващи лекари. Действащ преподавал в редица университети у нас. Проф. д-р Ивайло Търнев има изключителна богата експертна дейност у нас и в чужбина. Той е експерт на Световната здравна организация в областта на ромското здравеопазване; член е на редица Европейски организации по невромускулни заболявания.Консултант е на Министерство на здравеопазването на Румъния и Министерство на здравеопазването на Македония по въвеждане на българския модел на здравните медиатори в тези страни; експерт на Световната банка по здравните проблеми на ромите. Експерт е на УНИЦЕФ по създаването на семейноконсултативни центрове в ромски общности; експерт на UNDP за мониториране здравното състояние на ромите; Член на Националния съвет на Държавната агенция за закрила на децата; ключов експерт на МЗ по Програма PHARE; Член на УС на Центъра за образователна интеграция на малцинствата, МОН; експерт на Националната мрежа за децата; консултант на НЗОК; експерт на Програма „Обществено здравеопазване“ на Фондация „Отворено общество“; Член е на Етичната комисия на МУ-София; Член е на комисията за високоспециализираната дейност „Клинична невропсихология“ към МУ-София. Председател на терапевтични комисии за лечение на множествена склероза, епилепсия, диабетна полиневропатия и редки болести към НЗОК. Основните постижения на проф. д-р Ивайло Търнев могат да се разделят в две области: в областта на неврологията и клиничната неврогенетика и в областта на общественото здравеопазване. Един от най-успешните български лекари в чужбина - проф. д-р Владимир Данов, получи номиниция в категория Доктор на Годината 2018 от Националните медицински награди. Номинациите за Националните медицински награди 2018 ще бъдат правени от браншови организации, ресорни медии и журналисти. Организатор и инициатор на събитието е агенция за публични комуникации VIP COMMUNICATION PR. Партньори на конкурса ще бъдат големи медицински и пациентски огранизации. Призьори от досегашните издания на конкурса са: Акад. д-р Богдан Петрунов, проф. Д-р Николай Петров, проф. д-р Ивайло Търнев – началник на Клиниката по неврология в УМБАЛ „Александровска“, д-р Радосвет Горнев от Болница Лозенец, проф. Григор Горчев от МУ Плевен, Очна клиника „Вижьн“, д-р Ивайло Христов от Медика Албена, МБАЛ „Сърце и Мозък“ в Плевен, д-р Станимир Сираков от УМБАЛ „Св. Иван Рилски“, проф. д-р Екатерина Титянова, д-р Славомир Кондов, д-р Галинка Павлова от БЛС, акад. Дамян Дамянов, проф. Младен Григоров, д-р Иво Петров, доц. д-р Васил Христов Каракостов, д-р Славомир Кондов, проф. д-р Георги Чернев, д-р Валентин Ангелов, Многопрофилна болница „СВЕТА АННА“ София, “Александровска болница“, СИТИ Клиник, МБАЛ „Токуда Болница София”, МЦ  „Медика – Албена\" и др.", "date": "2018.04.17", "title": "Откривателят на 12 редки болести - проф. Търнев, с Медицински Оскар за цялостен принос"}
{"url": "http://www.novinite.bg/articles/158831/Ginka-Varbakova-se-skri-ot-komisiyata-za-ChEZ", "text": "Потенциалният купувач на ЧЕЗ Гинка Върбакова се скри от Временната комисия заустановяване на всички факти и обстоятелства във връзка с приватизацията и планиранатапродажба на дружествата на ЧЕЗ Груп в България. Върбакова е изпратила представителина &quot;Инерком&quot;, а на въпросите на синдикатите е отговорила писмено. Заседанието накомисията продължава вече час и половина. Основно депутатите от БСП притискатпредставителите на &quot;Инерком&quot; да обяснят откъде и с какви средства ще закупятпредприятието. От отговорите им става ясно, че тепърва се водят преговори с банките,които да осигурят финансиране. От друга страна от ЧЕЗ заявяват в писмо до комисията, че&quot;Инерком&quot; са предотавили достатъчно доказателства за произхода на средствата.Членовете на комисията са категорични, че има разминаване между обясненията на ЧЕЗ и&quot;Инерком&quot;. Това е поредният случай, когато в комисията постъпва противоречиваинформация.", "date": "2018.04.17", "title": "Гинка Върбакова се скри от комисията за ЧЕЗ"}
{"url": "http://www.novinite.bg/articles/158780/Socialnite-ministri-ot-ES-se-sabirat-v-Sofiya", "text": "Неформално заседание на министрите на ЕС по заетост и социална политика ще се проведе в София.Дебатите ще бъдат с акцент върху приложението на принципите в Европейския стълб за социални права, за повишаване на уменията и знанията на работната сила и осигуряване на равни възможности за реализиране на пазара на труда.Заседанието ще бъде открито от социалния министър Бисер Петков и от еврокомисаря за заетостта, социалните въпроси, професионалната квалификация и трудовата мобилност Мариане Тисен.Заради мероприятието ще има засилени мерки за сигурност в района на НДК.", "date": "2018.04.17", "title": "Социалните министри от ЕС се събират в София"}
{"url": "http://www.novinite.bg/articles/158778/Izslushvat-otnovo-Inerkom-v-parlamenta", "text": "Задава ли се шоково поскъпване на тока и остава ли в сила сделката за ЧЕЗ - първи коментар от „Инерком България”.Депутатите от ресорната комисия към парламента очакват Гинка Върбакова да представи информация за хода преговорите с Чехия след изненадващия отказ на България да участва в покупката на най-голямото енергодружество у нас.", "date": "2018.04.17", "title": "Изслушват отново \"Инерком\" в парламента"}
{"url": "http://www.novinite.bg/articles/158819/Nominiraha-Bojko-Borisov-za-Evropejska-lichnost-na-godinata", "text": "В Сараево на 6 юли ще се състои 38-ата Церемония по връчването на престижната европейска награда \"Европейска личност на годината\" и премиерът Бойко Борисов е номиниран за тази награда, предаде Танюг. Това съобщи днес председателят на Управата и генерален директор на Европейската независима агенция за избор и промоция на най-успешните мениджъри и личности Панет Шкрибич, който бе приет от българския посланик в Босна и Херцеговина Августина Цветкова. Шкрибич запозна посланика с протокола и подготовката на 38-ата Церемония по връчване на престижната европейска награда \"Европейски мениджър и личност на годината\", съобщи Дирекцията на Агенцията за избор на най-добрия мениджър за Босна и Херцеговина, Югоизточна и Централна Европа. Посланик Цветкова съобщи, че премиерът Борисов с радост е приел да присъства на церемонията в Сараево, където ще бъде придружаван от български журналисти, бизнесмени и мениджъри, които са готови за сътрудничество и съвместни инвестиции в Босна и Херцеговина и страните от Западните Балкани, предаде БТА, цитирайки Танюг.", "date": "2018.04.17", "title": "Номинираха Бойко Борисов за \"Европейска личност на годината\""}
{"url": "http://www.novinite.bg/articles/158787/Kanev-SDS-pravi-transdjendar-transformaciya-DB-e-na-zapadniya-bryag", "text": "Новото дясно обединение „Демократична България“ е добра основа за нещо много сериозно, има основание за надежди, затова се включвам активно в този проект.Това заяви Радан Кънев по бТВ. Нищо не става лесно – нито в живота, нито в политиката, и почти нищо не става от първия опит, заяви още той.Кънев обясни, че обединението „хваща две много важни тенденции – една вътрешна и една външна. Цяла Европа в момента кипи по основната тема – по-силна, по-единна Европа или обратно към разпокъсани национални държави, всяка със своите войни и интереси. Единствените в българската политика, които казваме „по-силна, по единна Европа, без всякакви уговорки, е „Демократична България“, подчерта Радан Кънев.Има много хора в България, които са прозападни, проевропейски, продемократични. Това е здрава основа, но не достатъчна. Ние сме на западния бряг на българската политика. А там нещата са много ясни - там действат ясни правила, принципи, културата на компромиса и взимането на общи решения. Днес СДС има изключително важно решение да взима - в каква посока ще тръгне партията. Вижте, всички сме седесари. През 90-те години искахме прости неща - свобода, законност и демокрация. Днес СДС иска да премине на брега на авторитарното и да направи една трансджендър трансформация - да направи от СДС фашистка парттия, коментира Кънев по повод НИС на СДС днес, който лидерът Божидар Лукарски иска да поведе в консервативно-патриотична посока.Радан Кънев каза, че „му е късно да става фашист“.", "date": "2018.04.17", "title": "Кънев: СДС прави трансджендър трансформация, ДБ е на западния бряг"}
{"url": "http://www.novinite.bg/articles/158786/BAN-Robotikata-e-naj-barzo-razvivashtata-se-nauka", "text": "Иновационен форум, посветен на роботиката, се организира днес от учените от Института по роботика към БАН. В рамките на събитието за първи път ще бъдат представени техни изобретения.Роботиката е най-бързо развиващата се технология и наука, коментира акад. Чавдар Руменин, директор на Института по роботика в БАН.Акад. Чавдар Руменин, директор на Института по роботика в БАН: Както са направили стратегически изследвания от страни като САЩ, от ЕС, Япония, Русия - до 2040 година 47% от индустрията ще бъде роботизирана. В този дух ние решихме да покажем резултатите и постиженията на нашия институт.Академик Руменин представи роботите Роби и Роберта, предназначени за деца със специфични потребности.", "date": "2018.04.17", "title": "БАН: Роботиката е най-бързо развиващата се наука"}
{"url": "http://www.novinite.bg/articles/158824/BABH-izvarshi-nad-3-hilyadi-proverki-za-Velikden", "text": "Във връзка с официалния празник Великден и планираните засилени проверки наобекти за производство и търговия с храни, пакетиращи центрове за яйца,складове за търговия на едро с храни, заведения за обществено хранене итърговски обекти за търговия на дребно, пазари и борси на традиционнопредлагани храни (агнешко месо, козунаци, яйца, включително боядисани яйца,пресни зеленчуци и др.), както и на цехове за боя за яйца Българската агенция побезопасност на храните провери 3 071 обекта.Издадени са 98 предписания и са съставени 22 акта за установяване наадминистративни нарушения.Насочени за унищожаване са 256 килограма храни от животински произход, средкоито месни разфасовки, месни продукти без етикет, пушена риба и замразенипилета с изтекъл срок на годност, а също и 6 кг храни от неживотински произход/сухи пасти, орехи и нетрайни сладкарски изделия. Унищожени са и 270 яйца безмаркировка и търговски документи.", "date": "2018.04.17", "title": "БАБХ извърши над 3 хиляди проверки за Великден"}
{"url": "http://www.novinite.bg/articles/158788/Dneven-horoskop-za-vtornik", "text": "Обърнете внимание на естетическите елементи в живота си. Искате нещата да изглеждат добре както отвън, така и отвътре. За тази цел трябва да разглеждате нещата малко по-задълбочено.Опитайте да намерите нов начин да виждате смисъла в това, с което се занимавате. За да се справяте добре с работата си, трябва да ви харесва и да я намирате за смислена.Справяте се добре с нови неща днес. Денят е подходящ за започнете ново приятелство или нова работа. Бъдете отворени към нови неща, защото ще ви донесат положителни емоции.Вижте повече : ", "date": "2018.04.17", "title": "Дневен хороскоп за вторник"}
{"url": "http://www.novinite.bg/articles/158799/Erdogan-blagodari-na-Borisov-za-liderskata-sreshtata-ES-Turciya-vav-Varna", "text": "Президентът на Турция Реджеп Тайип Ердоган изрази благодарност към министър-председателя Бойко Борисов за провеждането на срещата на върха между ЕС и Турция във Варна на 26 март.В писмо до премиера Борисов Ердоган определя срещата като „важен етап от взаимните усилия за преодоляване на трудния и неспокоен период в отношенията между Турция и ЕС“. „Активната позиция и далновидното лидерство, което показахте в рамките на Българското председателство, са достойни за уважение“, посочва той.Реджеп Тайип Ердоган изразява надежда, че и обстойните разговори, проведени преди Срещата на върха, също ще бъдат повод за положителни процеси в двустранните отношения, а близкото сътрудничество на регионално и международно ниво ще продължи да се задълбочава.", "date": "2018.04.17", "title": "Ердоган благодари на Борисов за лидерската срещата ЕС-Турция във Варна"}
{"url": "http://www.novinite.bg/articles/158811/Spipaha-kontrabandni-kitajski-stoki-v-Burgas", "text": "16 307 броя недекларирани изделия от еко кожа- чанти, портфейли и табакери задържаха митнически служители от Митница Бургас. Недекларираните стоки са открити при митническа проверка на корабен контейнер от Китай. Получател на стоките е българска фирма.На 4 април 2018 г., служители от Митница Бургас са селектирали контейнера за щателна митническа проверка, която е извършена в специализираното хале в Митнически пункт „Пристанище Бургас - Център\". При проверката е установено, че в контейнера се съдържат  9 468 броя повече чанти от декларираните и 3 839 броя повече портфейли от декларираното количество, както и недекларирани 3 000 броя табакери от еко кожа.Недекларираните общо 16 307 търговски стоки са иззети. По случая ще бъде съставен акт за установяване на административно нарушение.", "date": "2018.04.17", "title": "Спипаха контрабандни китайски стоки в Бургас"}
{"url": "http://www.novinite.bg/articles/158784/Kak-bi-izglejdal-edin-balgarski-Alkatraz", "text": "Може ли да бъде създаден български „Алкатраз”? Или как да изглежда затворът, от който никой не може да избяга? В понеделник главният прокурор Сотир Цацаров предложи най-опасните престъпници у нас да бъдат настанени в един затвор при изключително строг режим, за да няма бягства.Именно слабата охрана, според Цацаров, е основната причина за бягството на двамата рецидивисти Владимир Пелов и Радослав Колев от Софийския затвор.Според Ивайло Григоров от Синдиката на надзирателите идеята на главния прокурор не е лоша. „Трябва да се направи анализ, колко са тези лишени от свобода, които са опасни за бягство и са с най-строг режим. Не съм убеден, че ще е достатъчен един затвор”, заяви Григоров. „Трябва да се намери и финансиране. От 14 години съм служител и от 14 години слушам, че ще се строи затвор, но още не съм го видял”, допълни той.По думите му стаята в Софийския затвор, в която лишените от свобода получават пратките си, до 2015 г. е била с решетки и доста по-усилен режим. Същото се отнася и за стаята за свиждане. „Бяха изрязани с цел да догоним европейските правила за изтърпяване и облекчаване на режимите”, обясни Григоров.Според Тихомир Безлов от Центъра за изследване на демокрацията това е един от проблемите. „Опитваме се да имитираме богати държави, с други нива на престъпност, например Скандинавските, но ние просто не сме такава държава”, заяви Безлов от Центъра за изследване на демокрацията. По думите му най-строго охранявания затвор в момента се намира в Канзас. „Не е известно някой да е избягал от него. Там седят преди всичко терористи и хора, които са с прояви на крайна форма на насилие”, обясни Безлов.Относно бягството на рецидивистите Владимир Пелов и Радослав Колев, Григоров заяви, че надзирателите са били 28 човека на 27 поста. „Свалят се служители от постовете”, обясни Григоров. За служителя на последния пост и реакцията му, Григоров заяви, че не е могъл да напусне поста си и да го остави без охрана. „Нашите закони са такава каша, че ако стреля, ще му повдигнат обвинение”, обясни Безлов относно въпросът можел ли е служителят на поста да стреля.", "date": "2018.04.17", "title": "Как би изглеждал един български „Алкатраз”"}
{"url": "http://www.novinite.bg/articles/158795/Patnata-policiya-zapochva-akciyata-24-chasa-skorost", "text": "В 06.00 часа сутринта на 18-и април, сряда, пътната полиция започва акцията \"24 часа скорост\", която ще се проведе до 19-и април в цялата страна. Пътните полицаи ще следят за шофиране със съобразена скорост.В акцията ще бъдат включени и 200 камери за наблюдение на водачите, уточняват от пресцентъра на МВР.", "date": "2018.04.17", "title": "Пътната полиция започва акцията \"24 часа скорост\""}
{"url": "http://www.novinite.bg/articles/158832/Razsledvashti-vlyazoha-v-sgradata-na-Obshtina-Mladost", "text": "Разследващи влязоха в сградата на общината в столичния квартал \"Младост\" веднага след ареста на кметицата. Десислава Иванчева беше задържана с подкуп от 70 000 евро в центъра на София във вторник. Тя поискала общо 250 000 евро, за да издаде разрешително за строеж. А намерените у нея пари били само първата вноска.Веднага след задържането на кметицата, разследващи започнаха проверка в сградата на Община Младост. Претърсили и кабинета на Иванчева.Пиарът на районното кметство Петър Кърджилов написа във Facebook, че полицията не позволява на служителите да напускат сградата, нито на граждани да влизат вътре.Малко по-късно пред камерите Кърджилов заяви: „Това е активно мероприятие, нарочно нагласено и поръчано, тъй като г-жа Иванчева и нейният екип засягат интересите на сериозни предприемачи, свързани с управляващата коалиция. Подхвърлен е този сак с пари и се цели тя да бъде елиминирана като кмет на район Младост и от политическия живот като цяло”.Кметът на София Йорданка Фандъкова пък обясни, че тя не е шеф на районните кметове.\"Те се избират мажоритарно от гражданите и само гражданите са техни шефове\", каза Фандъкова.", "date": "2018.04.17", "title": "Разследващи влязоха в сградата на Община Младост"}
{"url": "http://www.novinite.bg/articles/158804/GDBOP-spipaha-organizirana-prestapna-grupa-zanimavala-se-s-prisvoyavane-na-sredstva-ot-evrofondove", "text": "Служители на ГДБОП неутрализираха организирана престъпна група, занимавала се с неправомерно усвояване на средства от еврофондове на територията на Пернишка област. Операцията е проведена под ръководството на Специализираната прокуратура, на трима участници в престъпната схема са повдигнати обвинения. При специализирана операция на ГДБОП и Специализираната прокуратура, проведена на територията на Перник, Радомир и с. Ракеловци, са претърсени пет адреса. Оттам са иззети множество документи, печати на нотариуси и други доказателства за престъпната дейност на организираната престъпна група, съобщиха от пресцентъра на МВР. Според събраната до момента информация, тя е създадена през 2015 г., а неин лидер била бизнесдама от Перник, неколкократно осъждана, в т.ч. за злоупотреби с фондове от ЕС. Дамата е организирала регистрацията на лица от ромски произход като земеделски производители, изработвала проектите и всички други необходими документи, за да кандидатстват и да спечелят финансиране по мярка 112 на „Програма за развитие на селските райони“ – „Създаване на стопанства на млади фермери“. В случая - целта е била европейско финансиране за производство на биохумус чрез преработка на почвата с калифорнийски червеи. Въпросният биотор все по-често се използва от българските фермери за производството на разсад. Със съдействието на ръководителката на групата седем подставени бенефициенти сключили договори за финансиране по програмата с по 48 000 лв. за организиране на производството (в повечето случаи върху земеделски площи, собственост на майката на ръководителката на групата). След първоначалната подготовка на лехите за биотор „производителите“ получили преводи на първите траншове от по 24 000 лева, като на един тях било предоставено пълното финансиране от 48 000 лв. Изненадваща проверка по изпълнението на договорите обаче установила, че след отпускането на общо 192 000 лв., не е извършвана никаква дейност. Разследващи разкрили, че ръководителката е получила сумите от наетите бенефициенти, платила им по свое усмотрение, а огромната част от средствата разпределила между участниците в групата. На обвинените са наложени мерки за неотклонение „парична гаранция“, в размер съответно на 50 000 лв., 25 000 лв. и 5000 лв.", "date": "2018.04.17", "title": "ГДБОП спипаха организирана престъпна група, занимавала се с присвояване на средства от еврофондове"}
{"url": "http://www.novinite.bg/articles/158777/Stachka-otmenya-30-ot-poletite-na-Air-France-dnes", "text": "Стачка в авиокомпанията Air France днес ще причини отмяна на около 30% от планираните полети, предупредиха от компанията.Служителите искат увеличение на заплатите си.Призивът на синдикатите е протестните действия да продължат на 18-и, 23-и и 24 април. Потвърждение има за днешния и утрешния ден - 18 април.От компанията не посочват списък с отменените полети, а само, че разписанието се обновява и очакват да изпълнят 70% от полетите. Най-големият процент отменени полети ще е при тези на дълги разстояния - 55% ще бъдат изпълнени. 65% от полетите на средни разстояния от и до летище \"Шарл дьо Гол\" в Париж ще бъдат изпълнени, както и 80% от тези на кратки разстояния до и от \"Орли\" - Париж и френските провинции.Може да се очакват забавяния и отмяна на полети в последната минута, предупреждават от компанията. Стачката е осмата поред от серията, започнала през февруари", "date": "2018.04.17", "title": "Стачка отменя 30% от полетите на Air France днес"}
{"url": "http://www.novinite.bg/articles/158806/Kmetat-na-Hitrino-beshe-prizovan-kato-svidetel-po-deloto-za-incidenta", "text": "\"Човешка грешка е причината за инцидента в Хитрино“, смята кметът на селото Нуридин Исмаил, който днес беше призован като свидетел по делото за инцидента с товарния влак. Обвиняеми за катастрофата и последвалия взрив на 10 декември 2016 г. са машинистите Димитър Михнев и Радослав Петков.\"Днес е труден ден за мен. Връщам се към трагедията\", сподели след като беше разпитан кметът на Хитрино Нуридин Исмаил. Той обаче беше категоричен, че институциите и хората са действали по най-добрия начин: \"Това, че не се стигна до взривяването на цистерна и остана само с взрив от изтичането на самия газ. Аз съм благодарен на хората, които се включиха - \"Бърза помощ\", полиция, пожарна. Не виждам какво друго бихме направили в един момент\". \"Убеден съм, че причината за инцидента със седем жертви и десетки пострадали, е високата скорост на влака\", посочи Нуридин Исмаил, попитан каква присъда очаква за машинистите:\"Такъв инцидент и с толкова жертви - имаме млада жена, която още не вижда. Представяте ли си тази жена да не може да си види децата. Тежки са последствията и мисля, че е справедливо те да бъдат осъдени\".", "date": "2018.04.17", "title": "Кметът на Хитрино беше призован като свидетел по делото за инцидента"}
{"url": "http://www.novinite.bg/articles/158797/Trima-prezidenti-na-sreshta-v-Ruse-prez-maj", "text": "Русе ще бъде домакин на неформална среща на президентите на България, Австрия и Румъния, съобщиха от прессекретарията на държавния глава. По покана на държавния глава Румен Радев, на 4 май, на посещение в крайдунавския град ще бъдат президентите Александър ван дер Белен и Клаус Йоханис.По време на срещата ще бъдат обсъдени основни теми от европейския дневния ред, които са и сред българските приоритети на председателството на Съвета на ЕС.Срещата в Русе е израз на политическата воля на трите държави членки на Европейския съюз да се гарантира приемственост по ключови общи позиции в дневния ред на общността, като европейската перспектива за Западните Балкани, бъдещето на кохезионната политика, енергийната и транспортна свързаност в региона.Градът е избран символично, тъй като сред основните теми на срещата е развитието на Дунавския регион, който има голямо значение за свързаността и повишаване на икономическия растеж на общността.", "date": "2018.04.17", "title": "Трима президенти на среща в Русе през май"}
{"url": "http://www.novinite.bg/articles/158790/Shest-klyuchovi-fakta-za-vojnata-v-Siriya", "text": "Оказа се, че Сирийската война е бавно еволюираща катастрофа, която обхвана почти цялото земно кълбо. По-надолу Аманда Ериксон, автор в американското издание The Washington Post, излага причините, които смята, че са довели до нея и отговаря на въпросите защо тя се е усложнила толкова много и какво може да се случи в бъдеще. Текстът е предаден без редакторска намеса. Как започна Сирийската война? През март 2011 година из цялата страна се разразиха мирни протести, част от въстанията в контекста на Арабската пролет. Организаторите призоваха президента на Сирия Башар Асад да осъществи демократични реформи, но неговото правителство отговори с насилие. В отговор част от протестиращите се обединиха с отцепили се военни и формираха \"Свободната сирийска армия\" - бунтовническа групировка, която си постави за цел свалянето на правителството. До 2012 година въоръжената борба вече се беше превърнала в пълномащабна гражданска война.Какво прави Русия в Сирия? Русия подкрепя правителството на Асад от много време. Според един изследовател, Русия е помогнала за изграждането на съвременната сирийска армия и Асад е един от най-верните съюзници на руския президент Владимир Путин в Близкия Изток. Русия често блокира смислени международни действия срещу Сирия като налага вето на проекторезолюциите в Съвета за сигурност на ООН и именно Москва промени хода на войната в полза на Асад чрез военната си интервенция през 2015 година. Защо са замесени Съединените американски щати? САЩ нямаха голямо желание да се ангажират прекалено много в Сирия, но го направиха заради две основни причини. Първо, \"Ислямска държава\" започна да изгражда плацдарм в страната през 2013-а година. На следващата година САЩ започнаха да нанасят въздушни удари по терористичната групировка. По-нататък Вашингтон изпрати сухоземни части в борбата и в момента около две хиляди американски военнослужещи са разположени в Сирия. Второ, САЩ искаха да накажат правителството на Асад за това, че употребява химически оръжия, като например зарин и хлор, срещу сирийските граждани.Химическите атаки и САЩ? През 2012-а година президентът Барак Обама определи използването на химически оръжия като „червена линия“, зад която е военната интервенция на САЩ. На следващата година атака с газ зарин в Източна Гута стана причина за смъртта на 1400 души, според изчисленията на американското правителство. Обама натисна за военен удар, но не получи разрешение от Конгреса. Вместо това, той измисли дипломатическо разрешение. СС на ООН нареди на Асад да унищожи химическия си арсенал и да подпише Конвенцията за химическите оръжия, която забранява на страните да произвеждат, складират или използват химически оръжия. След това имаше няколко съобщения за употреба на химически оръжия. Един от най-тежките удари беше на 4 април 2017 година. Тогава близо 100 души загинаха в северния град Хан Шейхун в предполагаема атака със зарин. Това стигна до заглавията на световните издания и до вниманието на президента Тръмп, който изрази ужаса си от фотографиите, показващи „невинни деца, невинни бебета“, отровени с нервен агент. Само няколко дни след тази атака, Тръмп разпореди удар с крилати ракети по сирийска военновъздушна база. Това беше първият директен американски удар по сирийския режим в хода на войната.Кои ключови регионални играчи помагат на Асад? Един от ключовите съюзници на Асад е Иран. Иран се нуждае от Сирия, за да придвижва оръжията си и прокси милициите си из Близкия Изток. Така че, когато Асад беше под заплаха, Иран се намеси, за да го защити. Така направи и „Хизбулла“, ливанското политическо движение и военното му крило, които са близки съюзници на Техеран. Това разтревожи враговете на Иран в региона, като Саудитска Арабия и Турция. И те започнаха да изпращат пари и оръжия на анти-правителствените бунтовници, включително на екстремистките групировки. Израел започна да напада базите на Асад и да нанася въздушни удари. Това означава, че днес в Сирия се водят четири отделни войни. Сирийското правителство продължава да води война с бунтовниците. Израел е във война с подкрепяните от Иран формирования. А САЩ се опитват да доубият „Ислямска държава“.Как живеят сирийците? Непоносимо. Сирийските семейство често не разполагат с основните средства за живот, като храна, подслон и медицински грижи. Децата не могат да ходят на училище. Войната се води в градовете и по улиците. От началото на войната са загинали повече от 465 хиляди сирийци, още един милион са ранени, а 12 милиона – повече от половината население на страната – бяха принудени да напуснат домовете си. Повече от 5,5 милиона избягаха в чужбина и са регистрирани като бежанци.Източник: Actualno.com", "date": "2018.04.17", "title": "Шест ключови факта за войната в Сирия"}
{"url": "http://www.novinite.bg/articles/158791/Ruski-vestnik-Novata-Studena-vojna-vleze-v-hiperaktivna-faza", "text": "С демонстративния ракетен удар по Сирия световният хегемон показа, че няма намерение да се изнесе от региона, че си брани интересите и няма да отстъпи Сирия на руснаците, пише \"Взгляд\". САЩ, Франция и Великобритания нанесоха в събота координирани удари по сирийски обекти след предполагаемата атака с химическо оръжие в град Дума край Дамаск на 7 април. Руското издание нарича британците инициатори на историята с химическата атака и фини манипулатори с интереси на горивния пазар, а французите според него са си спомнили, че Сирия е била тяхна колония между двете световни войни. \"Взгляд\" констатира неприятния психологически ефект от съботната операция на Запада като част от поредицата удари през последните месеци наред с битката край Дейр аз Зур, \"делото Скрипал\" и новите санкции срещу Москва. Западната коалиция се стреми светът да свикне с мисълта, че позицията на Русия не е пречка за нейните планове и Руската армия не ще може да защити своите съюзници. Това е намек, отправен до всички потенциални приятели на Москва, твърди електронният вестник. Той прави извода, че стабилност няма да има, картата на света явно ще се разпада, и то не само в Близкия изток, и приканва руските власти да се включат в новата подялба на света, ясно съзнавайки интересите на Русия. Федерацията според \"Взгляд\" има нужда \"например от пазар за горива, от Близкия изток, транзит от Китай за Европа\". Руското издание призовава жителите на страната да бъдат последователни и припомня, че бездруго не са се притеснявали много за устава на ООН през 2014 г., когато Москва анексира Крим. След западния удар в Сирия Русия прояви сдържаност и предвидливост, като реши да не отвръща на Вашингтон с военни акции. Това ще даде на Америка и Русия възможност за нов опит да нормализират сегашните си трудни и конфронтационни отношения, заявява в интервю за \"Известия\" политологът от САЩ Пол Сондърс. Експертът обаче предупреждава, че още има реална заплаха от военен сблъсък между САЩ и Русия в Сирия. Американският президент Доналд Тръмп ще бъде подложен на политически натиск, целящ да се попречи на сирийския лидер Башар Асад, Русия, Иран и Турция да определят изхода от войната. Това може да доведе до ново напрежение и по-нататъшна конфронтация, обяснява той. Междувременно американските санкции предизвикаха \"черен понеделник\" в Русия, сриване на руските пазари и девалвация на рублата. Централната банка в Москва допусна, че заради тези санкции инфлацията ще расте и Русия може би ще трябва да коригира цялата си парично-кредитна политика, отбелязва \"Взгляд\" в друг материал. Кремъл и руското правителство на Дмитрий Медведев се подготвят отрано за варианта САЩ да изберат най-твърдия сценарий за евентуални нови санкции след предполагаемата атака с отровен газ в Сирия, разказва \"РБК\", като се позовава на федерални служители. Москва очаква сред най-суровите възможни мерки санкции срещу руския държавен дълг и изключване на Русия от системата СУИФТ. Крайно сериозни опасения буди и възможността за блокиращи санкции срещу най-големите руски банки - Сбербанк и ВТБ, пише вестникът. Държавната дума отложи гласуването на законопроекта за контрасанкции срещу САЩ. Според председателя й Вячеслав Володин той ще бъде разгледан най-рано в средата на май, за да бъде обсъден преди това с експерти и с правителството, посочва \"Ведомости\". \"Желанието да се демонстрира сила на всяка цена чрез ответен удар, обичайно присъщо на руските политици, отстъпи пред гласа на разума. Има шанс този път да не се вършат глупости\", коментира политологът Абас Галямов. Санкционната война ще изолира още повече руската икономика, ще затвърди технологическото й изоставане и ниските темпове на растеж. А ответни мерки на Русия само ще влошат ситуацията, смятат експерти на \"Ведомости\", цитирани в друг материал. Ударите по Сирия и истеричната риторика на официална Москва по този повод, скандалът около \"делото Скрипал\", антируските санкции на Запада и контрасанкциите на Москва буквално крещят, че новата студена война навлиза в хиперактивна фаза, а покерният турботурнир с участието на водещи западни сили, а също така на Русия и Иран, наближава финала си, пише \"Комерсант\". \"Американецът, англичанинът и французинът имат несъпоставимо повече чипове. Руснакът и иранецът на практика нямат шансове. И вече няма как да блъфират. Остават им три варианта - или да преобърнат масата, или радикално да променят стила в играта си, или с усмивка да признаят загубата, да станат от масата и да тръгнат да печелят за достоен живот някак другояче\", се казва в коментара.", "date": "2018.04.17", "title": "Руски вестник: Новата Студена война влезе в хиперактивна фаза"}
{"url": "http://www.novinite.bg/articles/158827/Parva-sreshta-na-Silvi-Vartan-v-Balgariya", "text": "На 16 април 2018 г. (понеделник) световноизвестната актриса ипевица от български произход Силви Вартан бе на посещение вцентралата на БЧК, придружена от съпруга си, известния американскипродуцент Тони Скоти, и от Теофана Теохарова – зам.-председател наАсоциация „Силви Вартан за България”. В Музейната зала наорганизацията тя бе посрещната от председателя на БЧК акад. ХристоГригоров и от генералния директор д-р София Стоименова.Ученици от 17 СУ с преподаване на френски език, които се хранятбезплатно по Програма „Топъл обяд“, поздравиха гостенката с музикалниизпълнения и й поднесоха собственоръчно изработени от тях подаръци. Задецата срещата бе вълнуваща не само заради прекия контакт със Силви, нои защото всяко от тях получи лично посветен от нея автограф.Силви Вартан сподели, че децата дълбоко са я развълнували и саизпълнили сърцето й с топлина, че това е най-истинският израз наблагодарност.„Вече четвърт век Асоциация „Силви Вартан за България” иБЧК си сътрудничат и партнират успешно в подкрепа на уязвимибългарски деца“ – каза председателят на БЧК Христо Григоров.За своята мащабна дарителска и благотворителна дейност СилвиВартан е носител на най-високото отличие на БЧК – златен медал зазаслуги „Български Червен кръст” и на Почетен знак за насърчаване къмчовеколюбие.", "date": "2018.04.17", "title": "Първа среща на Силви Вартан в България"}
{"url": "http://www.novinite.bg/articles/158817/Arestuvaha-kmeticata-na-Mladost-s-podkup", "text": "Специализирана полицейска се провежда в центъра на София, потвърдиха от МВР.Според наши източници операцията е свързана с досъдебно производство за корупция, което се води от Специализираната прокуратура.По информация на bTV Новините от запознати с разследването, задържан е районен кмет.Бившият депутат от ГЕРБ Антон Тодоров публикува във \"Фейсбук\" снимка от ареста, като според него задържаната е кметицата на \"Младост\" Десислава Иванчева.", "date": "2018.04.17", "title": "Арестуваха кметицата на \"Младост\" с подкуп"}
{"url": "http://www.novinite.bg/articles/158812/71-e-bezraboticata-v-Evropejskiya-sayuz", "text": "\r\n7,1% е безработицата в Европейския съюз, като нивото е най-ниското от 2008 г. насам. Младежката безработица в общността също намалява, но остава сравнително висока.\r\n\r\nКъм момента 3 милиона и половина младежи или 16% са извън пазара на труда. Данните бяха съобщени от еврокомисаря по заетостта, социалните въпроси, умения и трудовата мобилност Мариан Тейсен по време на неформалния съвет на по заетост, социална политика, здравеопазване и потребителски въпроси.\r\nЕврокомисарят отчете, че икономиката в цяла Европа отново е в растеж, но според него сега е времето за инвестиции в хората и тяхната квалификация.Бисер Петков, министър на труда и социалната политика: Дневният ред на днешното заседание са включени теми, които са част от дневния ред в социалната сфера на ЕС и част от приоритетите на Българското председателство. По-конкретно дискусиите ще бъдат съсредоточени към осигуряване на равен достъп и възможности за реализация на пазара на труда. Това е първата част от принципите на европейския стълб за социални права.\r\n", "date": "2018.04.17", "title": "7,1% е безработицата в Европейския съюз"}
{"url": "http://www.novinite.bg/articles/158798/Hilyadi-pingvini-sa-namereni-martvi-po-novozelandskoto-krajbrejie", "text": "Хиляди малки (сини) пингвини бяха намерени мъртви по новозеландското крайбрежие през последните няколко месеца, предаде ДПА. Експертът Греъм Тейлър заяви, че макар броят на мъртвите птици да е необичаен, не става въпрос за безпрецедентно събитие. Масова смърт на пингвини се наблюдава веднъж на около 20 години - била е регистрирана също през 1998 г. Тейлър поясни, че смъртта на пингвините е свързана с климатични феномени - по време на размножителния им период се появили Ел Ниньо и неговите богати на хранителни вещества студени води, които допринасят за успешното размножаване. В края на пролетта обаче дошъл ред на феномена Ла Ниня, който бързо затопля водите и тласка морските течения и съдържащите се в тях хранителни вещества към дълбините. \"Няма точни данни за броя на умрелите пингвини, но се смята, че те са няколко хиляди\", отбеляза експертът. Много пингвини умират също, опитвайки се да излязат на брега, за да сменят перата си през този сезон. Ако не разполагат са достатъчно мастни запаси, тези птици не могат да оцелеят през въпросните две-три седмици. \"Те са изгладнели и за тях комбинацията от бури и лоши метеорологични условия означава, че нямат нужната енергия, за да открият храна\", допълни експертката Джулия Греъм.", "date": "2018.04.17", "title": "Хиляди пингвини са намерени мъртви по новозеландското крайбрежие"}
{"url": "http://www.novinite.bg/articles/158807/Boj-na-zasedanieto-na-SDS", "text": "Седесари в ръкопашна схватка. Заседанието на Националния съвет на СДС е пред провал, след като активистите му се сбиха.Причината - част от партийците искат оставката на лидера на СДС Божидар Лукарски. Двата лагера взаимно се обвиняват в апаратни игри. Доведени са и частни гардове, за да пазят форума.Самото ръководство на СДС също е разцепено. Опозиционерите искат СДС да поеме курс към обединение на дясното, а хората на Лукарски, макар и полуофициално, клонят към патриотичен съюз с новите си съседи от НФСБ на Валери Симеонов.Ако след обявената едночасова почивка редът на заседанието не бъде възстановен, Лукарски се закани да го отмени.", "date": "2018.04.17", "title": "Бой на заседанието на СДС"}
{"url": "http://www.novinite.bg/articles/158820/Putin-pred-Merkel-Zapadni-strani-navrediha-na-mirnoto-urejdane-na-sirijskata-kriza", "text": "Руският президент Владимир Путин разговаря днес по телефона с германската канцлерка Ангела Меркел за ситуацията около Сирия и тръбопровода \"Северен поток 2\", предадоха Ройтерс и ТАСС, като се позоваха на Кремъл.Путин е казал на Меркел, че предвожданите от САЩ въздушни удари в Сирия са нарушили международното право и са навредили на мирния процес.\"Обсъдено беше изострянето на обстановката в Сирия и около нея. Президентът на Русия отново подчерта, че действията на групата западни страни, извършила акт на агресия срещу Сирийската арабска република, грубо са нарушили нормите на международното право, включително устава на ООН, и сериозно са навредили на процеса на мирно уреждане на сирийската криза\", заяви Кремъл.Путин и Меркел са изтъкнали \"важността от провеждане на обстойно и обективно разследване от намиращата се в Сирия мисия на Организацията за забрана на химическите оръжия (ОЗХО)Междувременно говорителят на Кремъл Дмитрий Песков коментира обвинения на САЩ и Великобритания, че Русия води кампания на глобален кибершпионаж. Не разбираме на какво се дължат те, посочи той.Вчера Вашингтон и Лондон съобщиха, че хакери, подкрепяни от Русия, са заразили компютърни рутери на правителствени агенции, компании и ключови инфраструктури по целия свят.На пресконфереция Песков каза, че обвиненията не са съпроводени от някакви доказателства. \"Както преди, никой не си дава труда - нито колегите от САЩ, нито колегите от Великобритания - да потърси някаква, даже съвсем слаба аргументация\", подчерта той.", "date": "2018.04.17", "title": "Путин пред Меркел: Западни страни навредиха на мирното уреждане на сирийската криза"}
{"url": "http://www.novinite.bg/articles/158823/Emanyuel-Makron-ne-iska-Balkanite-da-se-obarnat-kam-Turciya-ili-Rusiya", "text": "Европейският съюз не трябва да приема нови страни-членки, докато процесът на вътрешна интеграция не се задълбочи и не бъдат приети реформи - това заяви днес френският президент Еманюел Макрон. В речта си пред Европарламента в Страсбург, озаглавена \"Бъдещето на Европа\" Макрон каза, че не иска Балканите да се обърнат към Турция или Русия, но и не иска един Съюз, който ще работи с много страни.Според него, в момента Старият континент е арена на битка между либералните демокрации и авторитаризма. В пламенната си реч, която въпреки, че беше шумно аплодирана, получи и много критики, френският държавен глава изрази убеждението си, че времената са трудни, но Европа не бива да предава модела и идентичността си.По-късно днес министър Лиляна Павлова ще представи пред Европейския парламент законодателните инициативи през първата половина от българското председателство на Съвета на Европейския съюз. Депутатите ще изслушат и докладите за напредъка на балканските страни по пътя им към евроинтерграцията. Еманюел Макрон, президент на Франция: Да, ние трябва да сме сигурни, че Балканите са по-близо до Европа, защото има геополитически риск Западните Балкани да се сближат с Турция и Русия - това ще е риск. Трябва да се уверим, че им предлагаме перспектива, че са свързани здраво с Европа - това е съществен проект. Ще подкрепя разширяване само когато имаме задълбочаване на реформите в нашата Европа в момента. Не искам Балканите да се обръщат към Турция и Русия, но едновременно с това не искам една Европа, която трудно работи с 28, от утре 27 страни, а после с 30, 32...", "date": "2018.04.17", "title": "Еманюел Макрон не иска Балканите да се обърнат към Турция или Русия"}
{"url": "http://www.novinite.bg/articles/158792/Otmeneni-sa-30-ot-dneshnite-poletite-na-Er-Frans-zaradi-stachka", "text": "Стачката във френската авиокомпания Ер Франс (Air France) ще доведе до отмяна на 30 процента от днешните полети, въпреки че вчера бяха възобновени преговорите със синдикатите, които настояват за увеличение на заплатите с 6% на всички служители през 2018 година, съобщава в.\"Фигаро\".Ръководството отхвърля това искане и предлага незабавно увеличение от 2% и още 5% в рамките на три години.За днес се очаква да бъдат осигурени 55% от полетите на далечни разстояния, 65% от средните полети и 80% от полетите на къси разстояния. В стачката участват 29,6% от пилотите, 20,4% от кабинния персонал и 12,4% от наземния персонал.Не е изключено да има нарушения на разписанията и закъснения, предупреди Ер Франс. Авиокомпания съветва клиентите с резервиран полет за днес да отложат пътуването си.Това е осмата поред от серията стачки във френския авиопревозвач, започнали още през февруари.", "date": "2018.04.17", "title": "Отменени са 30% от днешните полетите на Ер Франс заради стачка"}
{"url": "http://www.novinite.bg/articles/158768/Dajdovno-i-hladno-vreme-temperaturite-padat-do-5-gradusa", "text": "Хладно и дъждовно ще е времето днес, показва прогнозата на Националния институт по метеорология и хидрология (НИМХ) при Българската академия на науките (БАН). Облачността ще е значителна, на много места ще вали.След обяд над Западна и Централна България преваляванията ще са придружени с гръмотевици и временно усилване на вятъра. В източните райони ще духа до умерен вятър от изток-североизток.Минималните температури ще са предимно между 5° и 10°, а максималните ще са между 18° и 23°. В София ще има значителна облачност и ще вали, а температурите ще са между 9 и 19 градуса.В Пловдив също ще вали, а максималната температура ще достигне 22. Толкова ще е тя и във Велико Търново.Във Варна ще остане сухо, но ще е значително по-хладно. Минималната температура ще е 7, а максималната - 12 градуса. Малко по-топло ще е в област Бургас, където прогнозните температури са от 8 до 13 градуса.Най-топло ще е в Сандански, където максималната температура ще достигне 23 градуса, но също ще вали. В планините ще има значителна облачност и на места в масивите от Западна и Централна България ще превали и прегърми. Ще духа умерен, по високите и открити части – до силен вятър от източната четвърт. Максималната температура на 1200 метра ще е около 14°, а на 2000 метра – около 8°.По Черноморието облачността ще е значителна и след обяд по южното крайбрежие ще превали. След обяд ще духа до умерен вятър от изток-североизток. Максималните температури на въздуха ще са между 11° и 14°, близки до тази на морската вода. Вълнението на морето ще е 2-3 бала. Днес слънцето изгрява 43 минути след 6 ч и ще залезе в 20:11 ч. Продължителност на деня 13 часа и 28 минути.", "date": "2018.04.17", "title": "Дъждовно и хладно време - температурите падат до 5 градуса"}
{"url": "http://www.novinite.bg/articles/158810/34-000-evro-zadarjaha-mitnicheski-i-granichni-slujiteli-na-GKPP-Kalotina", "text": "34 000 евро задържаха митнически и гранични служители на ГКПП Калотина при проверка на  австрийски автомобил, влизащ в България и управляван от турски гражданин.На 15.04.2018 г. митнически служители и гранични полицаи отклоняват за проверка лек автомобил с австрийска регистрация, управляван от 45-годишен турски гражданин, който пътувал сам. При личен преглед на шофьора митническите служители установяват, че в ластичен колан около кръста му са скрити пачки с евробанкноти, предимно в купюри от по 500 евро. Пътникът обяснил пред митническите служители, че парите му били необходими за лечение, което той смятал да проведе в България.По случая е съставен акт за административно нарушение на основание чл.18 от Валутния закон.Тъй като пътникът не е изпълнил задължението си да декларира пренасяната от него валута,  надвишаваща 10 000 евро, сумата е задържана и ще бъде отнета в полза на държавата.От началото на годината на МП Калотина са задържани 182 500 евро.  ", "date": "2018.04.17", "title": "34 000 евро задържаха митнически и гранични служители на ГКПП Калотина"}
{"url": "http://www.novinite.bg/articles/158773/Ot-signal-za-losho-asfaltirane-do-nezakonen-stroej-na-kanalizaciya", "text": "Един работи, пет гледат – такъв сигнал се появи в социалната мрежа Facebook.Румен Пандев се обърна към Столична община и „Софийска вода” с призив да обърнат внимание на асфалтирането на улица в София.\"11 април – сговорна българска дружина (един работи, пет гледат) поставя асфалт на ул. \"Проф. Иван Дуйчев\", недалеч от резиденция \"Бояна\", пише той.Прилага и снимки от 15 април и състоянието на асфалтовата настилка.\"Всъщност установихме незаконен строеж на канализацията по улицата, която стига до новострояща се кооперация. Каналът е абсолютно незаконен. Разбрахме кой е възложителят и изпълнителят, предприети са мерки”, обясни зам.-кметът на район „Витоша” Кънчо Кънев.", "date": "2018.04.17", "title": "От сигнал за лошо асфалтиране – до незаконен строеж на канализация"}
{"url": "http://www.novinite.bg/articles/158813/Knigata-na-Djejms-Komi-veche-e-v-knijarnicite", "text": "В полунощ в книжарниците в Съединените щати в продажба беше пусната една от най-дългоочакваните книги през последните месеци. Мемоарите на бившия директор на ФБР Джеймс Коми - \"Висша лоялност: истина, лъжи и лидерство\", предизвикаха истински фурор още преди появата си. В книгата Коми, който беше уволнен от американския президент Доналд Тръмп, го представя като лъжец и мафиот, който искал единствено лоялност, а в интервю преди премиерата на изданието Коми заяви, че Тръмп \"е морално неспособен да бъде президент\". Месец преди появата си, мемоарите оглавиха почти всички класации за най-очаквана книга.", "date": "2018.04.17", "title": "Книгата на Джеймс Коми вече е в книжарниците"}
{"url": "http://www.novinite.bg/articles/158776/Evrostat-Balgariya-e-vtora-v-ES-po-dyal-na-izvanbrachni-deca", "text": "България е на втора позиция по дял на новородени извънбрачни деца в страните-членки на Европейския съюз, показват данни от анализ на Евростат за брачните и извънбрачни раждания в Евросъюза през 2016 г.Делът на родените извън брак деца у нас е 59%, докато на първа позиция е Франция с 60% извънбрачно новородени деца, показва европейската статистика. Броят на извънбрачните деца у нас е нараснал също близо шест пъти за последните 30 години, отчита анализът на Евростат - докато през 1986 г. процентът на извънбрачните деца у нас е бил около 10%, през 2016 г. той достига 59%, или близо 6 пъти повече, показват данните на Евростат.Според данни на Националния статистически институт (НСИ) у нас през 2016 г. са родени общо около 65 000 деца, като от тях 38 440 са родени извън брака, или около 59% от всички раждания у нас. Най-висок е делът на извънбрачните раждания в областите Видин и Враца - близо 75% от всички новородени деца там, а най-нисък - в област Кърджали - около 38%. Тенденцията за извънбрачни раждания у нас се запазва през последните няколко години, като техният брой варира от 40 000 извънбрачни раждания през 2010 г. (38% раждания извън брака) - до около 38 000 през 2015 и 2016 г. (59% раждания извън брака).Раждаемостта у нас спада драстично пред последните няколко десетилетия, като пик на ражданията, според данни на НСИ, е регистриран през 1920 г. и 1950 г. - приблизително по около 180 000 новородени деца през тези два пикови периода. Най-нисък е делът на извънбрачните раждания през 2016 г. в Гърция - около 9%, или едва едно от всеки 10 раждания в южната ни съседка, е извънбрачно, отчита Евростат. Освен Гърция, в челната тройка по най-малко регистрирани извънбрачни деца, са още Хърватия и Кипър - с по около 19% - или всяко второ от 10 деца в тези страни е родено също извън брака. Въпреки това обаче Кипър е страната в ЕС с най-голямо увеличение на процента на извънбрачните раждания в целия ЕС - от около 2% през 2000 г. - до 19% през 2016 г. или увеличение от 8 пъти на извънбрачните раждания.Страната ни е сред първите 8 държави-членки в ЕС, в които делът на извънбрачните раждания надхвърля 50% от всички раждания - Франция (60%), България и Словения (59%), Естония (56%), Швеция (55%), Дания (54%), Португалия (53%) и Холандия (50%). Делът на живите раждания извън брака остава относително стабилен между 2000 г. и 2016 г. в някои страни от Северна Европа, особено в Швеция, Финландия, Дания, Ирландия и Великобритания. За сравнение, делът на извънбрачните раждания при съседите ни, е бил както следва: Румъния - 31%, Сърбия - 26%, Македония - 12% и в Турция - около 3%. Средният показател за извънбрачни раждания в страните на ЕС е около 35%, като през 2016 г. в страните-членки на ЕС са били регистрирани около 5 милиона новородени деца. Така, според Евростат, около 35% от тях, или 1 750 000 са били родени извън брака.", "date": "2018.04.17", "title": "Евростат: България е втора в ЕС по дял на извънбрачни деца"}
{"url": "http://www.novinite.bg/articles/158794/Podgoniha-Facebook-za-prilojenieto-za-razpoznavane-na-lica-po-snimki", "text": "Американски федерален съдия в Калифорния постанови, че Facebook ще трябва да се изправи срещу обвиненията в нарушение на поверителността на потребителите, по повод използването на приложение за разпознаване на лица по техните снимки без изричното им съгласие. Обвинението срещу социалната мрежа е поредното в скандала с неправилното използване на данни на 87 милиона потребители преди президентските избори в САЩ през 2016 г., предаде БГНЕС.Приложението за разпознаване на лица, създадено през 2010 г., идентифицира хора по снимките им, качени в мрежата - функция, която според обвинителите, нарушава закона за защита на биометричната неприкосновеност на личния живот.Говорителят на Facebook съобщи за АФП, че използването на приложението е с прозрачни условия от самото му създаване и позволява на потребителите да го изключат и да се предпазят от това да бъдат разпознати. Освен това, твърди той, информация за потребители може да се получи и от други места извън Facebook.Директорът по управление на продуктите, Дейвид Бейкър заяви: \"Когато посещавате дадено приложение, може да се получи информация за вас, дори ако след това сте излезли от сайта и нямате създаден профил\". Той подчерта, че практиката е широко разпространена и компании като Гугъл и Туитър правят същото.", "date": "2018.04.17", "title": "Подгониха Facebook за приложението за разпознаване на лица по снимки"}
{"url": "http://www.novinite.bg/articles/158834/Ministar-Angelkova-razgovarya-s-princa-na-Sauditska-Arabiya", "text": "Министърът на туризма Николина Ангелкова се срещна с негово кралско височествоСултан бин Салман бин Абдулазиз Ал Сауд, принц на Кралство Саудитска Арабия.Двамата разговаряха по време на срещата на върха на ресорните министри от Г20,която се провежда в Буенос Айрес. Акцент в разговора бяха възможностите занадграждане на изключително доброто сътрудничество между двете държави в сфератана туризма.Министър Ангелкова акцентира върху възможностите на страната ни за развитие наразлични видове туризъм - СПА, културно-исторически, здравен и морски. Тя отбеляза,че сред предимствата на България като дестинация са финансовата и политическатастабилност и нормативната база, която насърчава големите инвеститори. МинистърАнгелкова припомни, че през последните години страната ни бележи устойчивиръстове в сектора. Близо 8,9 млн. са били чуждите туристи у нас през 2017 г., коетоотчита 7,6% ръст спрямо 2016 г. Приходите от чуждестранните туристически визити саблизо 6,9 млрд. лв. и това е нарастване с над 9 на сто. За първите два месеца на тазигодина туристическите посещения на чужденци у нас са с почти 11% повече спрямопериода януари–февруари 2017 г.Промотираме България като атрактивна туристическа дестинация, увери принц Султанбин Салман бин Абдулазиз Ал Сауд.България приветства интереса на инвеститорите, сред които и от Саудитска Арабия, заизграждане на 5-звездни хотели поради нарасналия интерес на все повече туристи отвисок клас, каза още министър Ангелкова. По време на разговора бе потвърдена отновоготовността на двете държави да насърчават различни инициативи за популяризиранена културни и исторически забележителности на своя територия, както и да обменятопит в маркетинга и рекламата на туризма.", "date": "2018.04.17", "title": "Министър Ангелкова разговаря с принца на Саудитска Арабия"}
{"url": "http://www.novinite.bg/articles/158769/Hristiyanite-pochitat-Simeon-Persidski-i-ep-Akakij", "text": "Християните почитат днес Преп. Симеон Персидски и Преп. Акакий, еп. Мелитински. През ІV век срещу християните в Персия било предприето жестоко гонение. Персийският цар Сапор ги подозирал в държавна измяна. Той бил във враждебни отношения с византийския император. Езическите жреци и юдеите в Персия поддържали подозрението на царя и го уверявали, че епископ Симеон съобщава на гърците всичко, що става в Персия. Сапор облагал християните с тежки данъци, ограбвал и събарял християнските храмове. Веднъж заповядал да доведат при него епископ Симеон, човек благочестив и уважаван и от езичниците за високите му добродетели.Сапор започнал да убеждава Симеон да се отрече от Христа и да се поклони на слънцето, както правели жителите езичници в Персия. Той му обещавал голяма награда, ако изпълни волята му, а в случай на непослушание заплашвал да избие всички християни в царството си. Симеон не само отказал да изпълни волята на царя, но и не му засвидетелствал дължимата почит. Разгневен, Сапор заповядал да отведат Симеон в тъмница.Разярен от упоритостта на християните, царят заповядал всички християни, които се намират в затвора, да бъдат убити в същия ден, в който се възпоменават кръстните страдания на Иисуса Христа. На Разпети петък извели из тъмницата около сто християни и ги закарали на определеното място, където трябвало да бъдат убити. Между тях имало и няколко свещеници и дякони, както и други свещенослужители. Съгласно царската заповед всички трябвало да бъдат убити пред очите на епископ Симеон, а него да убият последен. Преди да бъдат убити, един от жреците се обърнал към осъдените на смърт християни и високо извикал: Ако някой от вас иска да остане жив, нека се поклони на слънцето и ще бъде освободен. Нито един не се отзовал на тези думи. Всички предпочели да умрат за Христа и да придобият вечен живот. Те изслушали благоговейно съветите на светия епископ Симеон, който им говорирл за Бога, за Небесното царство и за вечния живот.След като били избити всички пред очите на Симеон, най-после и той преклонил главата си и бил посечен с меч. След това Сапор заповядал да бъдат избити всички християни в неговата държава. Но той скоро се убедил, че направил грешка. Неговата заповед не изплашила християните. Историците разказват, че те на тълпи отивали при съдиите, без страх изповядвали своята вяра и готовността си да умрат за Христа.Една година след смъртта на епископ Симеон, на Разпети петък, а след това и на самия Великден, повече от хиляда християни приели мъченическа смърт. Преподобни Акакий живял през петия век. Той взел участие на Третия Вселенски събор в гр. Ефес (431 г.), където се проявил като последователен и упорит защитник на православието. Взел дейно участие при изобличаването на Несториевата ерес. Оказал голяма услуга на Църквата с това, че в онова време на вълнения и смутове, които възникнали по повод на различни богословски спорове и еретически учения, защитавал православието и съдействал да се възстанови мирът между пастирите и християните.", "date": "2018.04.17", "title": "Християните почитат Симеон Персидски и еп. Акакий"}
{"url": "http://www.novinite.bg/articles/158783/Bunt-na-shivachki-kraj-grad-Rakovski", "text": "Бунт на шивачки край град Раковски. 200 жени остават без работа, след като австрийската компания, в която бяха наети, обяви фалит. Изненадващо предприятието затвор врати, а служителите не могат да получат заработени си заплати. Въпреки че заводът не работи от дни, нито една от шивачките не е получила предизвестие за прекратяване на трудовия си договор. Така над 200 служители са оставени на произвола на съдбата. Тази сутрин те се събират на протест.Екип на „Здравей, България” потърси ръководството на австрийската компания. Централният офис на дружеството е в град Кричим. Още с пристигането си там екипът бе възпрепятстван от мъж от охраната. Заяви, че офисът е заключен, въпреки че минути след това вътре влезе друг човек. До преди дни в Кричим работили 50 шивачки. Всички са освободени с мотива, че австрийската фирма фалирала. Дължи 10 000 лева за наем на сградата, която ползва в Кричим. Опитите екипът на NOVA да се свърже с централата на дружеството в Австрия бяха безуспешни и цял ден вчера никой не отговаряше и на телефоните там.Омбудсманът на България Мая Манолова коментира казуса на шивачките в „Здравей, България”. Тя посъветва хората да не подписват никакви документи, особено за прекратяване на правоотношенията, тъй като не е в техен интерес. „Свързахме се с Инспекцията по труда и с представител на работодателя. Предстоят срещи. Важното е по никакъв начин служителите да не прекратяват трудовите правоотношения по тяхна инициатива, нито да се съгласяват на прекратяване по взаимно съгласие. Възможността за получаване на обезщетение от Бюрото по труда е много по-дълга”, обясни Мая Манолова.„По моя инициатива бяха приети промени в Кодекса на труда, според които работниците могат да получат обезщетения от Фонда за неплатените заплати и други дължими суми в случаите, в които се дължат две работни заплати. Това е гаранция, че те наистина ще си получат заработеното”, поясни още омбудсманът. „Нормалното решение е държавата да има механизми за подкрепа на работници, които не са си получили заплатите, както и да има процедура по несъстоятелност”, допълни Манолова.", "date": "2018.04.17", "title": "Бунт на шивачки край град Раковски"}
{"url": "http://www.novinite.bg/articles/158785/Ombudsmanat-Optimist-sam-che-Jelyaz-Andreev-nyama-da-bade-ekstradiran", "text": "Омбудсманът на България Мая Манолова коментира случая с искането за екстрадиране на Желяз Андреев. Той беше задържан от полицията по искане на прокуратурата в Маями заради разследване във Флорида. То се води срещу 11 души, обвинени, че са нарушили ембаргото за търговия със Сирия.„Ще се наложи Министерството на правосъдието да прояви активност, за да защити интересите на българите. Оптимист съм за това, че Желяз Андреев няма да бъде екстрадиран от България. Той е бил на много ниска позиция и не е взимал решения”, заяви в „Здравей, България” Мая Манолова.„Работим по анализиране на договора. Става въпрос за сложна материя. Принципът доскоро беше, че не предаваме нашите граждани за съдене в друга държава. След влизането ни в ЕС и с промени през 2005 г. в Конституцията е казано, че при международни договори това може да се случва, което е нормално предвид сложните отношения в света”, коментира ощеМанолова.В този договор ме притеснява това дали той дава достатъчна защита на българските граждани. Изготвихме препоръка до министъра на правосъдието, с която настояваме да се сформира експертна група, която да направи анализ както на случаите на откази с екстрадиции, поискани от двете страни, така и на съдебната практика. В случаите, в които се установи, че сме в по-неблагоприятен режим, да се започна процедура по изменянето на този международен договор”, поясни Манолова. „Анализирахме други договори – този на Германия със САЩ, например. Имаме притеснения, че той е много по-благоприятен за германските граждани”, допълни тя. Как Мая Манолова коментира битката срещу двойния стандарт на храните – гледайте във видеото.", "date": "2018.04.17", "title": "Омбудсманът: Оптимист съм, че Желяз Андреев няма да бъде екстрадиран"}
{"url": "http://www.novinite.bg/articles/158796/Decata-na-Sofiya-iskat-poveche-myasto-i-vreme-za-pochivka-i-igra", "text": "София, 17 април 2018 - Национална мрежа за децата организира допитване сред най-малкитежители на столицата за това какво мислят за своя град и от какво развитие има нужда той.Изследването цели да разбере как малчуганите от различни възрасти, социален статус икраища на града се чувстват и преживяват градската среда, какви са ограниченията им, каквохаресват и не харесват, какво разпознават като необходимост по отношение на средата, как сипредставят града си в бъдеще и т.н. Проучването е организирано по инициатива на Визия заСофия и в него участват над 70 деца и близо 20 детски специалисти, които обобщават ианализират споделеното от децата.Изследването е част от стъпка 3 от създаването на Визия за София, в която се правятпроучвания и се финализира събирането на информация по различни теми, свързани сразвитието на града. Поводът за неговото провеждане, е че разполагаме с оскъдни знания замненията и очакванията на децата, свързани с бъдещето и развитието на града. За технитепроблеми обикновено говорят възрастните и разказът за преживяванията им в града често епречупен през призмата или на родителя, или на детския работник, или на друг трети човек,ангажиран с възпитанието и образованието им.Проведеното изследване позволява на децата да изразят своята представа за града от първолице, оценявайки средата, която обитават, спрямо техните възприятия, образование, социаленстатус, възраст, способност да се движат свободно или не и възприемат града и частите отнего, който посещават и обитават. Проучването си поставя три основни цели. От една странасе проучва средата, в която децата живеят и се идентифицират спектър от възможни проблемив нея. От друга страна, се изследва достъпът на децата до различни градски пространстваспрямо различни материални, времеви и социални фактори от ежедневен порядък. Третатацел е да се изследва възможният бъдещ град, в който децата искат да живеят. Към мнениятана децата се прибавя и разказът на детските работници, които прекарват с тях голяма част отденя.За постигане на целите на изследването е създаден обширен въпросник, на база на който сапроведени 12 фокус групи с деца и специалисти, работещи с деца. Във фокус групите севключват деца на възраст от 4 до 18 години с разнообразен социален статус, здравословносъстояние и етническа принадлежност. Изследването е качествено и търси разказ от възможнонай-широк спектър от деца с различно ежедневие, но в никакъв случай не може да серазглежда или цитира като представително за децата в София.Резултатите в изследването показват, че при по-малките деца и при тези от кварталите извънцентралните части на града може да се говори за подчертано общностен живот. Прекарвайкиогромна част от времето си в квартала, където живеят и учат, децата изграждат трайни връзки,а понякога това важи и за родители им. Специалистите от квартални училища свидетелстват,че благодарение на това е лесно и активното им въвличане в дейности.Времето за социализация и отдих и свободното време доминират разказите на и за всичкидеца. Най-силно е привличането им към зелените и открити свободни пространства – градинкии паркове, а най-характерни за София за тях са местата отдих и култура – паркове, градинки,пързалки, място за колелета, храм-паметника Александър Невски („Златната църква“);Народния театър. Колкото до липсите и проблемите на техните квартали и райони, и средмасовата група деца, и сред тези от ромски произход, има единодушие по два основни пункта –недостатъчно зелени пространства за отдих и прекалено замърсяване на улиците и въздуха.Отчетливо се появява като „притегателен център“ молът – „там винаги има няколко деца отдетската градина“. „Разхождат се, майките пазаруват, децата си играят в някакви местенца илии те се разхождат.“ Често молът фигурира и при децата от ромски произход. По отношение намобилността във физическото пространство децата преживяват града си в по-значим мащаб оттози на отделния квартал. Ето защо затрудненията в придвижването им зависят не толкова отвъзрастта, колкото от социалните различия помежду им.Всяка от проведените фокус групи завършва с въпроси за това как си представят „по-добратаСофия“. Най-често посочваните проблеми на града (в този ред) са: замърсяване; прекаленомного (и паркирали) автомобили, сгради – рушащи се, недовършени и некрасиви; полицията;дискриминация при децата от ромски произход. В отговорите се набелязват и четири основниобласти за развитие на София, които могат да бъдат систематизирани така: повечевъзможности за прекарване на свободното време, социализация и достъп до култура;подобряване на средата инфраструктурно и естетически; подобряване на условията запридвижване и транспорта в града; справяне със замърсяването.С целия текст на доклада, който ще бъде анализиран като част от данните за града внаправление Хора на Визия за София, можете да се запознаете тук.За да следите и участвате в процеса, можете да се абонирате за бюлетина на Визия за Софиятук: https://vizia.sofia.bg/ или да следите Facebook страницата на инициативата тук:https://www.facebook.com/ViziaZaSofia/", "date": "2018.04.17", "title": "Децата на София искат повече място и време за почивка и игра"}
{"url": "http://www.novinite.bg/articles/158801/Cveta-obvinena-za-ada-na-Trakiya-pomagala-na-ranenite", "text": "Цвета Таскова, 29-годишната шофьорка на реното, обвинена за тежката автобусна катастрофа на магистрала \"Тракия\", е помагала на пострадалите пътници до идването на линейките. Това обясни адвокатът й Георги Динев, който разказа нейната версия за кървавия инцидент.При него в петък, 13-ти, загинаха шест души, а десетки бяха ранени. Шофьорката бе обвинена, че е предизвикала съприкосновение на автомобила си с автобуса, което е станало причина за кървавата драма. Вчера тя бе оставена за постоянно в ареста.Самата Цвета разказала, че във фаталния момент започнала да изпреварва автобуса със скорост 110 км/ч.\"В началото на маневрата е усетила някаква несигурност в автомобила, който без причина се е насочвал наляво.  Опитала се е да го овладее, да го върне вдясно, но не е успяла. Тогава прави страничен удар с нейната дясна част в лявата част на автобуса. Уточнявам, че тя още не се е възстановила от първоначалния шок, в момента възприятията й са по-скоро общи, отколкото детайлни\", каза адвокат Динев пред Нова тв.\"В резултат на това съприкосновение с автобуса, от този момент тя губи контрол върху управлението, според нея шофьорът на автобуса е направил маневра наляво като ответна реакция от удара. Така двете превозни средства се закачат и заедно двата автомобила се насочват към канавката\", разказа още адвокатът.Той добави, че Таскова е била адекватна след удара, обадила се е на 112, помагала е на пострадалите, дала е телефона си. Тя и момчето до нея са помогнали на пострадалите до идването на линейките.\"Има 10 години стаж като шофьор. За тези 10 години има едно единствено наказание. Преди две години е единственото й нарушение с 0,9 промила алкохол\", каза още адвокат Динев.Той обясни, че родителите на Цвета са много притеснени и объркани.\"Те са добро семейство, баща ѝ е един от най-изтъкнатите авиатори у нас, а майка ѝ работи в института, който обучава медицински сестри в Плевен. Самата Цвета има висше образование и е възпитана и интелигентна\", каза защитникът.През зимния сезон тя работела в Пампорово. След приключване на сезона, се е прибирала в дома си в Плевен.\"Родителите й са изключително притеснени и объркани. Още по-объркани излязоха от залата. По адрес на тяхната дъщеря се казаха много лъжи, което много ги притесни. Най-голямата, която казаха в залата, е, че Цвета не съжалява за жертвите на катастрофата, което не е вярно\", каза адвокатът.Втората лъжа била, че тя ще се укрие от правосъдието.\"Родителите бяха потресени от тези изявления. Изключително добро семейство, много интелигентни хора. Много тежко изживяват трагедията. Цвети от първия момент съдейства какво е станало и кой е виновен за ПТП-то. Ако има тя вина, ще си поеме последствията. Няма да се укрие. Тя просто не е престъпник, а нормален средностатистически гражданин, който е участвал в произшествие\", обясни още Динев.", "date": "2018.04.17", "title": "Цвета, обвинена за ада на \"Тракия\", помагала на ранените"}
{"url": "http://www.novinite.bg/articles/158802/Srutvane-zatrudnyava-dvijenieto-kam-Rilskiya-manastir", "text": "Срутване на скална маса затруднява движението към Рилския манастир, предупреди агенция \"Пътна инфраструктура\".Ограничено е движението на автобуси по път III-107 Рилски манастир – Пастра в района на манастира. Трафикът на леки автомобили се осъществява в една лента.От Агенцията призовават шофьорите да се движат с повишено внимание и съобразена скорост, спазвайки пътната сигнализация.", "date": "2018.04.17", "title": "Срутване затруднява движението към Рилския манастир"}
{"url": "http://www.novinite.bg/articles/158805/Ochakvat-za-parvi-pat-ot-godini-NEK-da-otchete-pechalba", "text": "Очакваме Националната електрическа компания (НЕК) за първи път от много години насам да отчете печалба от своята дейност, макар и малка. Това каза министърът на енергетика Теменужка Петкова по време Младежкия икономически форум в УНСС. Министър Петкова посочи, че много важна част от българската енергетика е свързана и с електроенергетиката. „Имахме едно много сериозно предизвикателство в началото на нашия мандат – голямата задлъжнялост. Националната електрическа компания беше в изключително тежко финансово състояние, а когато едно такова структуроопределящо дружество е в такъв финансов колапс, нищо добро не очаква сектора като цяло. Мисля, че успяхме да се справим с предизвикателството и да направим така, че НЕК да влезе в необходимата кондиция, така че да осигури нормално и чисто функциониране на този сектор“, каза още тя. По думите ѝ през 2014 г. НЕК е имала дефицит от 800 млн. лв., което означава невъзможност за функциониране, предаде Фокус.„И това, което успяхме да направим, е че сега очакваме НЕК за първи път от много години насам да отчете печалба от своята дейност, макар и малка. Което е ясен знак, че реформите в този сектор са успешни и това е правилната посока. Успяхме да стабилизираме и другите централи, Електроенергийният системен оператор например е компанията, която получи финансиране по европейските фондови програми. Той участва с пет проекта и в момента са в ход процедурите по възлагане на дейностите, които трябва да бъдат извършени. Така че това, върху което работи нашият Електроенергиен системен оператор е да имаме по-голяма сигурност в инвестициите. Защото всеки лев, инвестиран в нашата електропреносна мрежа, е лев, инвестиран в сигурност“, обясни тя. За България е важно да създаде възможност за получаване на природен газ от различни източници, а не само от Русия, допълни Петкова. „Винаги, когато прекрачвам прага на УНСС, много се вълнувам и причината за това е, че аз съм възпитаник на този университет и смятам, че това е университетът, който е ковачницата на кадри за българската икономика и българските финанси“, каза още министър Петкова и уточни, че шестима от министрите в настоящия кабинет също са минали тази финансова школа и посочи, че това е една гаранция за добро управление.Тя обясни, че след един ден България ще бъде домакин на неформална среща на енергийните министри на ЕС. По думите ѝ това е структуроопределящ сектор за всяка една икономика, това е секторът, който се отразява пряко на всеки един гражданин. „Когато става дума за енергетика, трябва да знаем, че е важно в настоящия момент да става диверсификацията на енергийните ресурси. Тя означава две неща – сигурност по отношение на доставките и конкурентни цени. По отношение на природния газ България е изцяло зависима от Руската федерация. Много важно за България е да разполагаме с необходимата инфраструктура, която да ни даде възможност да получаваме природен газ по различни маршрути и от различни източници. По една или друга причина това досега не се е случило“, каза министър Петкова и обясни, че за да се случи това, вече се работи по няколко проекта. „Един от проектите, по който работим и е важен не само за България, но и за целия регион, е интерконекторната връзка между България и Гърция. Този проект е включен в седемте топ приоритета на ЕС и е стратегически за Съюза, защото е основен елемент от Южния газов коридор. В рамките на председателството ни сме заложили цел той да стане факт. Това ще даде възможност за конкурентни цени на природния газ и сигурност за целия регион“, коментира тя. Като друг много важен проект енергийният министър посочи реализацията на интерконектора със Сърбия. „Този проект датира от много години назад, но до този момент не беше предприето почти нищо по него. Успяхме да направим предпроектно прочуване, да осигурим финансиране. В момента водим разговори с нашите колеги от сръбска страна така, че те да могат да получат съответното финансиране“, каза още тя и обясни, че важен за страната ни е и интеконекторът с Турция.", "date": "2018.04.17", "title": "Очакват за първи път от години НЕК да отчете печалба"}
{"url": "http://www.novinite.bg/articles/158808/684-kameri-v-akciya-Skorost-na-KAT", "text": "В България и в целия ЕС - скоростта е най-сериозният причинител на тежки ПТП-та. В тазгодишната акция \"Скорост\" точките за контрол се увеличават и ще бъдат 684 точки, ще има и повече технически средства тази година. Това заяви пред БНТ главен инспектор Росен Рапчев от КАТ. От вчера Пътна полиция стартира операция за контрол на скоростта. Тя се провежда в цялата страна, като ще продължи до края на седмицата. Eкипите на \"Пътна полиция\" са разположени в населените места, главните пътища, магистралите и третокласните шосета и следят основно за скоростта. КАТ извади всичките си близо 200 нови и стари камери, като особено внимание ще се обърне на шосетата Русе-Бяла, Ботевград –Мездра, Кресненското дефиле и Бургас-Варна. Засилени ще бъдат и дежурствата по възлови кръстовища и по централните булеварди в София, Пловдив, Варна, Бургас и други големи градове. \"По причина \"скорост\" или \"несъобразена скорост\" с пътните условия ПТП-тата в повечето случаи са с тежко ранени и загинали. Когато е ниска скоростта - дори да има ПТП - то ще е само с материални щети\", обясни инспектор Рапчев. По думите му, в държави подобни на нашата - Унгария, Чехия - установените нарушения са с пъти по-малко, отколкото в България. \"А у нас разполагаме с по-малко технически средства. Какво означава това - че в България водачите се движат с по-висока скорост от необходимото. За предишната операция \"Скорост\" миналата година в Чехия 1000 точки за контрол са имали, а в България сме имали 415 точки за контрол. И са установени в Чехия - 3000 нарушения, а в България - 3500\", допълни Росен Рапчев. Само през март по пътищата у нас са санкционирани повече от 4400 души за превишена скорост.", "date": "2018.04.17", "title": "684 камери в акция \"Скорост\" на КАТ"}
{"url": "http://www.novinite.bg/articles/158774/Kasapnica-po-patya-za-bala", "text": "Шофьорът на автобуса, който се обърна на магистрала \"Тракия\", бил нелюбезен с пътниците, отказвал да спира за почивка и говорел по телефона без устройство за свободни ръце. Това разказа пред Миролюба Бенатова 18-годишно момиче от Стара Загора, пътувало на фаталния петък 13-и и оцеляло без наранявания.За Надежда Славова петък 13-и април е чакан. Момичето от Стара Загора брои дните до пътуването си до София, защото пътят й и има причина. Подготовка за абитуриентския бал. Надежда оцеляла в катастрофата с автобуса.„Майка ми каза: „Пратих те за бална рокля, щяха да те върнат в ковчег”, разказва Надежда. „Броих километрите, фаталният беше 30-и. После беше касапница. Забравих всичко и рокля, и за какво съм тръгнала. Казах си - край, загинах и повече няма да видя близките си”, казва Надежда.Надежда не помни пътуването с добро от самото начало. Разказва, че шофьорът посрещнал припряно един от пътниците, който се качил с храна. После отказвал да спира за почивка, защото нямало време. Момичето седяло на два реда зад шофьора и го наблюдавало през целия път.„Беше груб. Изнервен беше от самото начало и бързаше. Всяка втора дума му беше – бързам, гоня час. Хората чакат за летище. Толкова пъти повтори, че бърза и затова съдбата предизвика да стане това – да спрем преди да пристигнем”, разказва тя.„Както е кормилото, беше полегнал и си говореше все едно си почиваше”, твърди девойката. „Ако ни беше дал почивка, едва ли щяхме да срещнем тази жена и да се случи това. Но не го обвинявам”, казва Надежда.Тя благодари на доброволците. „Не съм очаквала, че има толкова добри хора. Имаше и такива, които снимаха, въпреки че умираха хора в този момент. Но други даваха вода, телефоните си...”, разказва момичето.Майката на Надежда знае, че нейна колежка е изгубила 16-годишната си дъщеря в същия автобус. „Не знам, ако ми се беше случило такова нещо. Такова нещо не се преживява\", през сълзи коментира Магдалина Ботева.", "date": "2018.04.17", "title": "Касапница по пътя за бала"}
{"url": "http://www.novinite.bg/articles/158809/Organizaciya-na-dvijenieto-v-stolicata", "text": "От 14.00 до 21.00 часа на 26.04.2018 г. се забранява престоят и паркирането на пътни превозни средства по ул. „Оборище” между ул. „Васил Априлов” и ул. „Сан Стефано”, с изключение на автомобилите на гостите поканени на приема. От 17.30 до 20.30 часа на 26.04.2018 г. само при необходимост и по преценка на отдел „Пътна полиция” при СДВР се забранява влизането на пътни превозни средства в двете посоки по ул. „Оборище” между ул. „Васил Априлов” и ул. „Сан Стефано”. ", "date": "2018.04.17", "title": "Организация на движението в столицата"}
{"url": "http://www.novinite.bg/articles/158816/Angelkova-uchastva-v-sreshtata-na-ministrite-na-turizma-ot-G20", "text": "Министърът на туризма Николина Ангелкова, която е на работно посещение в Аржентина за срещата на върха на ресорните министри от Г20, пожелава успех на организаторите и участниците в 15-ото Международно изложение „Културен туризъм-Велико Търново 2018“ и ползотворни бъдещи партньорства. В програмата на борсата, която се провежда от 19 до 21 април 2018 г. с организационното съдействие на Министерството на туризма, е включена международна кръгла маса „Културен туризъм“, подготвена от ведомството. Водещите теми в нея са Българското председателство на Съвета на ЕС и Европейската година на културното наследство 2018“, както и въздействието на креативните индустрии (специално филмопроизводството) върху културния туризъм. Форумът е част от официалния календар на Българското председателство на Съвета на ЕС, съобщиха от пресцентъра на Министерството на туризма. Борсата ще бъде открита на 19 април от заместник-министъра на туризма Любен Кънчев. Работната визита на министър Ангелкова в Буенос Айрес продължава. Днес българският министър на туризма ще участва в срещата на министрите с ресор туризъм от Г20. Планирани са и разговори с представители на институциите и изпълнителни директори на водещи световни компании от туристическия бизнес, сред които TUI груп, Marriott International, „Емирейтс” и др. В сряда и четвъртък ще се състои 18-ата пленарна среща на Световния съвет за пътувания и туризъм (WTTC) в рамките на срещата на министрите на туризма от Г20. На втория ден от форума в Буенос Айрес министър Ангелкова ще направи изказване в панела на високо ниво на тема „Поставяне на общностите в центъра на развитие на туризма”.", "date": "2018.04.17", "title": "Ангелкова участва в срещата на министрите на туризма от Г20"}
{"url": "http://www.novinite.bg/articles/158818/BG-predsedatelstvoto-se-otchete-za-vatreshnite-raboti", "text": "Българското председателство направи преглед на постигнатото до момента в областта на вътрешните работи. Това съобщиха от пресцентъра на МВР. Заместник-министърът на вътрешните работи Милко Бернер участва в министерска среща на Виенския процес и партньорите от Залцбургския форум, която се проведе във Виена на 12-13 април. Министрите обсъдиха темите за граничната сигурност, убежището, полицейското сътрудничество, борбата с тероризма и проявите на екстремизъм, както и възможностите за гарантиране на дигиталната сигурност. В началото на срещата заместник-министър Бернер направи преглед на постигнатото до момента от Българското председателство по поставените приоритети в областта на вътрешните работи, в търсене на най-добрите, работещи и устойчиви решения за Съюза и за европейските граждани. Подчертана бе активната работа по изграждането на нова архитектура на европейските информационни системи, повишаването на ефективността на съществуващите формати и синергията между тях в областта на полицейското сътрудничество. Представена бе и инициативата на Председателството за по-ефективното проследяване и пресичане движенията на чуждестранни терористични бойци в борбата с тероризма. В дискусията по линия на граничната сигурност, изведена като хоризонтален приоритет на Българското председателство, бе подчертана силната ангажираност за продължаване на работата за постигане на консенсус между всички държави членки за изграждането на стабилна и ефективно функционираща европейска система за убежище, която да е устойчива на кризи. Изтъкнати бяха и полаганите усилия за по-засилено използване на разширения мандат на Фронтекс, повишаването на сътрудничеството с третите страни и подготовката за прилагането на новите системи в областта на граничното управление.", "date": "2018.04.17", "title": "БГ председателството се отчете за вътрешните работи"}
{"url": "http://www.novinite.bg/articles/158779/Makron-se-izpravya-pred-Evropejskiya-parlament", "text": "Ситуацията в Сирия и отношенията с Русия се налагат като водещи теми по време на сесията на Европарламента в Страсбург. Те вероятно ще са важна част от дискусията на депутатите със специалния им гост днес – френския президент Еманюел Макрон.Интересът към дебата е изключително висок.Макрон пък обеща, че ще говори кратко, за да даде възможност за повече въпроси. Сред тях със сигурност ще са ситуацията в Сирия, дни след военните удари както и най-горещите теми за Евросъюза в момента – миграция, сигурност, еврозона.Също тази сутрин министър Лиляна Павлова ще представи пред Конференцията на председателите на парламентарни комисии преглед на напредъка по законодателните досиета през първата половина от  ротационното ни председателство.", "date": "2018.04.17", "title": "Макрон се изправя пред Европейския парламент"}
{"url": "http://www.novinite.bg/articles/158826/Fandakova-s-parvi-dumi-za-aresta-na-kmeta-na-Mladost", "text": "Нямам информация все още, освен от медиите, така че не бих могла да коментирам. Това каза пред журналисти кметът на София Йорданка Фандъкова във връзка с ареста на кмета на район „Младост“ Десислава Иванчева. „Кметовете се избират мажоритарно, включително и районните. Отговорността е голяма“, изтъкна тя. На въпрос получавала ли е сигнали за нередности в район „Младост“ Фандъкова заяви: „Имали сме сигнали за забавени преписки, които съм изпращала на вниманието на кмета на „Младост“ за предприемане на действия. Разглеждани са и на комисия, но при мен са идвали само сигнали и оплаквания за забавени преписки в района“. В отговор на въпрос получавани ли са сигнали от строителни фирми Йорданка Фандъкова уточни: „Сигналите, които съм получавала, са само за забавени преписки по административни дейности, които сме искали да бъдат процедирани, така както закона изисква“. На въпрос как ще реагира на ареста на кмета на район „Младост“ в качеството си на неин шеф столичният кмет коментира: „Не съм шеф на районните кметове. Подчертавам, че всички районни кметове са избрани мажоритарно от гражданите на съответния район. Имаме само координационни взаимоотношения. Доста често се бърка, че съм шеф на районните кметове, но това не е така. Шефове са им гражданите, които са ги избрали“. В отговор на въпрос сблъсквала ли се е с проблеми в тези координационни взаимоотношения с Десислава Иванчева, Йорданка Фандъкова посочи: „Проблемите са със забавени процедури по различни теми, включително и дейности на общината. Опитвали сме се да помагаме на район „Младост““. „Не деля кметовете нито по партиен, нито по друг признак. Хората в районите очакват и от мен като кмет на града да свършим работа по ремонти, поддръжка на района и инвестиции. В „Младост“ изграждаме голяма детска градина. Очаквам да започне и първият етап на парк „Въртопо“ всеки момент. Взаимоотношенията ни са чисто служебни“, каза още кметът.", "date": "2018.04.17", "title": "Фандъкова с първи думи за ареста на кмета на \"Младост\""}
{"url": "http://www.novinite.bg/articles/158829/Kadiev-sled-aresta-Ivancheva-nikoga-ne-e-bila-moe-proteje", "text": "Георги Кадиев отговори след ареста на кметицата на район „Младост“. По непотвърдена информация Десислава Иванчева е хваната с подкуп за 70 000 евро. „Иванчева никога не е била мое “протеже”. Издигнаха я протестиращите от Младост, без каквато и да е намеса от наша страна. 100% от концепция, логистика, финасиране и поне 80% от изпълнение на кампанията бяха от #НормалнаДържава“, пише Кадиев в социалната мрежа. „Направихме го с вярата, че помагаме на гражданското общество. Разграничихме се месеци след това. Иванчева никога не достигна нивото на управленец“, допълни той, като уточни, че се е извинил. „За мен Младост бе огромно лично разочарование и огромен урок. Жалко. Можеше да е символ на нов начин на правене на политика. Вместо това избра парите и опошли всичко. И въпреки това, продължавам да вярвам, че сме на правилния път. Ангажирани, активни граждани, подпомагани от политици с кауза. Винаги ще има грешки и провали. Но пътят е този“, заключи Кадиев в поста си.", "date": "2018.04.17", "title": "Кадиев след ареста: Иванчева никога не е била мое “протеже\""}
{"url": "http://www.novinite.bg/articles/158828/Radev-udostoi-s-pochetniya-si-znak-prezidenta-na-Mejdunarodnata-filatelna-federaciya-Taj-Peng-Hian", "text": "Държавният глава Румен Радев удостои днес президента на Международната филателна федерация Тай Пенг Хиан с Почетния знак на българския президент. Отличието беше връчено за приноса на Тай Пенг Хиан за напредъка на българското маркоиздаване и филателия, както и за развитието на световното филателно сътрудничество. „Филателията е много повече от увлекателно хоби и с основание може да бъде наречена изкуство, защото събира в себе си културата на народите по света“, заяви на срещата на „Дондуков“ 2 българският държавен глава. Президентът отбеляза, че в съвременната дигитална ера, когато всички работят с електронни писма, особено ценно и индивидуално преживяване е изпращането на писма с марки по пощата. Румен Радев акцентира върху дългата история на българското филателно движение, чиято активна дейност продължава и днес. Гостът и неговите заместници са в София за заседание на Борда на директорите на престижната организация. Тя е основана през 1926 г., обединява 95 национални съюза и представлява интересите на 150 милиона колекционери на пощенски марки в света. По-рано през деня в присъствието на ръководството на Международната филателна федерация и последователи на Ордена на Тамплиерите в България бе пусната в употреба пощенска марка в блок, посветена на 900 години от създаването на рицарската организация.", "date": "2018.04.17", "title": "Радев удостои с почетния си знак президента на Международната филателна федерация Тай Пенг Хиан"}
{"url": "http://www.novinite.bg/articles/158814/Maya-Manolova-se-sreshtna-s-protestirashti-shivachki", "text": "Омбудсманът Мая Манолова се срещна с протестиращи над 200 шивачки, оставени без заплати от работодателя си, австрийска фирма. Служителите на предприятието, базирано в Индустриална зона Раковски, са били неприятно изненадани след почивката за великденските празници. В първия работен ден са им връчени известия за откриване на процедура по несъстоятелност и закриване на дейността, в което се посочва, че те са в платен престой до второ нареждане. Шивачките не са получили заплата и половина. Омбудсманът Мая Манолова ги посъветва да не се съгласяват на предложеното им прекратяване на трудовото правоотношение по взаимно съгласие, защото това ще ги лиши от възможността да получават обезщетение за безработица от Бюрото по труда. Тя ги посъветва още да изчакат да се натрупат две пълни заплати, което ще даде възможност да си получат дължимото от Фонда за гарантиране на вземания на работници при фалит на предприятие, съгласно последните законодателни промени при такива ситуации. Фирмата е работила повече от десет години, всичко е било точно, няма друго нарушение освен досега - неплащане на заплатите за март, посочиха от екипа на Мая Манолова. От Инспекцията по труда ще се свържат с представителя на фирмата за да бъде съставен акт за неплащане на заплатите, предписание да го направят в определен срок. Ако не бъде изпълнено, ще бъдат наложени административни мерки, съгласно Кодекса на труда.", "date": "2018.04.17", "title": "Мая Манолова се срещна с протестиращи шивачки"}
{"url": "http://www.novinite.bg/articles/158833/Ninova-BSP-nyama-da-izlachi-nominacii-za-kandidati-za-KEVR", "text": "„Ние няма да излъчваме номинации за кандидати за КЕВР. Това е единодушно решение наИБ на БСП. Това е зависим орган.“ Това заяви лидерът на БСП Корнелия Нинова следизнесеното заседание на ИБ на партията в Благоевград. Тя добави, че БСП иска смяна намодела на подобен тип управление на органите, на взимане на решения от тях. „Затованяма как ние да предложим кандидати за КЕВР в енергийния сектор. Ние няма дапредложим нито един. По принципни съображения“, отсече Нинова.", "date": "2018.04.17", "title": "Нинова: БСП няма да излъчи номинации за кандидати за КЕВР"}
{"url": "http://www.novinite.bg/articles/158775/Koga-shte-stane-zadaljitelno-oborudvaneto-na-avtobusite-s-kolani", "text": "В момента не е задължително в автобусите да има колани за пътниците, но ако ги има – е задължение на пътника да си го постави. Това обясни в ефира на NOVA Станислав Иванов от ГЕРБ.По думите му след 2007 г. има европейска директива, която задължава производителите на автобуси да оборудват превозните средства с колани за пътниците. „Идеята на Министерството на транспорта е да се задължат всички автобуси, да сложат колани, независимо кога са произведени”, заяви Станислав Иванов.„В момента коланите са задължителни, когато ги има. За старите автобуси, за да се поставят колани, това е конструктивно изменение. Всеки автобус, на който се сложат, трябва да отиде в производителя си или в лаборатория в Германия, за да мине техническо изпитание”, коментира Георги Свиленски от БСП.Станислав Иванов обясни, че около 40% от автопарка у нас е от автобуси, произведени след 2007 г., тоест са оборудвани с колани. Независимо дали има колан в автобуса, или няма, застраховката на пътника важи.", "date": "2018.04.17", "title": "Кога ще стане задължително оборудването на автобусите с колани"}
{"url": "http://www.novinite.bg/articles/158781/Zaradi-poseshtenieto-na-voenna-delegaciya-v-Sofiya-shte-ima-ogranichenie-na-dvijenieto", "text": "Заради посещението на военна делегация, до 13.30 ч. се забранява престоят и паркирането на пътни превозни средства по северозападната дъга на пл. \"Св. Александър Невски\" между ул. \"Оборище\" и ул. \"11-ти август\", съобщиха от общината. Забрана има и за участък на ул. \"Оборище\" между ул. \"Г.С.Раковски\" и пл. \"Св. Александър Невски\". От 11.50 до 13.30 часа се забранява влизането на пътни превозни средства по ул. \"Оборище\" между ул. \"Г.С.Раковски\" и пл. \"Св. Александър Невски\", при необходимост и по преценка на отдел \"Пътна полиция\" при СДВР.", "date": "2018.04.17", "title": "Заради посещението на военна делегация в София ще има ограничение на движението"}
{"url": "http://www.novinite.bg/articles/158789/Zasileni-proverki-za-skorostta-v-cyalata-strana-utre", "text": "24-часови засилени проверки на скоростта на пътя ще проведе Пътна полиция в рамките на операция \"24 часа скорост\".Тя започва в 6 ч на 18 април и приключва в 6 ч на 19 април.Тя е заложена в календара на Европейската мрежа на службите на Пътна полиция /TISPOL/ и аналогични проверки ще има на територията на целия Европейски съюз.Основната цел на операцията е контрол на скоростта, която е една от основните причини за тежки пътнотранспортни произшествия. В акцията ще участват 314 служители. Ще се следи от 684 точки за контрол с 148 мобилни камери, 28 преносими и 23 стационарни камери.", "date": "2018.04.17", "title": "Засилени проверки за скоростта в цялата страна утре"}
{"url": "http://www.novinite.bg/articles/158793/Praznichnoto-patuvane-vav-vlakovete-veche-samo-s-rezervaciya", "text": "В празнични дни клиентите на БДЖ ще могат да пътуват по най-натоварените направления само след предварителна резервация на място, пътниците без резервация ще бъдат връщани. Това обяви пред бТВ изпълнителният директор на БДЖ Владимир Владимиров.Мярката се налага след поредните случаи с препълнени вагони покрай Великден. Според статистиката от 550 влака препълнени са били 17, като само в 10 е имало проблеми и то само в една част от участъците, каза Владимиров.По думите му БДЖ е било изненадано от наплива на пътници в някои участъци, затова не са предвидили по-големи състави. \"Извинявам се на всички пътници, които са били поставени в такива условия, но по време на празниците пътуват много повече хора, отколкото обикновено, и невинаги можем да се справим с тези ситуации. Затова сега предприемаме няколко краткосрочни мерки и едно дългосрочно решение - закупуването на нови композиции\", каза Владимиров. По думите му генералният проблем е, че в дружеството седем години текат тежки реформи и от него са излезли 640 млн. лева за погасяване на задължения и други плащания, а не за инвестиции.\"Твърде често сме изненадани от това как хората изведнъж решават да пътуват и не можем да предвидим такова нещо. Има много хора, които идват в последния момент на гарите, те не са направили резервации, нямат предварително закупени билети, но желаят да пътуват\", обясни Владимиров. Пътническата застраховка на БДЖ не включва обезщетение за стрес Затова на следващите празници ще бъдат предприети нови мерки - освен резервациите, правостоящите ще бъдат ограничени до 20 души във вагоните с купета и до 10 души в тези без купета.Продажбата на билети с предварително запазено място за Гергьовден започва на 23 април. Резервацията трябва да се направи предварително на място. Разработва се билетоиздаващата система и в момента се внедрява по доста гари, когато бъде завършена, всичко ще може да се прави онлайн. Без да се ангажира с твърди срокове, Владимиров изчисли, че до края на мандата на това правителство би трябвало да има модерни мотрисни влакове по релсите на България. По думите му във всички нови влакове ще има и видеонаблюдение", "date": "2018.04.17", "title": "Празничното пътуване във влаковете вече само с резервация"}
{"url": "http://www.novinite.bg/articles/158830/Simeonov-obsadi-s-AIKB-i-CEEP-predizvikatelstvata-na-pazara-na-truda-v-Balgariya", "text": "Заместник министър-председателят по икономическата и демографскаполитика Валери Симеонов обсъди с главния секретар на Европейскияцентър на работодателите и предприятията, предоставящи услуги от общинтерес (СЕЕР) Валерия Ронцити и председателят на Асоциация наиндустриалния капитал в България Васил Велев недостига на кадри включови за България сектори и предложения за конкретни мерки с целразрешаване на този проблем.По време на срещата бяха обсъдени решения в краткосрочен план,посредством внос на работни сила от страни извън ЕС – приоритетно такива,в които има голяма българска диаспора и посредством квалифициране набезработни и неактивни лица. В дългосрочен план е необходима реформавъв финансирането на висшето образование, прецизиране на план – приемавъв висшите училища, системна работа със завършващите ученици и технитесемейства с оглед адекватна професионална ориентация.Главният секретар на CEEP подкрепи предложенията и мерките затрудова миграция, които АИКБ и другите национално представениработодателски организации са подготвили.", "date": "2018.04.17", "title": "Симеонов обсъди с АИКБ и CEEP предизвикателствата на пазара на труда в  България"}
{"url": "http://www.novinite.bg/articles/158803/Do-dva-meseca-promenyat-organizaciyata-na-rabota-na-TELK", "text": "Системата на ТЕЛК-овете работи толкова, колкото й позволяват възможностите, а те очевидно не са много големи, което наложи промяна в методиката, по която ще се работи и ще се оценяват хората с увреждания. Това коментира пред БНТ Минчо Коралски, изпълнителен директор на Агенцията за хората с увреждания.Преди седмица проектът за промени в ТЕЛК предизвика гнева на хората с увреждания и правителството изтегли наредбата. Затова обсъждането й започна отново. \"След около два месеца ще имаме нов начин на организация на работата на ТЕЛК и нов инструментариум.В края на миналата седмица се проведе заседание в Министерството на здравеопазването, на която беше постигната една много висока степен на съгласие както между колегите от здравеопазването, така и национално представителните организации на и за хората с увреждания\", съобщи той. Работоспособността трябва да се определя за конкретен вид работа и се определя в един единствен случай, когато възниква правото на инвалидна пенсия, коментира още Минчо Коралски.", "date": "2018.04.17", "title": "До два месеца променят организацията на работа на ТЕЛК"}
{"url": "http://www.novinite.bg/articles/158821/Kakvo-poskapvane-na-toka-iskat-trite-energodrujestva-ot-1-yuli", "text": "Вече е ясно какво поскъпване на тока искат трите енергодружества от 1 юли.Най-голямо увеличение искат от ЧЕЗ – 5 на сто за дневния ток за бита и 51 – за нощния. ЕВН искат средно с 4% повече. При „Енерго-Про“ исканото увеличение е между 2 и 3 на сто.За малките фирми, които не са на свободния пазар, от ЧЕЗ предлагат токът да поскъпне с малко над 20%, но за сметка на това в пиковите часове електроенергията да е с 21% по-евтина спрямо предходния период. От ЕВН искат с 2% повече, а от „Енерго-Про“ искат промяна само за нощната тарифа за бизнеса.", "date": "2018.04.17", "title": "Какво поскъпване на тока искат трите енергодружества от 1 юли"}
{"url": "http://www.novinite.bg/articles/158782/Shefat-na-BDJ-Kompaniyata-e-spasena-ot-falit", "text": "Искам да се извиня на всички пътници, които са изпитали неудобства по време на празниците. Взимаме мерки, които са краткосрочни и дългосрочни. За следващите празници предвиждаме да се пътува само с предварителна резервация. Ще направим разяснителна кампания. По този начин няма да има претъпкани влакове, защото понякога наистина сме изненадани от пътникопотока.    Това каза в сутрешния блок на БТВ изпълнителният директор на БДЖ Владимир Владимиров. \"В БДЖ текат тежки реформи. Много от средствата отиват за погасяване на задълженията. Заварихме едно съсипано дружество. В БДЖ от много години не са правени инвестиции и това трябва да се спре. Последният вагон, който се запали, е бил напълно изряден. В неговото запалване има външна намеса. Това показаха всички проверки\", разкри шефът на БДЖ. \"Най-вярното твърдение е, че с влак ще се стига от София до Бургас за три часа и половина. В момента тече процедура за новите влакове. Всички критерии са ясни. Щом тя приключи, до две години това ще е факт. Надявам се до края на мандата на това правителство да има нови мотрисни влакове по релсите на България. Ние сме държавата, в която се инвестира най-малко в железопътна инфраструктура. Към този момент компанията е спасена от фалит\", завърши Владимиров.", "date": "2018.04.17", "title": "Шефът на БДЖ: Компанията е спасена от фалит"}
{"url": "http://www.novinite.bg/articles/158770/Bez-voda-na-9-mesta-v-stolicata", "text": "\"Софийска вода\" временно ще прекъсне водоснабдяването в части от столицата днес, съобщиха от дружеството.Реконструкция на уличен водопровод на ул. „Черни връх“ в с. Бистрица налага спиране на водоподаването от 09:00 до 19:00 часа на с. Бистрица.Подмяна на уличен водопровод под ул. „Полк. Стойно Бачийски“ в кв. „Карпузица“ налага спиране на водоподаването от 09:00 до 19:00 часа на кв. Карпузица - зоната ул. \"Княжевска\", ул. \"Войводина могила\", ул. \"Поточе\"; ж.п. линия София - Перник, ул. \"Гербер\", ул. \"Буря\"; кв. Горна Баня - зоната ж. п. линия София-Перник, ул. \"Ехо\", улица \"Извор\", ул. \"Топло изворче\", ул. \"Вечерница\", бул. \"Никола Петков\", ул. \"Георги Богоровски\", ул. \"Планиница\", ул. \"Перуника\", ул. \"Лотос\", ул. \"Гръсниче\", ул. \"Урал\", ул. \"Градище\", ул. \"Синьо езеро\", ул. \"Дон\", ул. \"Подлозище\", местност \"Подлозище\", ж.п. линия София- Перник. Във връзка с реконструкция на уличен водопровод на бул. „Мадрид“ в кв. „Подуяне“, се налага спиране на водоподаването от 09:30 до 18:30 часа на бул. „Мадрид“ от ул. „Черковна“ до бул. „Ситняково“; ул. „Буная“ от бул. „Мадрид“ до ул. „Франсис де Пресансе“.Поради подмяна на сградно водопроводно отклонение на ул. „Ловджийска чешма“ в с. Панчарево, се налага спиране на водоподаването от 10:00 до 18:00 часа на ул. „Ловджийска чешма“. Без вода заради подмяна на сградно водопроводно отклонение на ул. „Владимир Минков Лотко“ в кв. „Христо Ботев“ ще бъдат от 9:00 до 17:00 часа в района на ул. „Георги Спасов“ , ул. 514, ул. 511. Монтаж на спирателен кран на ул. „Околовръстна“ в с. Казичене налага спиране на водоподаването от 09:00 до 16:00 часа на ул. „Никола Петков“, ул. „Околовръстна“, ул. „Свети Свети Кирил и Методий“. Изграждане на сградно водопроводно отклонение на ул. „Резньовете“ в местност „Гърдова глава“ налага спиране на водоподаването от 09:30 до 19:00 часа на ул. „Резньовете“ от ул. „Чукар“ до ул. „Панчарица“.Прекъсване на сградно водопроводно отклонение на бул. „Илиянци“ в кв. „Военна рампа“ налага спиране на водоподаването от 09:00 до 19:00 часа на бул. „Илиянци“ от ул. „ Локомотив“ до река Суходолска, ул. „Първа Българска армия“ от бул. „Илиянци“ до ул. „ Константин Преславски“, ул. „Шлосер“, ул. „Павел Бобеков“.Реконструкция на уличен водопровод на бул. „Сливница“ в жк. „Захарна фабрика“, се налага спиране на водоподаването от 09:00 до 21:00 часа от бл. 71 до бл. 79. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx . “Софийска вода” АД предварително се извинява на своите клиенти за причинените временни неудобства!", "date": "2018.04.17", "title": "Без вода на 9 места в столицата"}
{"url": "http://www.novinite.bg/articles/158800/Veche-nyama-pryaka-opasnost-za-jivota-na-ranenite-ot-katastrofata-kraj-Vakarel", "text": "Има позитивна промяна в състоянието на пострадалите при катастрофата до Вакарел, настанени в УМБАЛ \"Св.Анна\"-София АД. Пациентите са стабилизирани и контактни и добрата новина е , че вече няма пряка опасност за живота им. Изписана е една от по- леко пострадалите пациентки. Жената е била с охлузни рани, съобщиха от болницата.В момента се извършват операции на две от пациентките.", "date": "2018.04.17", "title": "Вече няма пряка опасност за живота на ранените от катастрофата край Вакарел"}
{"url": "http://www.novinite.bg/articles/158822/Ministar-Karanikolov-Na-Balkanite-e-nujen-strategicheski-investicionen-plan", "text": "На Балканите е нужен стратегически инвестиционен план за региона,който ще обедини ресурсите, така че най-важните проекти засвързаност и растеж да се реализират. Това заяви министърът наикономиката Емил Караниколов при откриването на международнияфорум „Инфраструктура за растеж“, организиран от Българска банказа развитие. На Форума водещи европейски финансисти и икономисти,министри и банкери дискутират възможностите за финансирането наинфраструктурната и икономическа свързаност на Балканите.Караниколов посочи, че няма друга добра алтернатива за региона,освен свързаността, инфраструктурното развитие и европейскатаперспектива на държавите. „Тук започваме важния дебат заизточниците и механизмите на финансиране – без тях всичко щеостане само добро пожелание. Колкото повече инвестиции всвързаност между страните на Балканите се реализират успешно,толкова повече се разгръща икономическият потенциал на целиярегион и на всяка от нашите икономики“, допълни той.По думите му време е за хибридното финансиране, като се поставяфокус върху синергията между Фонда за стратегически инвестиции,европейските средства и ресурсите на националните банки заразвитие. „Трябва да започнем да строим, защото инфраструктурата екръвоносната система на икономиката, а споделянето на риска исъчетаването на инвестиционните ресурси, увеличава ангажиментитеза успех у всички“, каза още министърът на икономиката.2„Това, което пречи на всички страни на Балканите, е липсата насвързаност между нас – по-добри пътища, жп инфраструктура, газоваи електрическа връзка. Това е от ключово значение заблагосъстоянието на хората и развитието на региона”, отбеляза ощеКараниколов.От своя страна заместник-министърът на икономиката ЛъчезарБорисов посочи, че Балканите вече са на картата на световнитеинвестиционни процеси, като се наблюдава изместване на инвестициикъм региона. „Държавите от региона не трябва да са конкуренти, апартньори, като банките за развитие могат да са първият механизъмза сътрудничество за икономиката, обществото и всички видовеинфраструктура.Форумът е своеобразно продължение на срещата на Европейскатабанка за развитие в Лондон, на която участваха лидерите на всичкидържави от региона. На нея беше обсъдена възможността запривличане на по-голяма подкрепа от финансовия и публичния секторза реализирането на стратегически инфраструктурни проекти и по-доброто използване на средствата от плана Юнкер.Основната цел е дасе постави началото на диалог с европейските финансови институциии банките за развитие от региона за постигане на икономическияпросперитет и стабилността на Балканите.", "date": "2018.04.17", "title": "Министър Караниколов: На Балканите е нужен стратегически  инвестиционен план"}
{"url": "http://www.novinite.bg/articles/158772/KAT-Vodachite-u-nas-se-dvijat-s-po-visoka-skorost-ot-neobhodimoto", "text": "Доказано е - не само в България, а в целия ЕС - скоростта е най-сериозният причинител на тежки ПТП-та. И по причина \"скорост\" или \"несъобразена скорост\" с пътните условия ПТП-тата в повечето случаи са с тежко ранени и загинали. Това обясни в ефира на БНТ главен инспектор Росен Рапчев от КАТ. Когато е ниска скоростта - дори да има ПТП - то ще е само с материални щети, допълни той.Главен инспектор Росен Рапчев: В държави подобни на нашата - Унгария, Чехия - установените нарушения са с пъти по-малко, отколкото в България. А ние в България разполагаме с по-малко технически средства. Какво означава това - че в България водачите се движат с по-висока скорост от необходимото.За предишната операция \"Скорост\" миналата година в Чехия 1000 точки за контрол са имали, а в България сме имали 415 точки за контрол. И са установени в Чехия 3000 нарушения, а в България 3500.В тазгодишната акция \"Скорост\" точките за контрол се увеличават и ще бъдат 684 точки, ще има и повече технически средства тази година, разказа той. Точките за контрол ще бъдат в големите населени места, по основните пътни направления - магистрали и главни пътища, както и през нощта по третокласната мрежа, допълни инспектор Рапчев.", "date": "2018.04.17", "title": "КАТ: Водачите у нас се движат с по-висока скорост от необходимото"}
