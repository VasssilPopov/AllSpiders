{"url": "http://www.novinite.bg/articles/156094/Proveryavat-sobstvenici-na-luksozni-koli-i-imoti-za-nad-polovin-milion-leva", "text": "Главният прокурор  е разпоредил проверка на територията на цялата страна за произхода на средствата на лицата, придобили  на стойност над 500 000 лева, както и луксозни автомобили. Това съобщиха от пресцентъра на прокуратурата.През 2015 г. и 2016 г. 245 лица са придобили  на стойност от 500 000 до 800 000 лева, а 120 лица са придобили имоти на стойност над 800 000 лева.На територията на страната се управляват 50 автомобила „Майбах“, 193 автомобила „Бентли“, 31 автомобила „Ламборджини“, 68 автомобила „РолсРойс“ и 93 автомобила „Ферари“.До главния прокурор  е постъпила информация от Централното управление на НАП за 365 физически лица, придобили през 2015 г. и 2016 г.  с цена над 500 000 лв.Главният прокурор е сезиран и от Главна дирекция „Национална полиция“ - МВР със справки за установени леки автомобили от марките „РолсРойс“, „Ферари“, „Ламборджини“, „Майбах“ и „Бентли“, управлявани на територията на Република България от български граждани. В справките е посочено, че срещу част от физическите лица има заявителски материали в МВР за евентуални престъпления от общ характер, включително за извършени данъчни престъпления и измами.Предоставената информация от НАП и Главна дирекция \"Национална полиция\" е преценена като повод за извършване на проверка, предвид наличие на данни за извършени данъчни престъпления /чл. 255 и сл. от НК/ и пране на пари /чл. 253 от НК/, поради което главният прокурор е разпоредил на прокуратурите предприемане на действия на територията на цялата страна.По направлението „лица, управляващи “Установено е, че в България се притежават и управляват 50 автомобила „Майбах“, 193 автомобила „Бентли“, 31 автомобила „Ламборджини“, 68 автомобила „РолсРойс“ и 93 автомобила „Ферари“.Възложено е на изпълнителния директор на Националната агенция за приходите извършване на данъчни проверки по предоставените от МВР данни, при които да се установят най-малко: датата на придобиване и стойността на МПС, като се изискат договор за покупка, фактура или митническа декларация (ЕАД), както и произхода на паричните средства за закупуването на МПС.Указано е да се извърши анализ на получените доходи, с цел установяване наличието на средства за придобиването на автомобилите. При деклариране на заемни средства, ще се изследва произхода им, съответно декларирани ли са те по реда на чл. 50 от ЗДДФЛ /както от заемодателя, така и от заемополучателя/. Указано е също да се анализира доколко посочената цена на придобиване на МПС съответства на действителните пазарните цени към момента на сделката.Ако бъде установено, че съответното МПС е управлявано от друго лице, различно от собственика, е разпоредено да се изиска информация за основанието за предоставянето на МПС, времето за предоставяне, както и наличието на насрещна престация.По направлението „лица, придобили  на стойност над 500 000лв.“Установено е, че в периода 2015 г. – 2016 г. в България общо 245 лица са придобили  на стойност от 500 000 до 800 000 лева, а 120 лица са придобили имоти на стойност над 800 000 лева.Възложено е на изпълнителния директор на Националната агенция за приходите извършване на данъчни проверки на лицата, които през 2015г. и 2016 г. са придобили имоти на стойност над 500 000 лева, включително и анализ на получените доходи, с цел установяване наличието на средства за придобиването на тези имоти.Възложени са проверки на органите на МВР , в хода на които следва да се съберат данни за продавачите на имотите, кога и къде са извършени сделките, наличието на свързани лица, фирми и тяхната дейност, декларирани доходи, извършени разходи, банкови сметки, движението на проверяваните средства по банковите сметки и др.След приключване на проверките по двете направления, ще бъде предоставена допълнителна информация за последващите действия от страна на прокуратурата.", "date": "2018.01.29", "title": "Проверяват собственици на луксозни коли и имоти за над половин милион лева"}
{"url": "http://www.novinite.bg/articles/156118/Uchenici-dariha-sredstva-za-priyuta-v-Novi-han", "text": "Ученици от Свищов са дарили средства за приюта в село Нови хан, съобщиха от пресцентъра на общинската администрация. Събрани са 300 лева, които са внесени по обявената сметка на приюта. Инициативата е част от малък социален проект, който учениците от 9 \"А\" клас на СУ \"Николай Катранов\" са разработили с подкрепата на учителя по психология Милена Богданова - Личева. Идеята е била те на практика да приложат познанията си за планиране, усвоени в часовете по психология и логика. В рамките на една седмица младите хора са реализирали начинанието, привличайки за каузата своите съученици, учители и родители.", "date": "2018.01.29", "title": "Ученици дариха средства за приюта в Нови хан"}
{"url": "http://www.novinite.bg/articles/156097/Mariya-Gabriel-Naj-golemiyat-problem-na-jertvite-na-nasilie-e-che-te-ne-govoryat", "text": "„В Истанбулската конвенция се говори за мъже и за жени, но е направено определение за пол, което е характеристика за социалност. Няма трети пол, няма бракове. Това, което е много важно е да се разбере е, че в този документ имаме цялостна системна защита, за да направим борбата срещу насилието над жени наша обща кауза, както и да се криминализират тези деяния”, каза пред Канал 3 българският еврокомисар Мария Габриел. „Най-големият проблем на жертвите на насилие е, че те не говорят, а мълчат. Днес 70 процента от учениците между 13 и 16 години казват, че познават някого жертва на домашно насилие. Трябва да наблегнем на превенцията. Много по-лесно е да предпазиш нещо да не се случи, отколкото след това да понасяш последствията”, сподели още тя. „Имаме нужда от много по-сериозна дискусия. България е сред страните, които нямат статистически данни за насилие. В цялата конвенция думата „пол” е за характеристики на мъже и жени такива каквито са приети от едно общество. Когато говорим за социално конструирани роли, трябва да се направи така, че жената да не бъде дискредитирана. Тази конвенция ни дава още една възможност да покажем силата на семейството и какво значи равенството между мъжете и жените”, категорична беше Мария Габриел, предаде БГНЕС.", "date": "2018.01.29", "title": "Мария Габриел: Най-големият проблем на жертвите на насилие е, че те не говорят"}
{"url": "http://www.novinite.bg/articles/156100/286-ucheni-s-podpiska-do-parlamenta-v-podkrepa-na-Istanbulskata-konvenciya", "text": "286 учени внасят днес в Народното събрание отворено писмо, в което обявяват своята подкрепа за ратифицирането на Истанбулската конвенция. Това е втората поред акция на учените в подкрепа на ратифицирането Конвенцията на Съвета на Европа за превенция и борба с насилието над жени и домашното насилие. Преди дни 100 преподаватели излязоха с декларация в защита на Истанбулската конвенцията.В своето писмо учените настояват решението за Конвенцията да не бъде основано върху страхове и неразбиране, а върху рационални аргументи. Те посочват, че ратифицирането на Истанбулската конвенция не въвежда понятието \"трети пол\" и няма за цел да узакони еднополовите бракове, каквито внушения има.Преподавателите пишат още, че няма как да не подкрепят Конвенцията, тъй като тя е насочена към преодоляването на структурното неравенство, основано на пола.OFFNews публикува пълния текст на отвореното писмо:", "date": "2018.01.29", "title": "286 учени с подписка до парламента в подкрепа на Истанбулската конвенция"}
{"url": "http://www.novinite.bg/articles/156091/8-tejki-katastrofi-za-denonoshtie", "text": "През изминалото денонощие на територията на страната са станали 8 тежки катастрофи, съобщават от МВР. Ранени са 11 човек, информира МВР. В София са станали 113 леки и три тежки катастрофи. Трима са пострадали, предаде БГНЕС.", "date": "2018.01.29", "title": "8 тежки катастрофи за денонощие"}
{"url": "http://www.novinite.bg/articles/156111/BSP-iska-ostavkite-na-rakovodstvoto-na-BDJ", "text": "\"Даваме 24 часа на министъра на транспорта Ивайло Московски да освободи цялото ръководство на БДЖ. Ако не го направи - ще искаме неговата оставка\". Това каза заместник-председателят на парламентарната група на „БСП за България“ Георги Свиленски, цитиран от Агенция „Фокус“.Свиленски коментира разследването на NOVA за нарушения в БДЖ, както и смъртните заплахи, които служител на холдинга получи от свой ръководител, след като беше излъчено в ефир разследването.  „Представяте ли си каква наглост имат служители към подчинените си“, коментира Свиленски. Той поиска Сметната палата да направи одит в БДЖ, а Инспекцията по труда да провери работното време на машинистите. От БСП искат и оставката на заместник-министъра на транспорта Ангел Попов, а причината - днешното уволнение на Кънчо Димитров, директор на областния отдел на ДАИ – София.„Не може да бъде уволнен дисциплинарно човек, който е сезирал прокуратурата, ДАНС, изпратил три сигнала до министър-председателя“, коментира Георги Свиленски.", "date": "2018.01.29", "title": "БСП иска оставките на ръководството на БДЖ"}
{"url": "http://www.novinite.bg/articles/156113/BSP-s-ultimatum-kam-Moskovski-Ili-ostavka-na-shefovete-na-BDJ-ili-tvoyata", "text": "БСП даде ултиматум на министъра на транспорта Ивайло Московски до 24 часа да уволни ръководството на БДЖ и заплаши, че ако не го направи, то партията ще поиска неговата оставка.Той добави, че случаите, които излязоха в медиите през последните дни са показани от левицата още през 2016 г., отново на пресконференция.Той бе категоричен, че борбата с корупцията в дружеството приключва с уволнението на тези двама служители, които са имали доблестта да разкажат какво се случва с ремонтите, заплащането на машинистите и футболния отбор в БДЖ.Народният представител припомни още, че тогава са изнесени факти и схеми, които не са променени и до днес.Той попита защо спортистите в този клуб са назначени в БДЖ,  след като са картотекирани като футболисти.Свиленски бе категоричен:Той заяви, че левицата настоява министър Московски да освободи цялото ръководство на БДЖ.Той заяви, че  не може в 21 век, в държава член на ЕС, служители да бъдат заплашвани с думите - „мъртъв си” за това, че са се осмелили да дадат сигнал за корупция. „От БСП многократно сме използвали всички възможности да задаваме въпроси и да търсим отговорността и мерките, които се взимат, за решаване на проблемите на БДЖ“. Това заяви народният представител от левицата Димитър Данчев.Той припомни случаи, в които локомотив се запали на гара, а дефектни спирачки станаха причина за инцидент с влак.Той подчерта, че служителите работят много часове, извън допустимата норма, ремонти се извършват некачествено, спрени са влакове, а хора се извозват с автобуси, има и съкратен график за движение на влаковете.„Тези инциденти са заплаха за здравето и живота на хората. На този фон, БДЖ поддържа футболен отбор. Това е недопустимо“, категоричен е народният представител. Според бившият изпълнителен директор на БДЖ Християн Кръстев е недопустимо машинистите да имат толкова много работни часове. По думите му има начин да бъдат подсигурени достатъчен брой локомотивни машинисти и оправданието на управлението на БДЖ не е истина. Той опроверга думите на изпълнителния директор на БДЖ, че такива ремонти, които сега се правят, се извършвали от десетилетия.Той обясни какъв е принципът на ремонтите сега, а именно - в депо на БДЖ, с персонал на БДЖ, с техника, оборудване и пари на БДЖ, а накрая се плаща на частна фирма.", "date": "2018.01.29", "title": "БСП с ултиматум към Московски: Или оставка на шефовете на БДЖ, или твоята"}
{"url": "http://www.novinite.bg/articles/156115/Rekontra-ot-Cvetan-Vasilev-A-parite-deto-Peevski-gi-nosi-na-Cacarov", "text": "\"Списъкът с политици, за които се твърди, че са получавали големи суми от КТБ, може да е манипулация от страна на Лазов (Бисер Лазов, главен свидетел по делото КТБ - б.р.), да изпълнява поръчка и да назовава едни имена, а други да прикрива. Всичко е възможно от такъв човек. Но той е най-малкият проблем.\"Това казва бившият шеф на КТБ Цветан Василев в интервю пред информационния сайт Frognews.Василев е бил потърсен да коментира изнесената от Люба Кулезич информация за списък със свидетелските показания на Бисер Лазов, според когото много политици и обществени фигури са получавали големи суми пари по лично разпореждане на банкера.На въпроса кой е големият проблем, Василев отговаря:\"Ще ви кажа, но преди това ще спомена, че Делян Пеевски е носил на главния прокурор Сотир Цацаров по сто хиляди евро на месец. Лично той ми е казвал, че ги носи директно на обвинител номер едно. Самият Пеевски е взимал големи суми. Сега касиерката казва, че някои документи се били изгубили при преместване на офиса й. Много интересно. Как са се загубили, нали прокуратура и полиция нахлу там, тършува и прибра всичко, което е важно, както самата тя твърди. Да не би да са изчезнали листовете, където фигурират инициалите Д.П. и Д.П 1? Както стана с тефтерчето на Филип Златанов, което се загуби по пътя към прокуратурата, а в него се мъдреха същите инициали? Не се съмнявам, че прокуратурата се е подготвила със своите тези за процеса, но все пак ще й се наложи да отговаря на доста въпроси. Съвсем обикновени въпросчета.\"Василев добавя, че наистина важният въпрос е кой събори банката е кой разграби активите ѝ.\"Отговорите ще разкрият генезиса на управлението и зависимостите между властите – законодателна, изпълнителна, съдебна прюс медиите. Да допуснем хипотетично, че някакви пари са давани. Но техният сбор ще е 10, 20 дори 50 милиона. Тази сума не може да е основание за фалит. Банката е имала над 6 млрд активи. За тях ми е думата. Само три от тях – Виваком, НУРТС и „Петрол“ правят близо 3 милиарда, към момента преди фалита, по борсови оценки. Били мои, твърдят участниците в удара срещу КТБ. Как така са мои, а чрез квестурата са в ръцете на други хора? Това ще трябва да се обясни. Като се види ролята на Пеевски и прокуратурата в разгрома на банката, чрез един анонимен сигнал, чийто автор не е разпитан и до ден днешен, ще лъсне цялата зловеща картина на един престъпен заговор, замислен и реализиран от хора на върха в държавата. Вътре е името и на сегашния премиер\", казва бившият шеф на КТБ, който сега се намира в Белград.", "date": "2018.01.29", "title": "Реконтра от Цветан Василев: А парите, дето Пеевски ги носи на Цацаров?"}
{"url": "http://www.novinite.bg/articles/156104/Balgarite-patuvali-poveche-prez-2017g", "text": "Пътуванията на български граждани в чужбина през декември 2017 г. са 459.2 хил., или с 15.6% над регистрираните през декември 2016 година. Това сочи статистика на Националния статистически институт (НСИ). Увеличение на пътуванията на български граждани в сравнение със същия месец на предходната година е отчетено към Турция - с 18.6%, Сърбия - със 17.3%, Гърция - с 14.7%, Румъния - с 10.8%, Австрия - с 10.4%, бившата югославска република Македония - с 10.0%, Германия - с 8.5%, Италия - с 6.3%, и други. Същевременно намаляват пътуванията към Руската федерация - с 32.5%, Украйна - с 22.3%, Швейцария - с 20.0%, и други. В сравнение с декември 2016 г. e регистрирано увеличение при пътуванията по всички наблюдавани цели: с цел почивка и екскурзия - с 42.2%, със служебна цел - с 11.4%, и с други цели - с 6.3%. Най-голям относителен дял от общия брой пътувания на български граждани в чужбина през декември 2017 г. формират пътуванията с други цели (гостуване, обучение, посещение на културни и спортни мероприятия) - 49.1%, следвани от пътуванията с цел почивка и екскурзия - 27.6%, и пътуванията със служебна цел - 23.3%. През декември 2017 г. най-голям брой пътувания на български граждани са осъществени към: Турция - 103.4 хил., Гърция - 86.7 хил., Германия - 39.2 хил., Сърбия - 32.8 хил., Румъния - 32.2 хил., бившата югославска република Македония - 30.5 хил., Италия - 17.1 хил., Австрия - 15.2 хил., Испания - 11.1 хил., Обединеното кралство - 10.2 хиляди. През декември 2017 г. посещенията на чужденци в България са 596.1 хил., или с 12.2% повече в сравнение с декември 2016 година. Регистрирано е увеличение при всички наблюдавани цели: с други цели (вкл. гостувания и транзитни преминавания) - с 13.3%, с цел почивка и екскурзия - с 12.3%, и със служебна цел - с 9.7%. Транзитните преминавания през страната са 23.3% (138.9 хил.) от всички посещения на чужденци в България. От общия брой чужденци, посетили България през декември 2017 г., делът на гражданите от Европейския съюз е 55.8%, или с 13.0% повече в сравнение със същия месец на предходната година. Увеличават се посещенията на граждани от Италия - с 32.7%, Германия - с 18.7%, Обединеното кралство - с 15.4%, Гърция - с 15.1%, Румъния - с 4.2%, и други. Същевременно намаляват посещенията на граждани от Хърватия - с 21.2%, Испания - с 12.7%, Чешката република - с 0.6%, и други. Увеличават се и посещенията на граждани от групата „Други европейски страни“ с 10.0%, като най-голям е ръстът на посещенията на граждани от Турция - с 13.5%. През декември 2017 г. преобладава делът на посещенията с други цели - 46.4%, следвани от посещенията с цел почивка и екскурзия - 35.1%, и със служебна цел - 18.5%. Най-много посещения в България през декември 2017 г. са реализирали гражданите от: Румъния - 126.1 хил., Гърция - 108.3 хил., Турция - 94.8 хил., бившата югославска република Македония - 45.1 хил., Сърбия - 43.9 хил., Германия - 20.5 хил., Украйна - 15.5 хил., Израел - 10.9 хил., Обединеното кралство - 10.4 хил., Италия - 10.3 хиляди.", "date": "2018.01.29", "title": "Българите пътували повече през 2017г."}
{"url": "http://www.novinite.bg/articles/156101/Prokuraturata-prodaljava-bitkata-s-KEVR-za-novite-ceni-na-prirodniya-gaz", "text": "Върховна административна прокуратура атакува и на следваща инстанция пред съда цената на природния газ. Това стана ясно от съобщение на Върховната административна прокуратура, която протестира решението на софийския административен съд за решението на КЕВР.Става дума за повишението от 1 април м.г. с което синьото гориво поскъпна с 29,6%. Според прокуратурата са били накърнени правата на участници в административното производство, които с изключение на „Булгаргаз“ ЕАД, изразяват несъгласие с повишението на цените, описвано като „шоково“ и „гибелно“.В атакуваното решение на КЕВР е предвидено през второто тримесечие на 2017г. клиентите на \"Булгаргаз\" да плащат съответно по 370.98 или по 363,26лева за 1000 куб. метра без акциз, ДДС и такса за пренос (19,73 лева за 1000 куб. м). През първото тримесечие цената на суровината е била 280,21 лева за 1000 куб. метра.От прокуратурата посочват още, че административният съд е нарушил и разпоредби от Закона за енергетиката.", "date": "2018.01.29", "title": "Прокуратурата продължава битката с КЕВР за новите цени на природния газ"}
{"url": "http://www.novinite.bg/articles/156105/Pikat-na-gripa-e-dostignat", "text": "В четвъртата седмица от януари броят на заболелите от грип се задържа, затова можем да кажем, че пикът е достигнат, коментира директорът на Националния център по заразни и паразитни болести проф. Тодор Кантарджиев пред БНТ.Около 121 хиляди са били болните през последната седмица. Очаква се през следващата седмица броят им да започне да намалява.Проф. Кантарджиев допълни, че риск от втора вълна винаги има.", "date": "2018.01.29", "title": "Пикът на грипа е достигнат"}
{"url": "http://www.novinite.bg/articles/156090/Izdirvat-deca-chrez-Facebook", "text": "България получи шанса да е една от първите държави в региона, която въвежда и ще използва при необходимост системата „AMBER Alert – изчезнало дете\", предаде БГНЕС. „AMBER Alert – изчезнало дете” представлява система, свързана с приложението на Facebook, която дава възможност на правоохранителните органи да изпратят съобщение, съдържащо актуална снимка и информация за издирваното дете, до всички потребители на социалната мрежа, намиращи се в радиус от 200 км от локацията на изчезване. С над 2 милиарда потребители, този инструмент е изключително силен при издирването на изчезнали деца с опасност за живота и здравето им. Въвеждането на системата „AMBER Alert – изчезнало дете” се случва благодарение на доброто сътрудничество през последните 4 години между сектор „Киберпрестъпност“ към ГДБОП - МВР и компанията Facebook Inc и в контекста на българското председателство на Съвета на ЕС.   Стартът ще бъде даден на 29 януари, на пресконференция в ГДБОП, в която ще участват представители на ръководството на МВР и на ГДБОП, както и директорите по сигурността във Facebook Inc за Европа.", "date": "2018.01.29", "title": "Издирват деца чрез Facebook"}
{"url": "http://www.novinite.bg/articles/156082/Gripnata-vakanciya-prodaljava-i-prez-tazi-sedmica-v-6-oblasti", "text": "Лекари прогнозират пик на заболяванията. Най-дълго ще почиват учениците в София-град - до 6 февруари включително, заради междусрочната ваканция. До сряда в грипна ваканция са училищата в Хасково и Ямбол, а до утре - в София-област, Бургас и Габрово. Заради грипната епидемия са ограничени профилактичните прегледи, ваксините, свижданията в болници и детските, и женски консултации, предаде БНТ.", "date": "2018.01.29", "title": "Грипната ваканция продължава и през тази седмица в 6 области"}
{"url": "http://www.novinite.bg/articles/156103/Obyaviha-gripna-epidemiya-v-oblastite-Montana-i-Vraca", "text": "Регионалния здравен инспекторат във Враца обявява грипна епидемия на територията на област Враца от днес, 29.01.2018 г. На училищата в областта е препоръчано да бъдат преустановени учебните занятия, съобщиха от Министерството на здравеопазването. Грипна епидемия е обявена и на територията на област Монтана, като се преустановяват учебните занятия от утре, 30 януари, до петък – 02 февруари включително. До второ нареждане на територията на двете области се преустановяват детските и женските консултации, свижданията в лечебните заведения за болнична помощ и провеждането на профилактични имунизации.", "date": "2018.01.29", "title": "Обявиха грипна епидемия в областите Монтана и Враца"}
{"url": "http://www.novinite.bg/articles/156081/Dneven-horoskop-za-ponedelnik-29-yanuari-2018-g", "text": "Ще преоткриете партньора си по един нов начин. И ще се влюбите още веднъж. Ще усещате силен прилив на радост и приятни емоции.Възможно е нещо да разклати семейния баланс. Вслушайте се в сърцето си и не позолявайте на дребните неща да разрушават голямото.Вършите задълженията на работното си място бавно, но с много старание и това дава подобаващите резултати. Очаква Ви романтична изненада от близкия човек. Вижте повече на : ", "date": "2018.01.29", "title": "Дневен хороскоп за понеделник, 29 януари 2018 г."}
{"url": "http://www.novinite.bg/articles/156108/Grisho-otpadna-ot-Top-3-na-sveta", "text": "АТР публикува седмичното си обновяване на ранглистата в мъжкия тенис и с това официализира изпадането на българската звезда Григор Димитров от Топ 3 на света. Това обаче беше ясно още с класирането на Марин Чилич на полуфиналите на „Australian Open“ миналата седмица и отпадането на българина на четвъртфинал, съобщавa Gong.bg.   Сега именно хърватинът, който впоследствие игра и финал и го загуби от Роджър Федерер, е новият член на тройката на най-добрите тенисисти. Той стига до тази позиция за първи път в кариерата си.   Лидер продължава да е Рафаел Надал, въпреки че отпадна сравнително рано в Мелбърн. Той обаче има само 155 точки аванс пред втория Роджър Федерер и скоро може да има рокада на върха. Ако такава наистина се случи, Маестрото ще стане най-възрастният номер едно в света.   Иначе активът на Димитров след „Australian Open“ падна до 4630 точки. Той има само 20 повече от петия в света Александър Зверев, но рокади до следващото обновяване на класацията няма да има, тъй като тази седмица никой от водещите тенисисти няма да участва в турнир.  Най-големите придвижвания напред в ранглистата след първия за годината турнир от Големия шлем записват и най-големите изненади в него. Кореецът Хьон Чун, когото ще гледаме на живо на DIEMA XTRA Sofia Open, скача с цели 29 места до 29-та позиция в света.   Подобен огромен скок прави и Кайл Едмънд, който отстрани Григор Димитров в Мелбърн. Британецът се изкачва с цели 23 места до 26-то. Другата сензация от Австралия Тенис Сандгрен, който отстрани Стан Вавринка и Доминик Тийм, вече е 55-и в света, но именно негов е и най-големият скок - от цели 42 позиции.   Унгарецът Мартон Фучович, който стана първият представител на родината си на 1/8-финал в Мелбърн, скача със 17 места до 63-то и също записва впечатляващо покатерване в класацията на АТР.", "date": "2018.01.29", "title": "Гришо отпадна от Топ 3 на света"}
{"url": "http://www.novinite.bg/articles/156092/Lunno-zatamnenie", "text": "Предстои първото лунно затъмнение за годината и то е пълно. То ще се случи на 31-ви януари и в знака на Лъва. Затъмненията, слънчеви или лунни, са моменти, в които новолунието или пълнолунието за месеца се намират в определена близост до лунните възли. Това са кризисни моменти и обикновено седмицата, в която се случва затъмнението, не е подходяща за взимане на важни решения и пристъпване към действия или към нови инициативи. Това е време, в което като с прожектор се осветяват теми и ситуации, които са стояли по-скрити и сега ви се дава възможност да ги наблюдавате. Отново прави впечатление близостта на Венера до Южния възел и до Слънцето във Водолей, което сочи, че продължава да е актуална темата за отношенията, която стартира преди около две седмици с новолунието в Козирог. Твърде вероятно е в настоящия период да се срещате с хора, с които сте имали отношения в миналото си и сте ги оставили незавършени или неизяснени. Като по-кризисен момент затъмнението може да ви извади от баланс и да ви вкара в ситуации, в които се налага да отработвате уроци, през които имате да минавате. Подходящо през този период е да наблюдавате възможно най- обективно случващото се, за да сте след това в състояние да вземете най-правилните решения. Времето е подходящо за диети, пречистване, медитации, занимания с йога и всякакви практики в тази сфера, които ви привличат и ви помагат да останете съсредоточени и в състояние на покой.", "date": "2018.01.29", "title": "Лунно затъмнение"}
{"url": "http://www.novinite.bg/articles/156116/Protest-na-raboteshti-v-obrazovanieto-i-socialnata-sfera-v-Kardjali", "text": "Недоволство в Кърджали. Работещи в  училищното и детско здравеопазване, образованието и социалните дейности протестират  срещу това, че в общинския бюджет не са предвидени достатъчно средства за техните сфери. Организатор на шествието е КНСБ. От синдиката твърдят, че с този бюджет директорите на детски градини не могат да изпълняват функциите си. Очаква се протестиращите да връчат протестна декларация на ръководството на общината.", "date": "2018.01.29", "title": "Протест на работещи в образованието и социалната сфера в Кърджали"}
{"url": "http://www.novinite.bg/articles/156099/Pesen-za-Putin-specheli-Grami", "text": "Песента „Путин“ на американския композитор и изпълнител Ранди Нюман, посветена на руския президент, бе отличена с награда \"Грами\", предаде Франс прес. Песента е замислена като ироничен химн в прослава на руския президент, който ще се яви на избори за четвърти мандат и ако ги спечели, ще остане на власт до 2024 г., отбелязва БТА. \"Путин може да захранва ядрен реактор с лявото полукълбо на мозъка си. Когато си свали ризата, подлудява жените\", пее 74-годишният Ранди Нюман. В края на песента подема женски хор, който представлява гласа на руския народ: \"Вие ще ни отведете в обетованата земя\". Певецът отвръща: \"Прави сте, защото аз съм мъжът Путин (Putin Man)\". Ранди Нюман е получавал шест пъти награди \"Грами\" и два пъти \"Оскар\". Автор е на песента \"Обичам Лос Анджелис\" (\"I Love L.A.\") и на една от песните във филма \"Toy Sory\", но също и на сатирични песни.", "date": "2018.01.29", "title": "Песен за Путин спечели \"Грами\""}
{"url": "http://www.novinite.bg/articles/156085/Nova-ataka-v-Kabul", "text": "Изстрели и експлозии са били чути рано тази сутрин в Кабул в района на военната академия в афганистанската столица. Районът е отцепен от полицията. Към момента не са известни повече подробности. Атаката се случва дни след смъртоносния атентат, при който загинаха най-малко 100 души, предаде БНТ.", "date": "2018.01.29", "title": "Нова атака в Кабул"}
{"url": "http://www.novinite.bg/articles/156089/Nivoto-na-reka-Sena-v-Parij-dostigna-kulminaciya-tazi-nosht", "text": "Нивото на  се повиши значително тази нощ в Париж, но не достигна историческия си рекорд, преди да започне бавно да спада, предаде Франс прес, цитира Дарик.Реката, която минава през френската столица край музеи и паметници, достигна кулминация от 5,84 метра или 4 метра над нормалното. Това е по-малко от нивото през юни 2016 г. от 6,10 м, както и от историческия рекорд от 8,62 метра през 1910 г., посочва АФП. Седем парижки гари на една от най-натоварените железопътни линии ще останат затворени най-малко до 5 февруари заради придошлата река. В района на Париж ситуацията постепенно се подобрява, но водите на Сена ще спадат много бавно, съобщи представителка на общината. \"Ако говорим за пълно нормализиране, ще са необходими седмици\", добави тя.", "date": "2018.01.29", "title": "Нивото на река Сена в Париж достигна кулминация тази нощ"}
{"url": "http://www.novinite.bg/articles/156096/Rumanskiyat-parlament-se-sabira-izvanredno-za-da-glasuva-novoto-pravitelstvo", "text": "Румънският парламент се събира на , за да гласува новото правителство, предложено от  миналата седмица. Това ще бъде третият кабинет на Социалдемократическата партия за по-малко от година.Предложените за министри от Дънчила ще бъдат изслушани в парламентарните комисии, а след обяд се очаква да започне пленарно заседание, на което да бъде гласуван вот на доверие на новия кабинет.Социалдемократите и коалиционният им партньор Алианс на либералите и демократите имат мнозинство в парламента и вотът вероятно ще мине - така Румъния за първи път ще има жена премиер.", "date": "2018.01.29", "title": "Румънският парламент се събира извънредно, за да гласува новото правителство"}
{"url": "http://www.novinite.bg/articles/156107/Kremal-Novi-sankcii-na-SASht-sa-opit-za-namesa-v-izborite", "text": "Един обновен списък със санкционирани от САЩ компании и физически лица е опит за намеса в президентските избори, насрочени за март. Това е позицията на Кремъл по казуса, цитирана от Ройтерс.Очакванията са по-късно днес Вашингтон да публикува доклад, който може да доведе до нови санкции срещу руски олигарси. Говорителят на президентската институция в Русия Дмитрий Песков коментира, че в Москва на този очакван доклад се гледа като опит за намеса в изборния процес.\"Не сме съгласни с това и смятаме, че няма да има влияние\", допълни още Песков пред журналисти.Според него публикуването на този списък не означава нищо, просто стартира нова вълна на санкции и в Москва ще анализират какво следва.В петък финансовото министерство на САЩ съобщи за включването на нови компании, сред които и \"Силовые машини\", в санкционираните във връзка с неизпълнението на Минските споразумения физически и юридически лица.\"Силовые машини\" е един от доставчиците на оборудване за ТЕЦ-ове и за АЕЦ \"Козлодуй\" у нас.", "date": "2018.01.29", "title": "Кремъл: Нови санкции на САЩ са опит за намеса в изборите"}
{"url": "http://www.novinite.bg/articles/156109/Parvi-vaorajen-obir-na-bitkojni-vav-Velikobritaniya", "text": "Двама британски брокери на  са станали жертва на въоръжен  от страна на четирима маскирани, които ги принудили да преведат  по сметка, съобщи Франс прес, позовавайки се на в. \"Дейли мейл\". Изданието изтъква, че това е първият подобен случай на  на виртуална валута.Нападението е извършено миналия понеделник в южното английско село Моулсфорд. Четиримата нападатели с качулки на главите проникнали в жилището на 31-годишната Ейми Джей и 30-годишния Дани Астън и принудили мъжа да направи финансов превод на  от компютъра си.Според националния фирмен регистър Ейми Джей и Дани Астън са директори на компанията Астън диджитъл кърънсис (Aston Digital Currencies), специализирана в управление на инвестиционни портфейли с , регистрирана на домашния им адрес.Компанията е създадена през 2017 година в момент, когато биткойнът струвал около 2500 евро. Оттогава курсът на тази криптовалута силно се промени, като на 17 декември достигна максимална стойност от 16 323 евро. След това курсът му отново спадна под прага от 10 000 евро.До този момент никой не е арестуван, но според полицията в Темс Вали нападателите може би са се насочили специално към Дани Астън поради историята на трансакциите му в интернет.Използвайки псевдоним, той извършил над 100 000 трансакции с  с 16 375 различни партньори. Някои от тях го препоръчали заради добрите му постижения, като използвали истинското му име, което може да е позволило на нападателите да го открият.Криптовалутите са , създавани чрез криптографски методи. Най-известната от тях е биткойнът, който съществува от 2009 година. За разлика от физическите валути като еврото или долара, те не се регулират от никоя централна банка или правителство.", "date": "2018.01.29", "title": "Първи въоръжен обир на биткойни във Великобритания"}
{"url": "http://www.novinite.bg/articles/156112/Maj-se-prostrelya-s-pushka-v-doma-si-v-Burgas", "text": "Мъж на 61 години се е прострелял в сърцето със законно притежавана ловна пушка в дома си в Бургас, съобщиха от полицията. Сигнал е подаден днес, малко след 12:30 ч. От полицията съобщават, че напоследък мъжът имал здравословни проблеми. Към момента се извършва оглед от следствено-оперативна група.Разпитват се свидетели на инцидента. Тялото на мъжа ще бъде откарано за аутопсия в бургаската болница.", "date": "2018.01.29", "title": "Мъж се простреля с пушка в дома си в Бургас"}
{"url": "http://www.novinite.bg/articles/156117/Strelba-v-portugalsko-uchilishte-edin-chovek-e-zaginal", "text": "Един човек е загинал при стрелба в португалско училище, съобщава полицията.Инцидентът е станал в град Назаре. Между роднините на двама ученици е възникнал конфликт в двора на учебното заведение. Единият от тях е открил огън, ранявайки 67-годишен мъж, който по-късно е починал в болницата.Стрелецът е задържан от полицията.", "date": "2018.01.29", "title": "Стрелба в португалско училище: един човек е загинал"}
{"url": "http://www.novinite.bg/articles/156080/Dnes-shte-bade-predimno-slanchevo", "text": "Днес ще бъде предимно слънчево, с временни увеличения на облачността. Ще духа умерен северозападен вятър. Ще се затопли и максималните температури ще бъдат между 9° и 14°.Атмосферното налягане е значително по-високо от средното за януари – слабо ще се понижи.Над планините ще е предимно слънчево. Ще духа силен северозападен вятър. Максималната температура на височина 1200 метра ще бъде около 6°, на 2000 метра – около 0°.Над Черноморието ще бъде предимно слънчево. Ще духа умерен северозападен вятър. Максимални температури на въздуха: 11-13°. Температурата на морската вода е 6°. Вълнението на морето ще бъде 1-2 бала.", "date": "2018.01.29", "title": "Днес ще бъде предимно слънчево"}
{"url": "http://www.novinite.bg/articles/156114/Profesionalnite-uchilishta-vav-Vraca-na-kontraprotest", "text": "Контрапротест организираха професионалните училища във Враца. Те застанаха срещу протеста на колегите си от средното училище „Христо Ботев”. Преди дни от там се обявиха против националния план прием, с който се орязва броят на паралелките.Констрапротестиращите са направили подписка в подкрепа на държавния план-прием и ще я внесат до всички институции.Хората на шествието, което мина през центъра на града и на последвалия митинг бяха категорични, че професионалното обучение трябва да се подкрепи, защото само то може да подготви кадрите, които са необходими на бизнеса.", "date": "2018.01.29", "title": "Професионалните училища във Враца на контрапротест"}
{"url": "http://www.novinite.bg/articles/156083/I-dnes-zavisheni-niva-na-fini-prahovi-chastici-v-Sofiya", "text": "Според прогнозната информация на Столична община най-голямо се очаква да бъде превишаването в кв. \"Хиподрума\" и \"Надежда\". Заради трайното замърсяване на въздуха в столицата вчера за първи път жителите на града можеха да ползват така наречения зелен билет с цена 1 лев за всички линии. Той е част от мерките, с които Столичната община търси решение на проблема с мръсния въздух, предаде БНТ.Стойностите на фините прахови частици в някои райони стигнаха 6 пъти над нормата.За намаляване на замърсяването от общината призовават да се използва градски транспорт, при ходене пеша да се избира маршрут, който не е покрай големите булеварди и домакинствата, които се отопляват на дърва и въглища, при възможност да използват електрически уреди. ", "date": "2018.01.29", "title": "И днес завишени нива на фини прахови частици в София"}
{"url": "http://www.novinite.bg/articles/156086/Zvezdite-na-Grami-preminaha-po-cherveniya-kilim-s-beli-rozi", "text": "С бели рози преминаха по червения килим гостите на церемонията на наградите \"Грами\" в Ню Йорк. Десетки звезди изразиха солидарност с движенията срещу сексуалния тормоз - \"Time`s Up\" и \"MeToo\". Рапърът Кендрик Ламар и американският изпълнител Бруно Марс спечелиха по три отличия. Две награди спечели филмът \"Ла Ла Ленд\". Посмъртно с \"Грами\" бяха удостоени актрисата Кари Фишър и канадският певец и поет Ленард Коен, предаде БНТ.", "date": "2018.01.29", "title": "Звездите на \"Грами\" преминаха по червения килим с бели рози"}
{"url": "http://www.novinite.bg/articles/156084/Slujitelite-na-zatvorite-izlizat-na-protest-na-profesionalniya-si-praznik", "text": "Те настояват за 20% увеличение на заплата, изравняване на добавките заради тежките условия на труд и увеличаване на щата. Надзирателите започват поетапни протести в цялата страна пред всички затвори. Решението за протестите беше взето след среща миналата седмица в правосъдното ведомство с министър Цецка Цачева, където не бе постигнато съгласие по основните им искания, предаде БНТ.", "date": "2018.01.29", "title": "Служителите на затворите излизат на протест на професионалния си празник"}
{"url": "http://www.novinite.bg/articles/156087/Vijte-kade-spirat-vodata-na-30-yanuari-v-stolicata", "text": "На 30 януари 2018 г. (вторник), във връзка с подмяна на сградно водопроводно отклонение на ул. „Деян Белишки“, жк. „Гоце Делчев“, се налага спиране на водоподаването от 10:00 до 16:00 часа на клиентите на „Софийска вода”, живеещи в района на: ул. „Деян Белишки“ от бул. „Тодор Каблешков“ до ул. „Силиврия“ ул. „Силиврия“ от ул. „Деян Белишки“ до ул. „Славовица“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Деян Белишки“№40-42. На 30 януари 2018 г. (вторник), във връзка с изграждане на сградно водопроводно отклонение на ул. „Овче поле“, Център, се налага спиране на водоподаването от 10:00 до 18:00 часа на клиентите на „Софийска вода”, живеещи в района на: ул. „Овче поле“ от бул. „Тодор Александров“ до бул. „Александър Стамболийски“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Овче поле“ и бул. „Тодор Александров“. На 30 януари 2018 г. (вторник), във връзка с монтаж на спирателен кран на ул. „Нарцис“, с. Лозен, се налага спиране на водоподаването от 9:00 до 17:00 часа на клиентите на „Софийска вода”, живеещи в района на: ул. „Съединение“, ул. „Кирил и Методий“, ул. „Ралица“ ул. „Ален мак“, ул. „Мусала“, ул. „Мургаш“, ул. „Нарцис“, ул. „Хризантема“, ул. „Латинка“, ул. „Незабравка“  При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Янко Панайотов“ ъгъла с ул. „Искра“.   На 30 януари 2018 г. (вторник), във връзка с изпълнение на инвестиционен проект за реконструкция на уличен водопровод на ул. „Борова гора“ с. Кокаляне, се налага спиране на водоподаването от 9:00 до 21:00 часа на клиентите на „Софийска вода”, живеещи в района на: ул. Борова гора, ул. Батийница, ул. Люляк от ул. Падинето до ул. Батийница ул. Явор, ул. Латинка, ул. Теменуга от ул. Батийница до ул. Борова гора ул. Калина № 15   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Димитър Гущанов“ ъгъла с ул. „Железопътна “. След възстановяване на водоснабдяването е възможно временно повишаване  мътността на водата. След реализацията на този инвестиционен проект клиентите на „Софийска вода” живеещи в района ще почувстват значително подобреното качество на предоставяните услуги. На 30 януари 2018 г. (вторник), във връзка с изпълнение на инвестиционен проект за реконструкция на уличен водопровод и изграждане на битова канализация на ул. „Стара планина“ с. Войнеговци, се налага спиране на водоподаването от 9:00 до 21:00 часа на клиентите на „Софийска вода”, живеещи в района на: по ул. “Стара планина“ от ул. „Вършец“ до последната спирка на „Масов градски транспорт“   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Стара планина“ . След възстановяване на водоснабдяването е възможно временно повишаване  мътността на водата. След реализацията на тези инвестиционни проекти клиентите на „Софийска вода” живеещи в района ще почувстват значително подобреното качество на предоставяните услуги. На 30 януари 2018 г. (вторник), във връзка с реконструкция на уличен водопровод на ул. „Княз Борис I“ , гр. Банкя , се налага спиране на водоподаването от 09:30 до 20:00 часа на клиентите на „Софийска вода”, живеещи в района на: ул. „Патриарх Евтимий“ от ул. „Трапезица“ до ул. „Княз Борис I“ ул. „Княз Борис I“ от ул. „Антим I“ до ул. „Трапезица“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Трапезица“ ъгъла с ул. „Патриарх Евтимий“.   Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството -  . “Софийска вода” АД предварително се извинява на своите клиенти за причинените временни неудобства! Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2018.01.29", "title": "Вижте къде спират водата на 30 януари в столицата"}
{"url": "http://www.novinite.bg/articles/156110/Lordovete-na-bunt-sreshtu-pravitelstveniya-zakonoproekt-za-Brekzita", "text": "Законопроектът за излизането на Великобритания от ЕС е фундаментално сбъркан и трябва да бъде преработен в няколко посоки, са казали членове на горната камара на британския парламент, цитирани от вестник \"Гардиън\", ден преди лордовете да започнат обсъждането на документа.Конституционната комисия на камарата е стигнало до извода, че законопроектът в сегашния си вид крие редица юридически рискове и трябва да бъде значително променен, макар че вече е гласуван от долната камара.Вестникът предрича, че в Камарата на лордовете предстоят бурни дебати, когато документът постъпи там в сряда или четвъртък. Очаква се дори онези лордове, които подкрепят оставането в Евросъюза, да прокарат решение, в което да се изразява съжаление, че обществеността се лишава от шанса за повторен референдум относно Брекзита.В навечерието на предстоящата битка комисията препоръча големи промени, които могат да бъдат дебатирани на по-късен етап от минаването на проектозакона през камарата.Целта на закона е да транспонира законодателството на ЕС в британското с цел това да стане преди деня на Брекзита, фиксиран за 29 март 2019 г. Според комисията на лордовете обаче тази задача е била усложнена не само от \"мащаба и сложността\" си, но и от проблеми при изложението на текста на документа.Лордовете, в частност, критикуват онези елементи на законопроекта, които дават право на правителството да внася промени в нормативните документи без парламентарен контрол, използвайки т.нар. пълномощия на крал Хенри Осми по аналогия с подобен указ, утвърден от него през 1539 г. и с който той си присвоява право да прави такива изменения.Освен редица конкретни недостатъци в документа, комисията предупреждава, че ако не може да бъде постигнато споразумение с местните администрации в Шотландия и Уелс относно децентрализацията на властовите пълномощия, върнати от Брюксел след Брекзита, това може да доведе до \"значителни конституционни последствия\". Накрая се стига до извода, че представеният проект като цяло е \"конституционно неприемлив\". Редица лордове не крият опозицията си срещу законопроекта, намирайки го за опит на правителството да узурпира власт, която не му принадлежи, отбелязва Ройтерс по този повод.Долната Камара на общините прие законопроекта на 17 януари на трето четене. Сега той трябва да бъде одобрен и от лордовете на три четения и ще придобие окончателен статут на закон едва след като и двете камари съгласуват текста до последната запетайка. Накрая и кралица Елизабет ще го одобри, давайки му т.нар. кралска санкция.", "date": "2018.01.29", "title": "Лордовете на бунт срещу правителствения законопроект за Брекзита"}
{"url": "http://www.novinite.bg/articles/156088/Protest-v-Kardjali", "text": "Работещи в сферата на училищно и детско здравеопазване, образование и социални дейности в Кърджали излизат на протест. Действията им са вследствие на обявения бюджет на общината за 2018 година, предаде БГНЕС.Протестиращите ще се събират в ранния следобед на 29 януари пред Дома на културата в града и след това ще продължат до общината, където ще започне митинг. По време на шествието ще бъде приета декларация, която ще бъде връчена на ръководството на общината.В декларация до всички синдикални организации, областният координатор на КНСБ в града Иванка Караколева посочи, че за пореден път приоритет в бюджета е капиталното строителство, а не работните заплати и допълнителни плащания. Според нея за образование са предвидени 150 000 лв. за дофинансиране или 12 500 лв. на месец, което е нищожна сума, имайки в предвид броя на поднормативните и маломерни паралелки в общината.", "date": "2018.01.29", "title": "Протест в Кърджали"}
{"url": "http://www.novinite.bg/articles/156095/Unikalna-sedemglava-lamya-s-koroni-moje-da-bade-vidyana-v-NIM", "text": "След реставрация в Националния исторически музей вече може да бъде видяна уникална каменна пластика с изображение на седемглава ламя с корони от ХIX век.Плочата е била част от външната украса на църквата „Св. Атанасий“ в с. Белополяне, Ивайловградско. Постъпила е за реставрация в НИМ и след приключване на възстановителните работи временно е изложена в музея. Черквата „Св. Атанасий\" в с. Белополяне е построена 1838 г. и е забележителен представител на възрожденската култова архитектура от първата половина на XIX век. Постройката е типична трикорабна едноапсидна псевдобазилика с петоъгълна кула-камбанария и богата релефна пластика по външните стени. Интерес представлява и интериорът на църквата, който е оригинален със своята двуетажна галерия. Иконите на иконостаса имат висока художествена стойност, като сред най-ценните са две поклоннически икони, донесени чак от Божи гроб в Йерусалим.Изработването на изключителната каменна пластика с изображение на седемглава ламя се отнася към XIX век, като произходът й засега не е установен. Към момента съществуват поне две теории за нейната символика. Едната е свързана с библейското възприятие на сатаната, в образ на седемглава ламя със седем рога – олицетворение на злото и тъмните сили.Другата теория има и конкретни археологически аналогии от района на Ивайловград. През 2014 г. в „Мраморния град“, както са наричали още средновековната крепост Лютица, е открита луксозна бронзова шпора с позлата и стъклена паста, върху която са изобразени седем глави на лами. Шпората е била част от военна екипировка на конник, участвал в атаката срещу Лютица в края на XIII век. През 1274 г. между Константинопол и Рим е сключена уния за приемане на „Свето причастие”, като част от православния ритуал. Много православни християни отказват да изпълняват западните ритуали, поради което от Италия са изпратени наказателни отряди, нанесли тежко опустошение на множество храмове, манастири и села из цяла Тракия.В руините на Лютица, в обгорелите пластове на историята се откриват сребърни монети на същите тези латински първенци, опустошавали българските земи в края на XIII век. В други жития латинците са били оприличавани директно със сатаната. По този начин в народната памет на Тракия е останал образът на седемглавата ламя с корони, които носят и характеристиките на западните корони, с остри като лъчи върхове. Корони посветени на седемте латински императора, коронясани в Константинопол и нанесли безброй щети на Балканите. Латинската империя управлява Константинопол от 1204 до 1261 г.След 1261 до 1383 г. латинските императори се водят в изгнание, тъй като византийските династии си връщат властта над „Царстващия град“. По този начин за 57 години има седем императори, коронясани в Константинопол, и те са представени като седем главя ламя с корони, която да напомня на миряните за многообразието на злото.Темата за ламята присъства и в народното творчество. С нейната  символика децата ще могат да се запознаят по време на занятия в Детският образователен център към НИМ.", "date": "2018.01.29", "title": "Уникална седемглава ламя с корони може да бъде видяна в НИМ"}
{"url": "http://www.novinite.bg/articles/156098/V-NDK-obsajdat-naj-golyamata-reforma-v-oblastta-na-zashtitata-na-lichni-danni", "text": "Най-голямата реформа в областта на защита на личните данни се обсъжда днес на експертна конференция на тема: „GDPR София“, която ще се проведе в НДК. Дискусията по повод влизането в сила на Общия регламент за защита на личните данни - General Data Protection Regulation (GDPR) се провежда под патронажа на Министерството за Българското председателство на Съвета на ЕС и е организирана от Дигитална Национална Коалиция, предаде БНТ.Регламентът влиза в действие през май 2018 година по време на Българското председателство и ще стане задължителен за всеки бизнес, опериращ с лични данни. Той ще наложи съществена промяна в работата на фирми и организации, които оперират с личните данни на европейски граждани – от спазването на редица разпоредби до определянето на значителни санкции за нарушителите.GDPR е най-важната промяна в регулирането на неприкосновеността на личните данни от 20 години насам.", "date": "2018.01.29", "title": "В НДК обсъждат най-голямата реформа в областта на защитата на лични данни"}
{"url": "http://www.novinite.bg/articles/156106/GDBOP-shte-informira-za-izcheznali-deca-prez-socialnite-mreji", "text": "Нова система за издирване на изчезнали деца ще заработи у нас в понеделник. ГДБОП ще използва социалните мрежи, за да разпространява информацията. Системата се казва „AMBER Alert – изчезнало дете“ и е свързана с приложението на Facebook. През нея правоохранителните органи ще изпращат съобщение, съдържащо актуална снимка и информация за издирваното дете. То ще бъде получавано от всички потребители на социалната мрежа, намиращи се в радиус от 200 км от мястото, на което е изчезнало или отвлечено дете.Системата съществува от 1996-а, когато в САЩ е отвлечено малко момиченце, докато кара колело с брат си. Няколко дни по-късно детето е открито мъртво, а убиецът не е открит. ", "date": "2018.01.29", "title": "ГДБОП ще информира за изчезнали деца през социалните мрежи"}
{"url": "http://www.novinite.bg/articles/156093/Roditeli-na-protest-vav-Vraca", "text": "Нова мярка да се закриват паралелки в елитните гимназии за сметка на това да се увеличат тези в професионалните, разгневи мнозина. Нашата кореспондентка във Враца Илиана Минковска успя да се срещне с родители и учители в едно от най-старите училища в града гимназията \"Христо Ботев\". Нея са завършили четирима министри,много учени и творци, хора с национална известност. Всички недоумяват защо с проекта за държавния план-прием, който трябва да влезе в сила от следващата учебна година, се закриват две от най-важните и желани профилирани паралелки в гимназията, предаде БНТ.", "date": "2018.01.29", "title": "Родители на протест във Враца"}
