{"url": "https://www.novinite.bg/articles/160250/Piyan-shofor-pomlya-tri-parkirani-koli-vav-Veliko-Tarnovo", "text": "Пиян шофьор помля три коли във Велико Търново. Сигналът за катастрофата е подаден около 05.30 часа тази сутрин, съобщиха от Областната дирекция на МВР. По първоначални данни „Фолксваген Гофл“, управляван от 39-годишен пиян великотърновец, е ударил три автомобила, паркирани на улица „Полтава“. Пробата с дрегер показала над 3 промила, казаха полицаи.Според постове на потребителите на фейсбук групата ''Дивотия до шия във Велико Търново'', става дума за сив \"Голф\", който последователно е нацелил колите, оставени пред блоковете. Няма информация за пострадали хора, но материалните щети са сериозни. Водачът е откаран в спешното отделение на Великотърновската болница, където му правят изследвания.", "date": "2018.05.27", "title": "Пиян шофьор помля три паркирани коли във Велико Търново"}
{"url": "https://www.novinite.bg/articles/160248/Ministar-Nankov-shte-uchastva-v-diskusiya-Magistrala-Hemus-vazrajdane-na-balgarskiya-Sever", "text": "Министърът на регионалното развитие и благоустройството Николай Нанков ще участва във втората среща на тема „Магистрала “Хемус” – възраждане на българския Север”. Тя ще се проведе на 28 май от 13 часа в голямата зала на Община Велико Търново.На събитието ще присъства и председателят на УС на АПИ инж. Дончо Атанасов.", "date": "2018.05.27", "title": "Министър Нанков ще участва в дискусия „Магистрала „Хемус“ – възраждане на българския Север“"}
{"url": "https://www.novinite.bg/articles/160242/Sofijska-voda-vremenno-shte-prekasne-vodosnabdyavaneto-v-nyakoi-chasti-na-stolicata", "text": "На 28 май 2018 г. (понеделник), във връзка с подмяна на спирателни крановена ул. „Александър Момчев“ жк. „Христо Смирненски“, се налага спиране наводоподаването от 10:00 до 19:00 часа на клиентите на „Софийска вода”, живеещи врайона на:ул. „Александър Момчев“, ул. „Мъдрен“ от ул. „Камчия“ до ул. „ХристоХалачев“, ул. „Ген. Георги Тановски“ от ул. „Мъдрен“ до ул. „Камчия“, ул.„Христо Халачев“- 148 ОУ , 157-ГИЧЕ , ДГ-65При продължителност на строително-ремонтните дейности над 12 часа „Софийскавода” ще осигури алтернативно водоснабдяване с водоноска на адрес: ул. „АлександърМомчев“ ъгъла с ул. „Мъдрен“.На 28 май 2018 г. (понеделник), във връзка с изместване на уличенводопровод на ул. „Монтевидео“ кв. „Овча купел“, се налага спиране наводоподаването от 09:00 до 21:00 часа на клиентите на „Софийска вода”, живеещи врайона на:по ул. „Монтевидео“ от ул. „Маестро Кънев“ до ул. „763-та“по ул. „Акад. Константин Пашев“ от ул. „Монтевидео“ до ул. „761“по ул. „761“ от ул. „Монтевидео“ до ул. „Промишлена“.При продължителност на строително-ремонтните дейности над 12 часа „Софийскавода” ще осигури алтернативно водоснабдяване с водоноска на адрес: ул. „Акад.Константин Пашев“ пред 25 ДКЦ и Шеста Обединена Районна болница.На 28 май 2018 г. (понеделник), във връзка с изграждане на сградноводопроводно отклонение на ул. „Охридско езеро“ жк. „Сердика“, се налага спиранена водоподаването от 10:00 до 18:00 часа на клиентите на „Софийска вода”, живеещи врайона на:по ул. „Охридско езеро“ от бул. „Никола Гешов“ до ул. „Никопол“При продължителност на строително-ремонтните дейности над 12 часа „Софийскавода” ще осигури алтернативно водоснабдяване с водоноска на адрес: ул. „Охридскоезеро “ ъгъла с ул. „Никопол“Телефонен център: 0800 121 21Бизнес парк София, Сграда 2Аwww.sofiyskavoda.bgПовече за „Софийска вода“: Предоставя услугите водоснабдяване, отвеждане и пречистване наотпадъчните води на територията на столичната община снаселение 1,4 милиона души Първото публично-частно партньорство и най-големиятинвеститор във водния сектор на страната 209,16 млн. лв. за подобряване на ВиК системата и опазванетона околната среда предвижда инвестиционната програма запериода 2017 – 2021 г. 42,5 млн. лв. инвестиции за 2016 г. 9 ноември 2010 г. „Софийска вода“ АД става част от „Веолия“,която придобива мажоритарния дял от 77,11% в дружествотоРемонтните дейности ще осигурят по-добро управление на водопроводната мрежакато максимално се ограничат зоните на евентуални бъдещи нарушения наводоснабдяването.Засегнатите от прекъсването на водата, могат да получат повече информация отТелефонния център на “Софийска вода” АД на телефон 0800 12121 или да следят заразвитието на всички текущи теренни дейности в реално време чрез Виртуалнияинформационен център на дружеството - http://www.sofiyskavoda.bg/water_stops.aspx", "date": "2018.05.27", "title": "„Софийска вода” временно ще прекъсне водоснабдяването в  някои части на столицата"}
{"url": "https://www.novinite.bg/articles/160244/V-Galiche-izbirat-kmet-na-balotaj", "text": "След 20 години под властта на скандалния Ценко Чоков днес хората в село Галиче избират нов кмет. На балотаж се явяват кандидатът на ГЕРБ Страхил Стоянов и на БСП Веселин Тушинов. На първия тур от вота миналата седмица Тушинов спечели 388 гласа, а Стоянов 369 при 61 % избирателна активност. Тогава гласуваха 915 избиратели от 1497 имащи право на глас.На територията на кметството бяха разкрити 4 избирателни секции. До изборите се стигна, след като през февруари съдът прекрати правомощията на предишния кмет на населеното място - Ценко Чоков, защото от 2016 г. е в ареста и не може да изпълнява задълженията си.", "date": "2018.05.27", "title": "В Галиче избират кмет на балотаж"}
{"url": "https://www.novinite.bg/articles/160245/SASht-i-Severna-Koreya-se-stremyat-kam-sreshta-na-12-yuni-v-Singapur", "text": "САЩ продължават да се стремят към провеждане на първата в историята американско-севернокорейска среща на 12 юни в Сингапур и подготовката за нея върви добре. Това заяви президентът Доналд Тръмп, след като прие в Белия дом освободения от Венецуела американец Джошуа Холт, предаде ТАСС.\"Много добре се справяме по отношение на срещата на върха със Северна Корея\", каза Тръмп, цитиран от Ройтерс. \"Върви много хубаво. Така че, гледаме към 12 юни в Сингапур. Това не се е променило. Ще видим какво ще стане\", добави той. Севернокорейският лидер Ким Чен-ун потвърди намерението си да води на 12 юни в Сингапур преговори с американския президент. Това заяви днес на пресконференция в Сеул президентът на Южна Корея Мун Дже-ин след вчерашната си среща с Ким в граничното селище Панминчжон, предаде ТАСС. \"Ким Чен-ун потвърди ангажимента си за денуклеаризация на Корейския полуостров\", каза южнокорейският президент. По думите на Мун, лидерът на Северна Корея е изразил безпокойство заради продължаващото напрежение в отношенията с Вашингтон. \"Той е обезпокоен от позициите на САЩ и за това дали те могат да предоставят на Северна Корея твърди гаранции за сигурност\", каза президентът. За решаване на този въпрос са необходими преки двустранни контакти, каза Мун и обеща да окаже активна подкрепа в тази насока. \"Надявам се след успешни преговори между лидерите на САЩ и КНДР да се състои тристранна среща на върха с участието на Република Корея, на която да бъде подписан документ за официално приключване на Корейската война\", каза той.Северна и Южна Корея обсъждат евентуално обещание за ненападение на САЩ към Севера и начало на преговори за сключването на мирен договор, съобщи високопоставен южнокорейски представител, цитиран от Ройтерс. \"За успеха на срещата на върха Северна Корея-САЩ проучваме различни начини да успокоим тревогите на Северна Корея в областта на сигурността\", каза източникът пред репортери. \"Това включва край на враждебните отношения, взаимно обещание за ненападение и начало на преговори за мирен договор на мястото на сегашното примирие\", добави той.", "date": "2018.05.27", "title": "САЩ и Северна Корея се стремят към среща на 12 юни в Сингапур"}
{"url": "https://www.novinite.bg/articles/160243/Na-Petdesetnica-se-praznuva-rojdeniya-den-na-Hristovata-carkva", "text": "Християнският празник Петдесетница се отбелязва на осмата неделя след Великден. Той е винаги в неделя и тази година денят е 27 май.На Петдесетница се празнува рождения ден на Христовата църква. На този ден Господ Иисус Христос основава църквата си на земята чрез изпращането на Светия Дух. Според библейското предание на 50-ия ден след Пасха в Ерусалим било пълно с поклонници, дошли за големия юдейски празник, посветен на Божието законодателство на планината Синай.Дванайсетте Христови апостоли и Божията майка били събрани на молитва в къщата, където преди 50 дни вечеряли преди Пасха заедно с Иисус Христос. Внезапно се чул шум, сякаш задухал силен вятър и изпълнил цялата къща, а над главата на всеки от молещите се явили пламъци, приличащи на огнени езици. Апостолите се изпълнили със Светия дух и започнали да славят Бога на всички езици, които дотогава не знаели. Пламъците били видимият знак за въздействието на Светия дух върху Христовите ученици, на които била дадена силата да проповядват Христовото учение на всички народи. Така били поставени основите на Църквата, затова и празникът Петдесетница се смята за неин рожден ден.След този ден апостолите постановили християните да възпоменават това велико събитие - слизането на Светия Дух - всяка година на този ден. Понеделникът след Петдесетница е празникът на Светия Дух. Този празник Църквата е установила заради величието на Пресветия и Животворящ Дух, чрез който ни се дарява всяка мъдрост и който е източникът на живота.За старозаветните Петдесетница бил един от трите велики празника. Първоначално празникът отбелязвал завършването на жътвата на ечемика. Празнувал се с приношение на хляб и жертвени животни като ден на радост и благодарност, припомнящ странстванията в пустинята и освобождението от Египет.В по-късни времена на този ден се отбелязвало получаването на Синайското законодателство, петдесет дни след излизането на евреите от Египет. Празникът бил тържествен и радостен, в Йерусалим се стичало голямо множество хора, за да принесат в благодарност на Бога установената от закона жертва. ", "date": "2018.05.27", "title": "На Петдесетница се празнува рождения ден на Христовата църква"}
{"url": "https://www.novinite.bg/articles/160246/Promenyat-dvijenieto-v-Sofiya", "text": "Въвежда се временна организация на движението за осъществяване на проекта „Жив килим от български рози”.Това съобщиха от пресцентъра на Столична община.От 06.00 до 24.00 часа днес и от 20.00 до 24.00 часа на 30 май 2018 г. се забраняват престоя и паркирането на пътни превозни средства по бул. „Витоша”, в частта при пилоните на Национален дворец на културата.Тази организация се въвежда във връзка с изпълнението на проект „Жив килим от български рози“ на Национален фонд „Култура“.Въвежда се организация на движението и заради изграждане на канализация в кв. „Горна баня“, ул. „Урал”, в София.От 00.00 часа на 28 май 2018 г. до 24.00 часа на 30 май 2018 г. се забранява влизането на пътни превозни средства по ул. „Урал” в кв. „Горна баня“, между ул. „Планиница” и ул. „Христо Стефчов“.За същия период се променя маршрутът на автобусна линия № 260 в посока кв. „Горна баня“, както следва: по ул. „Урал”, наляво по ул. „Планиница”, надясно по ул. „Христо Стефчов“ и по маршрута си.", "date": "2018.05.27", "title": "Променят движението в София"}
{"url": "https://www.novinite.bg/articles/160247/Otkriha-6-trupa-na-jeni-v-Meksiko", "text": "Телата на шест жени, отвлечени в петък от въоръжени мъже, бяха намерени вчера в северната част на Мексико, съобщиха местните власти, цитирани от Франс прес.Те са били отвлечени в хранително-вкусово предприятие в щата Тамаулипас. Телата им са намерени недалеч от мястото, откъдето са отвлечени.Разследва се причината за престъплението.Мексико е залято от вълна от насилие, свързано с наркотрафика. Откакто през декември 2006 г. започна военна офанзива на федералното правителство срещу трафиканти, над 200 000 души бяха убити.", "date": "2018.05.27", "title": "Откриха 6 трупа на жени в Мексико"}
{"url": "https://www.novinite.bg/articles/160249/S-izpiti-po-nemski-i-ispanski-zapochva-vtorata-kandidatstudentska-sesiya-v-SU", "text": "На 27 май с изпити по немски и по испански език започва втората кандидатстудентска сесия за учебната 2018/2019 г. на Софийския университет „Св. Климент Охридски”.Кандидатстудентският изпит по немски език е писмен с продължителност четири часа. Състои се от тест (А и Б), с които се проверяват лексическите и граматическите знания; текст за четене с разбиране; съчинение, свързано тематично с текста за четене с разбиране (дължина 200-220 думи); превод от немски на български език (около 1500 знака).Конкурсният изпит по испански език се провежда в рамките на изучавания в средното общообразователно училище лексико-граматичен материал, разширен до активното владеене на около 8000 думи и изрази, което предполага допълнителни самостоятелни занимания и четене на оригинална литература.Целта на изпита е да се проверят езиковите знания и умения на кандидат-студентите. Изпитът се състои от следните елементи: разбиране при четене, лексикални и граматични задачи към текста за разбиране, текст с пропуснати думи, граматични упражнения и съчинение. Максималният брой точки е 100. Времетраенето на изпита е около 120 минути.", "date": "2018.05.27", "title": "С изпити по немски и испански започва втората кандидатстудентска сесия в СУ"}
