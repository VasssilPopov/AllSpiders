{"url": "http://www.novinite.bg/articles/150155/Progovori-svidetel-po-aferata-Sudjukgejt", "text": "Помещение, разположено под офиса на ексдепутата от ГЕРБ Живко Мартинов, приличало на месарска фабрика. Там се съхранявали много колбаси, с които бившият народен представител се сдобил чрез изнудване. Това разкри пред NOVA свидетел по аферата „Суджукгейт”, който твърди, че е дал огромно количество суджук на Мартинов.БЪЛГАРИЯ Проговори свидетел по аферата „Суджукгейт” (ВИДЕО) 17 септември 2017 10:11 Помещение, разположено под офиса на ексдепутата от ГЕРБ Живко Мартинов, приличало на месарска фабрика. Там се съхранявали много колбаси, с които бившият народен представител се сдобил чрез изнудване. Това разкри пред NOVA свидетел по аферата „Суджукгейт”, който твърди, че е дал огромно количество суджук на Мартинов. Съдът намали наполовина гаранцията на Живко Мартинов, прочул се със \"Суджукгейт\" „Идваше при мен и казваше, че трябва да му дам суджук, за да го носи на премиера. Ако не изпълнех исканията му, ме заплашваше с проверки от НАП и Икономическа полиция”, разкрива мъжът, пожелал да остане анонимен. Той коментира и твърдението на Мартинов, че в България няма откъде да се вземе толкова голямо количество еленско месо, с което да се произведат тонове суджук.", "date": "2017.09.17", "title": "Проговори свидетел по аферата „Суджукгейт”"}
{"url": "http://www.novinite.bg/articles/150143/Nasrochiha-deloto-sreshtu-shveda-izrital-kamerierka-v-Slanchev-bryag", "text": "Процесът срещу шведския турист Ралф Сундберг, който нападна камериерка в хотел в Слънчев бряг, започва на 26 септември. Делото ще се гледа при условията на Глава 28 от НПК- за освобождаване на подсъдимия от наказателна отговорност, съобщи Районният прокурор на Несебър Радост Бошнакова. Сундберг беше задържан с решение на Районния съд в Несебър на 15 юни т.г., след като безпричинно изрита в главата българска камериерка в хотел в Слънчев бряг. В края на юли на закрито заседание Окръжният съд в Бургас измени мярката му за неотклонение от „задържане под стража” в \"домашен арест\" и той бе настанен в хотел в Слънчев бряг.", "date": "2017.09.17", "title": "Насрочиха делото срещу шведа, изритал камериерка в Слънчев бряг"}
{"url": "http://www.novinite.bg/articles/150145/Interpol-izdirva-dve-izcheznali-varnenki", "text": "Две варненки са обявени за издирване от Интерпол. Снимките им са публикувани на сайта на международната организация през последните седмици, съобщава Дарик радио. 35-годишната Станислава Веселинова Чолакова е изчезнала в Германия. За последен път тя е забелязана в Мюнхен.Мария Георгиева Таушиц – на 40 години, е видяна за последно във Виена, където живее и работи. На електронната страница на Интерпол не се уточнява от кога точно двете жени са в неизвестност. ", "date": "2017.09.17", "title": "Интерпол издирва две изчезнали варненки"}
{"url": "http://www.novinite.bg/articles/150156/Specakciyata-na-MVR-v-Sofiya-zapochnala-snoshti-prodaljava-i-v-momenta", "text": "Спецакцията на МВР в София, която започна късно снощи, продължава и към този момент, съобщиха от ведомството. Към момента от министерството не дават повече информация и не казват с какво е свързана акцията, нито как протича. Резултатите от нея ще бъдат обобщени след края й.", "date": "2017.09.17", "title": "Спецакцията на МВР в София, започнала снощи, продължава и в момента"}
{"url": "http://www.novinite.bg/articles/150144/Pisatelyat-Filip-Rot-za-Tramp-Neveja-i-samohvalko", "text": "Писателят Филип Рот каза в интервю за в. \"Либерасион\", че Доналд Тръмп \"страда от тежък нарцисизъм и е компулсивен лъжец, невежа и самохвалко, човек, който се води от реваншизъм и вече е малко сенилен\", съобщи АФП.\"Няма граница за опасностите, които лудостта на този човек може да причини\" - каза писателят, който редовно е номиниран за Нобелова награда. През януари Филип Рот направи подобен жлъчен портрет на Доналд Тръмп и пред \"Ню Йоркър\".", "date": "2017.09.17", "title": "Писателят Филип Рот за Тръмп: Невежа и самохвалко"}
{"url": "http://www.novinite.bg/articles/150146/Otmeniha-stotici-poleti-v-Yaponiya", "text": "Най-малко 573 полета бяха отменени в Япония заради мощния тайфун \"Талим\", който достига бреговете на югозападния остров Кюшу, съобщава БГНЕС.Промените в разписанието на въздушния транспорт засягат почти всички компании, чиито полети свързват различни региони на Япония с Кюшу. Освен това, по време на преминаването на тайфуна, се отменя движението на влаковете стрела между Кумамото и Кагошима. Според японската метеорологична агенция стихията приближава острова със скорост около 30 км/ч.", "date": "2017.09.17", "title": "Отмениха стотици полети в Япония"}
{"url": "http://www.novinite.bg/articles/150151/London-iska-nov-dogovor-za-sigurnost-s-ES", "text": "Правителството заяви в комюнике, разпространено преди утрешното публикуване на работен документ по темата, че иска договор, който \"да предостави юридическа основа за продължаване на полицейското сътрудничество, сътрудничеството в областта на сигурността и наказателното право след нашето излизане\". Това, казва Лондон, ще позволи да се избегне появата на \"пролуки в оперативната дейност\" след предвидения за март 2019 г. Брекзит.Работният документ е от серията текстове, в които Лондон излага позициите си за ключови въпроси по развода с ЕС, включително за северноирландската граница. В него се очаква правителството на Тереза Мей да каже дали ще остане в Европол - агенцията, която подкрепя страните членки на блока в борбата срещу организираната трансгранична престъпност и тероризма.", "date": "2017.09.17", "title": "Лондон иска нов договор за сигурност с ЕС"}
{"url": "http://www.novinite.bg/articles/150150/Teroristi-plashat-Evropa-s-nov-tip-napadeniya", "text": "Освен прегазването на хора с автомобили и нападенията срещу униформени служители по сигурността, джихадистите призовават напоследък последователите си да предизвикат дерайлирането на влакове в Европа, изрази безпокойство френската полиция, цитирана от Франс прес.Важно е да се подчертаят неотдавнашните призиви на терористични организации, насочени към \"вълци единаци\", които са подстрекавани да причинят в Европа дерайлиране на влакове, горски пожари и отравяне на храни\", се казва в телеграма на Генералната дирекция на националната полиция от началото на септември, разкрита от в. \"Паризиен\".Според текста транспортната инфраструктура и средства имат \"много структурни слабости\" и са \"привилегирована мишена\", особено гарите.Туристическите места също трябва да се наблюдават по-бдително, тъй като в случай на атентат има потенциал за повече човешки жертви.", "date": "2017.09.17", "title": "Терористи плашат Европа с нов тип нападения"}
{"url": "http://www.novinite.bg/articles/150148/Germanskata-policiya-zadarja-kamion-s-51-migranti", "text": "Германската полиция задържа камион с 51 мигранти, сред които 17 деца, съобщава БТА. Превозното средство - с турска регистрация, било спряно до границата с Полша. Зад волана бил 46-годишен турски гражданин. Той е задържан по подозрение за трафик на хора.Полицията заявила, че всички бежанци били гладни а жадни, а някои от тях - дори обезводнени. Те били откарани до близкия град Франкфурт на Одер, където получили храна, напитки и медицинска помощ. По първоначални данни повечето от мигрантите били от Ирак.", "date": "2017.09.17", "title": "Германската полиция задържа камион с 51 мигранти"}
{"url": "http://www.novinite.bg/articles/150153/Tropicheskata-burya-Mariya-moje-da-udari-ostrovi-opustosheni-ot-Irma", "text": "Над Атлантическия океан се формира тропическата буря Мария, която според прогнози ще се засили и ще премине през някои от островите, които вече бяха опустошени от урагана Ирма, предадоха световните агенции. Бурята е с постоянни ветрове от 85 км/ч и се намира на около 1000 км от Малките Антили, като се движи на запад с 31 км/ч.Междувременно ураганът Норма отслабна до тропическа буря с приближаването си в Тихия океан към бреговете на Мексико. В момента Норма е с ветрове от 100 км/ч и е на 335 км от Кабо Сан Лукас – курорт в мексиканския щат Южна долна Калифорния.", "date": "2017.09.17", "title": "Тропическата буря \"Мария\" може да удари острови, опустошени от \"Ирма\""}
{"url": "http://www.novinite.bg/articles/150141/Ochakva-ni-slanchev-nedelen-den", "text": "Очаква ни слънчев и топъл неделен ден. Сутринта в източните райони ще се образува краткотрайна мъгла. През деня ще е слънчево, след обяд – горещо. Максималните температури ще са между 32 и 37 градуса. В планините ще е подходящо за туризъм. По Черноморието през деня ще е слънчево и ще духа слаб източен вятър.В понеделник и вторник ще се задържи предимно слънчево, но ще има и временни увеличения на облачността. Дневните температури слабо ще се понижат, но все още ще са доста по-високи от обичайните, съобщава NOVA.", "date": "2017.09.17", "title": "Очаква ни слънчев неделен ден"}
{"url": "http://www.novinite.bg/articles/150161/Zadarjaha-vtori-zapodozryan-za-atakata-v-londonskoto-metro", "text": "Британската полиция арестува още един заподозрян за атентата в метрото на Лондон.Задържаният е 21-годишен мъж, заловен в предградие на британската столица. Той е отведен за разпит. До момента не се съобщава името му. В събота в Доувър беше арестуван 18-годишен младеж, а спецчасти щурмуваха къща в малко градче край Лондон.Терористичната атака беше извършена в петък. Самоделна бомба, поставена в претъпкана мотриса на метрото, не се задейства изцяло, но пострадаха 30 души.", "date": "2017.09.17", "title": "Задържаха втори заподозрян за атаката в лондонското метро"}
{"url": "http://www.novinite.bg/articles/150158/Ochakva-se-poskapvane-na-alkohola-i-cigarite-v-Tajland-zaradi-danak-gryah", "text": "Данък грях\" влезе в сила в Тайланд за цигарите и алкохола, предаде ДПА. Същевременно се отчита недостиг на тези стоки, след като правителството отправи предупреждения за запасяването с тях.Заради увеличаването на данъчното облагане се очаква цигарите да поскъпнат с до 40 %, а алкохолните напитки - с до 20 % според алкохолното съдържание. Властите твърдят, че високият налог ще накара тайландците да консумират по-нискоалкохолни напитки. Противници на мярката обаче отбелязват, че тя ще насърчи хората да използват нелегален алкохол. Новата данъчна схема бе приета миналия месец. В нея се включват и предмети на лукса като автомобили, парфюми и входни такси в нощни клубове.", "date": "2017.09.17", "title": "Очаква се поскъпване на алкохола и цигарите в Тайланд заради \"данък грях\""}
{"url": "http://www.novinite.bg/articles/150152/Fandakova-Shte-bade-zabraneno-parkiraneto-pred-Sv-Aleksandar-Nevski", "text": "Пред \"Свети Александър Невски\" няма да е разрешено паркирането на автобуси, до седмици ще разрешим проблема със стоянките, каза кметът на София Йорданка Фандъков.Има 27% ръст на чуждестранните туристи. Това е повече работа за малкия и среден бизнес, добави Фандъкова.Йорданка Фандъкова, кмет на София: Предвижда се по-справедлив начин за плащане на такса смет. Но няма още конкретно решение. Трябва големите общини да се подготвим добре, за да не се стигне до драматично увеличаване на такса смет, трябва да се намери баланса, за да се намали таксата за бизнеса. Има начини поне на база на количеството бизнесът да намали таксата си. Важно е да има надежден механизъм за хората, които живеят в дадено жилище. Понеже има хора, които са регистрирани, но не живеят и контролът ще е малко сложен.", "date": "2017.09.17", "title": "Фандъкова: Ще бъде забранено паркирането пред \"Св. Александър Невски\""}
{"url": "http://www.novinite.bg/articles/150159/40-000-bez-voda-veche-vtori-den", "text": "Невиждана, по своите мащаби, авария остави десетки хиляди жители на пет населени места без вода. Чешмите пресъхнаха в Горна Оряховица и селата - Драганово, Първомайци, Поликраище и Правда. Причината - тежка авария на магистрален водопровод, минаващ през частен имот в землището на Лясковец.Отстраняването на повредата продължило денонощно, а от ВиК дъжеството посочиха, че едва в полунощ ще пуснат водата. Заради извънредната ситуация от Община Горна Оряховица извадиха водоноските.", "date": "2017.09.17", "title": "40 000 без вода вече втори ден"}
{"url": "http://www.novinite.bg/articles/150160/Darjavata-varna-3000", "text": "Повече от 3000 деца отново са върнати в клас, след като държавата се зае да издирва учениците, които не ходят на училище.Екипите са обходили над 20 000 адреса като най-често децата не са откривани там, защото вече са с родителите си в чужбина.", "date": "2017.09.17", "title": "Държавата върна 3000"}
{"url": "http://www.novinite.bg/articles/150149/Koshlukov-Politika-ne-se-pravi-samo-s-shou-inache-i-Azis-shteshe-da-e-premier", "text": "„Политика не се прави само с шоу. Рейтингът не се прелива във вот. Иначе и Азис щеше да е премиер”. Така Емил Кошлуков коментира дадената от шоумена Слави Трифонов заявка за влизане в политическия живот на страната. „Едно е да си на екрана, друго е да си на улицата”, категоричен е Кошлуков.Според него евентуалната бъдеща партия на Трифонов ще успее да вкара депутати в следващ парламент, но след това бързо ще изчезне. В ефира на „Събуди се” Кошлуков коментира и други актуални теми от изминаващата седмица.", "date": "2017.09.17", "title": "Кошлуков: Политика не се прави само с шоу, иначе и Азис щеше да е премиер"}
{"url": "http://www.novinite.bg/articles/150154/Nova-kampaniya-celi-da-predpazi-decata-ot-patni-proizshestviya", "text": "Със започването на новата учебна година децата са изложени на все по-голям риск на пътя. По този повод НИС Петрол ЕООД, които развиват веригата бензиностанции „Газпром”, стартира нова кампания „Струва ли си?”, която цели да направи шофьорите по-бдителни. Кампанията е съвместна с Пътна полиция и Асоциацията на параолимпийците. Една от целите й е да покаже на шофьорите колко е важно да спазват правилата за движение по пътищата и какви последствия ги очакват, ако не ги спазват.Организаторите са изготвили специални брошури, които се раздават безплатно на шофьорите, в които са описани най-честите нарушения и последствията от тях. Създаден е и специален стикер, който да се залепя на раницата на децата. Целта му е да се изостри вниманието на всички участници в движението.", "date": "2017.09.17", "title": "Нова кампания цели да предпази децата от пътни произшествия"}
{"url": "http://www.novinite.bg/articles/150142/Chestit-praznik-Sofiya", "text": "17 септември 2017 06:46 София отбелязва своя празник – 17-и септември, на който се почитат великомъченица София и нейните дъщери Вяра, Надежда и Любов. С разнообразни събития ще бъде отбелязан Денят на столицата. Началото на празника поставя тържествената сесия на Столичния общински съвет, на която по традиция се връчват почетните отличия на Общината. В 11.30 часа започва официалната церемония по издигането на знамето на града пред храма \"Света София\", където ще бъде отслужен и тържествен водосвет. През целия ден в софийските паркове са планирани забавления за малки и големи.", "date": "2017.09.17", "title": "Честит празник, София!"}
{"url": "http://www.novinite.bg/articles/150157/PSS-sa-okazali-pomosht-na-izgubil-se-turist", "text": "Екипи на Планинската спасителна служба са оказали помощ на изгубил се турист в Сливенския Балкан, съобщиха от БЧК. Мъжът е тръгнал да се разхожда в събота около обяд в района на село Седларово, община Котел, но по-късно се е изгубил в гората.P", "date": "2017.09.17", "title": "ПСС са оказали помощ на изгубил се турист"}
{"url": "http://www.novinite.bg/articles/150147/Arestuvaha-73-chujdenci-v-Turciya-za-vrazki-s-IDIL", "text": "Турските сили за сигурност задържаха 74 души при антитерористична операция, проведена в Истанбул в събота. Общо 73-ма от арестуваните са чужденци. Тяхната националност не се съобщава.Всички задържани са заподозрени във връзки с терористичната групировка ИДИЛ, посочва Анадолската агенция, цитирана от БГНЕС.Чужденците са прехвърлени в миграционната служба за последващото им депортиране от страната. ", "date": "2017.09.17", "title": "Арестуваха 73 чужденци в Турция за връзки с ИДИЛ"}
