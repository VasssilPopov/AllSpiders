{"url": "http://www.novinite.bg/articles/154423/Zatvoreni-planinski-patishta-vav-Vitosha", "text": "Планинските пътища \"Драгалевци - Алеко\" и \"Бояна - Златни мостове\" са затворени за преминаване за всички моторни превозни средства.Затварянето на пътищата се налага във връзка с обилния снеговалеж - пътищата трябва да бъдат обработени и опесъчени. Затварят се и подходите откъм Златни мостове и Драгалевци, предаде Фокус.Очаква се снегопочиастващите машини да извършат опесъчаване в района. Общественият транспорт към момента се движи при зимни условия. Автобусите по линия 63 се движат до \"Златни мостове\", а по линия 66 ще се движи до лифт \"Драгалевци\".", "date": "2017.12.17", "title": "Затворени планински пътища във Витоша"}
{"url": "http://www.novinite.bg/articles/154404/V-denya-na-prorok-Daniil-praznuvat-rodilkite", "text": "На 17 декември православната църква почита Св. пророк Даниил.Св. Даниил е един от четиримата големи библейки пророци от Стария Завет - Исаия, Иеремия, Иезекиил, Даниил.Четиримата младежи били много начетени и благонравни и много рано повярвали в единия Бог, юдейски.Когато халдейският цар Навуходоносор завладял и разрушил Йерусалим, те попаднали в плен, но се оказали в двора на царя заради качествата и знанията си. Това царство било Вавилон – най- великият град на своето време. Даниил живеел праведно и често беседвал с царя, който бил изпълнен с уважение към него. Този му скромен начин на живот бил възнаграден с пророческа дарба, с която Бог рано го благословил.Той успял да разгадае един много мъчителен сън на царя и му открил, че неговото царство и много други след него ще имат възходи, но и скоро - падения, защото само едно царство ще е вечно, това на единия Бог и Неговия син – Месията, който ще се роди след много време. Царят не бил щастлив от това пророчество, но издигнал в сан Даниил.Според народния календар в деня на пророк Свети Даниил празнуват всички жени, които скоро са раждали или ще раждат, както и тези, които имат малки деца. Месят се питки и отново се раздават, за да е плодовита годината.Днес имен ден празнуват всички, които носят името Данаил , Даниел, Даниела, Данко.", "date": "2017.12.17", "title": "В деня на пророк Даниил празнуват родилките"}
{"url": "http://www.novinite.bg/articles/154407/Zapochva-Hanuka-praznikat-na-svetlinata", "text": "Еврейските общности по целия свят започват осемдневен празник - Ханука - празникът на светлината.Президентът Румен Радев ще участва в тържествената церемония за запалване на свещите на Ханука - Празникът на светлината. Държавният глава ще запали основната свещ на церемонията, с която се отправя послание за мир, разбирателство и успех.Церемонията ще започне в 17.00 ч. в Централната софийска синагога.Празникът на светлината Ханука е празник с исторически характер - Йерусалим и цялата древна Юдея се намирали под елинска власт. Управлявала династията на Селевкидите. На евреите било забранено да живеят по законите на Тората. Службата в храма била забранена, а светлината от менората (ритуалния седемсвещник) - угасена и осквернена. Преданите на Тората евреи под предводителството на Йехуда Макабей се вдигнали на въстание. Малкото на брой въстаници успели да победят многобройната войска. Когато влезли в осквернения храм, те трябвало да запалят отново светлината, но намерили една малка стомничка с осветен зехтин, който можел да гори само един ден. Тогава станало чудото - светлината горяла в свещника цели осем дни, колкото били нужни, за да бъде приготвено ново, осветено масло. За това и до днес евреите честват героичния подвиг на освобождението от робството и разказват историята на чудото.На Ханука, в продължение на осем дни, последователно се палят осем свещи в ритуалния свещник - ханукия, като всеки ден се увеличава броят им. Пали се една основна свещ, наречена шамаша и свещи, съответстващи на поредния ден от празника. В чест на празника във всеки еврейски дом се поставя ханукия на прозореца, а на децата се раздават подаръци и лакомства.Традиционният за празника поздрав е \"Хаг Ханука Самеах!\".", "date": "2017.12.17", "title": "Започва Ханука - празникът на светлината"}
{"url": "http://www.novinite.bg/articles/154408/Vagon-byufet-shte-patuva-s-tesnolinejkata-vseki-den", "text": "Вагон-бюфет ще пътува от днес всекидневно с легендарния влак „Родопи“ по линията на теснолинейката. Това се случва за пръв път от 30 години насам. Възраждането на тази традиция е по идея на Гражданско сдружение „Родопската теснолинейка“. БДЖ приема, ремонтира и преоборудва обикновен вагон в бюфет и го пуска в движение.Денят за това е избран неслучайно. Днес предстои поредното групово пътуване с Малкото влакче по повод на двоен юбилей - 90-годишнината от откриването на участъка Велинград – Велинград-юг и 80-годишнината на трасето Велинград-юг - Якоруда.За първи път от години насам билетите за атракционния воаяж свършиха буквално за дни и не стигнаха за всички желаещи. Поради нуждата от парно отопление във влака пътническите вагони са ограничени до 5, а местата - до 150, обяснява един от ентусиастите в сдружението - Кристиан Ваклинов. При това - само със запазени места и без правостоящи. Билетите бяха пуснати за продажба на 12 декември и още на същия ден в София се изчерпаха, след два дни вече нямаше и на другите гари.Празникът отново ще бъде отбелязан с културна програма. Групата ще отпътува с влак „Родопи“ от гара Септември в 8.31 ч., и ще пристигне в Якоруда в 11.46 ч., където ще се отправи към читалище „Светлина - 1907 г.“ Там гостите ще бъдат посрещнати с музикални изпълнения и интересни факти от историята на теснолинейката. В 15.50 ч. влак „Родопи“ заминава обратно към Септември с връзки за София, Пазарджик, Пловдив, Димитровград и Стара Загора. ", "date": "2017.12.17", "title": "Вагон-бюфет ще пътува с теснолинейката всеки ден"}
{"url": "http://www.novinite.bg/articles/154409/Proverka-za-Hitrino-pokaza-frapirashti-greshki-v-rabotata-na-mashinistite", "text": "Година след трагедията в Хитрино, експерти установиха фрапиращи нарушения при работата на машинистите.Окончателният доклад на звеното за разследване на жп произшествия към Министерството на транспорта показва, че устройствата за бдителност и на двата локомотива са били изолирани. Това са устройства, които при проблем задействат спирачките на влака.Експертите на спецзвеното за разследване на влакови катастрофи към министерството намират и в двата локомотива скъсани пломбите на устройството за бдителност. Те са били прикрити като здрави и редовни, което е нарушение на нормативната уредба за безопасността на превозите. От направения анализ става ясно, че устройството и на двете машини е било изключвано в случаите,когато локомотивът е бил втори в състава.\"Може би това е една порочна практика, която в предприятието е установена с времето. Всеки железопътен превозвач трябва да има служител, който периодично да проверява и контролира целостта на пломбите в локомотива. Локомотивните бригади също трябва да извършат технически оглед, който включва и проверка на пломбите на устройствата\", коментира пред БНТ д-р инж. Бойчо Скробански, държавен инспектор по разследване в Министерството на транспорта.\"В такива ситуации, ако е нарушено самият локомотив, няма право дори да излиза в експлоатация\", уточнява той.Съгласно нормативните актове вторият локомотив в състава на влака, който е бил с третия машинист, също трябва да реагира при известяване на устройството за бдителност по време на движението. Системата е направена така, че ако локомотивните машинисти не реагират своевременно на известяването, то тогава устройството, задейства влаковата спирачка и влакът спира принудително. Според мнението на комисията разпломбирането може да бъде и хипотетична причина за безконтролното нарастване на скоросттапреди дерайлирането на влака. Оказва се обаче, че вторият локомотиви е бил английско производство и е направен за ляво управление. Когато локомотивът е бил втори в състава и той е управляван само от един машинист наблюдението на сигналите е било затруднено. \"Реално машинистът се пада от лявата страна, а не от дясната. А при нас сигнализацията е отдясно и той просто няма как да следи сигнализацията, ако отдясно няма помощник да му подсказва всички сигнали и той да ги повтаря\", признава още държавният инспектор. Според техническата експертиза за скоростта на движението на влака между гара Плиска и Хитрино е непостоянна. Отсечката е с дължина около 20 км, максимално допустимата скорост е 70 км/ч. Данните от записващите устройства на двата локомотива са установили необосновани пикове и спадове в скоростта на движение на влака, който е тежал около 1800 тона.Според окончателния доклад на комисията за разследване последните 3000 м преди произшествието, записа на скоростомера отчита необяснимо нарастване на скоростта. В съответствие с изискванията на нормативната уредба при навлизане на влака в гара Хитрино в отклонение, скоростта на движение трябва да бъде приведена до 40 км/ч. Намаляване на скоростта е регистрирано, когато влакът се скъсва между 6-ти и 7-ми вагон и налягането в главния въздухопровод е започнало да се понижава. \"За мен това е самоубийство\", признава още инж. Бойчо Скробански.  ", "date": "2017.12.17", "title": "Проверка за Хитрино показа фрапиращи грешки в работата на машинистите"}
{"url": "http://www.novinite.bg/articles/154410/Avtomobil-pregazi-i-ubi-39-godishen-maj-kraj-Goce-Delchev", "text": "39-годишен мъж загина, прегазен от автомобил на пътя Гоце Делчев-ГКПП Илинден-Ексохи.Тежкият пътен инцидент е станал към 19.00 ч. вчера при разклона за с. Мосомище, на 2 км след Гоце Делчев. Загиналият прибирал животни от паша в края на деня.При разклона за Мосомище мъжът бил блъснат от автомобил, управляван от 20-годишен младеж от град Хаджидимово. 39-годишната жертва била влачена от автомобила няколко метра. Мъжът е загинал на място.По случая е образувано досъдебно производство. ", "date": "2017.12.17", "title": "Автомобил прегази и уби 39-годишен мъж край Гоце Делчев"}
{"url": "http://www.novinite.bg/articles/154411/V-Dobrudja-glasuvat-na-referendum-za-dobiva-na-shistov-gaz", "text": "В Добруджа се провежда референдум за добив на шистов газ, съобщава Нова телевизия.Въпросът на референдума е: \"Против ли сте Община Генерал Тошево чрез Общинския съвет или кмета на общината да одобрява устройствени планове, определящи територии за проучване, добив, преработка на следните подземни богатства: нефт, природен газ, твърди горива, минни отпадъци?\"Жителите на региона ще могат да гласуват в 47 секции в 42 населени места в община Генерал Тошево. Право на глас имат над 12 000 души.Основният поминък на хората в региона е земеделието. Притеснението на хората е, че добивът на газ в концесия от 35 години ще замърси региона и питейната вода.Местният референдум се свиква във връзка с обявеното от фирмата \"Русгеоком\" инвестиционно намерение да извършва добив на природен газ в района, припомня Фермер.БГ.", "date": "2017.12.17", "title": "В Добруджа гласуват на референдум за добива на шистов газ"}
{"url": "http://www.novinite.bg/articles/154419/Nad-100-snegopochistvashti-mashini-v-gotovnost-v-Sofiya", "text": "В София започна обработката със смеси срещу заледяване във връзка със започналите валежи от сняг, съобщиха от пресцентъра на Столична община.Обработват се пътищата, по които се движи общественият транспорт в районите на Панчарево, Банкя и Витоша.В готовност са над 100 снегопочистващи машини.Обработва се срещу заледяване и почистване на снежна маса на пътя Вертикал-Клисура и пътя за село Железница.Опесъчаване е направено на планинските пътища на Витоша.Към момента общественият транспорт се движи по обичайните си маршрути при зимни условия.Столична община напомня на шофьорите да използват автомобилите си оборудвани за движение при зимни условия, отбелязва \"Фокус\".", "date": "2017.12.17", "title": "Над 100 снегопочистващи машини в готовност в София"}
{"url": "http://www.novinite.bg/articles/154420/Slovak-podpali-jilishteto-i-atelieto-na-jena-ot-Targovishte", "text": "46-годишен гражданин на Словакия е подпалил жилището и шивашкото ателие на жена от Търговище, потвърдиха от ОД на МВР.Инцидентите са станали в рамките на около два часа в късния следобед вчера (16 декември). Първо около 16.00 ч. е бил подпален апартамент в кв. „Запад” в Търговище, като пожарът е унищожил имуществото на 63-годишната собственичка. Около 18 часа на същия ден е било подпалено и шивашко ателие, собственост на същата жена. При инцидентите няма пострадали хора.Извършителят на деянията е бил задържан след проведени незабавни оперативно-издирвателни действия - първоначално за 24 часа, а днес ще бъде поискано срокът на задържането да бъде удължен до 72 часа.От свои източници Дарик научи, че мъжът е бил в лични взаимоотношения с дъщерята на собственичката на двата имота.По случаите са образувани досъдебни производства, разследването по които се извършва под ръководството на Районната прокуратура в Търговище.", "date": "2017.12.17", "title": "Словак подпали жилището и ателието на жена от Търговище"}
{"url": "http://www.novinite.bg/articles/154413/Inovativnite-lekarstva-se-poemat-ot-zdravnoto-ministerstvo-uveri-Menda-Stoyanova", "text": "\"Мисля, че и Вежди Рашидов и Стефан Данаилов изобщо не разбират за какво става дума. И хората не разбраха за какво става дума. За лекарства за онкоболни са предвидени над 300 млн.лв.\"Това заяви Менда Стоянова - председател на бюджетната комисия, в ефира на bTV по повод отхвърленото президентско вето върху мораториума на иновативните лекарства.По думите й 123 лекарства за онкоболни се разпространяват през аптеките и са платени от НЗОК, а 74% от тях са иновативни. Това показва, че най -новите лекарства се използват от хората. В случая с мораториума става дума за 32 молекули, които са нови за пазара, но не всички са за онкоболни. Само 4 нямат заместител, който да лекува тази болест.За две от тях има 23 души с редки заболявания, за останалите две 1500 са болните, за които здравното министерство ще осигури средства.Нямаме знак от премиера за преразглеждане на ветото и аз не виждам причина за това, уточни още Стоянова.По повод заявката на президента да наложи вето на антикорупционният закон, Стоянова заяви, че държавният глава прави действия, които имат политически характер и ефект, но само в едната посока.\"Президентът ми се струва ,че се опитва да става по-атрактивен, по-възприеман от хората, играейки си доста политически, подкрепяйки тезите на партията, която го издигна. Не е добре един президент, който трябва да е надпартиен, да провежда политиките на партията, която го издигна\", добави още председателят на бюджетната комисия.За присъдената й титла Доктор хонорис кауза на Музикалното училище в Пловдив, тя коментира, че това било решение на Академичния съвет.Стоянова уточни, че още юни са искали да й я връчат, но тя е отказала.\"Отказах тогава, защото знаех, че ще се излее тази злоба. Хората не обичат депутатите. Мислех да я откажа, но пак щеше да стане същият скандал\", поясни тя. Менда Стоянова заяви, че училището е било пред разруха, а нейната роля вижда в това, че е била в позицията да говори с министъра на финансите и премиера и да обясни, че вече не може да се отлага ремонтът.Темата на лекцията, която трябва да изнесе като Доктор хонорис кауза ще бъде свързана с парите и мениджмънта в изкуството.\"Разочарована съм от злобата, а и омразата, която някои хора трябва да излеят при всеки един повод да се направи добро\", заключи тя.", "date": "2017.12.17", "title": "Иновативните лекарства се поемат от здравното министерство, увери Менда Стоянова"}
{"url": "http://www.novinite.bg/articles/154415/Trup-na-maj-s-izyadeni-dolni-krajnici-otkrit-v-Razgradsko", "text": "Труп на мъж с изядени долни крайници е открит от ловци в землището на село Тертер, съобщиха от пресцентъра на Областна дирекция на МВР - Разград.Сигналът е подаден около 08.45 часа на 16 декември.А.П. е на 78 години от град Тутракан.Той е бил настанен в Дома за стари хора в Тертер, откъдето е обявен за издирване на 19 ноември тази година и до момента е бил в неизвестност.При първоначалния оглед следи от насилие не са установени.Трупът е откаран за аутопсия в МБАЛ-Разград.", "date": "2017.12.17", "title": "Труп на мъж с изядени долни крайници открит в Разградско"}
{"url": "http://www.novinite.bg/articles/154422/Nameriha-martvo-8-godishno-dete-v-doma-mu-v-Momchilgrad", "text": "Труп на 8-годишно момиченце е открит тази сутрин в дома му в Момчилград, съобщи \"24 часа\". На зловещата находка се натъкнала майката, която се прибрала от нощна смяна.Жилищният блок, в който двете са живеели, е в центъра на Момчилград. В момента районът е отцепен от полиция и се извършва оглед.Основната версия, по която се работи, е убийство. Очаквайте подробности. ", "date": "2017.12.17", "title": "Намериха мъртво 8-годишно дете в дома му в Момчилград"}
{"url": "http://www.novinite.bg/articles/154405/OON-Erusalim-shte-bade-stolica-na-Izrael", "text": "Ерусалим ще бъде столица на Израел независимо от резултатите от гласуването и дискусиите по този въпрос в ООН, заяви израелският постоянен представител в световната организация Дани Данон, цитиран от ТАСС. \"Никакво решение няма да промени очевидната реалност, която е, че Ерусалим е бил и винаги ще остава столица на Израел\", се казва в писменото изявление на Данон. \"Заедно с нашите съюзници ще продължим борбата за историческа справедливост\", добави той, изразявайки недоволство, че проектът за резолюция се разглежда в периода, когато се празнува еврейския празник Ханука, честващ освобождаването на Ерусалим през 2 в.пр. н.е. Израелският дипломат обвини палестинците в опит да пренапишат историята. Арабските страни се надяват внесената от тях проекторезолюция да получи подкрепата на всичките 14 страни членки на Съвета за сигурност, освен САЩ. Целта на документа е да потвърди съществуващите принципи за разрешаване на израелско-палестинския конфликт, съгласно които статусът на Ерусалим трябва да бъде определен в процеса на преки преговори между страните, припомня ТАСС.", "date": "2017.12.17", "title": "ООН: Ерусалим ще бъде столица на Израел"}
{"url": "http://www.novinite.bg/articles/154406/Britancite-obarnaha-palachinkata-Veche-iskat-v-ES", "text": "Над половината британци, или 51%, биха гласували за оставане в Европейския съюз, а 41% - за напускането му, предаде Ройтерс, като цитира проучване на BMG, публикувано вчера във в. \"Индипендънт\".Проучването е произведено от 5 до 8 декември с участието на 1400 души. То беше публикувано в момент, когато страната преминава към втората фаза от преговорите за напускане на ЕС, която ще се фокусира върху търговията.В. \"Индипендънт\" отбелязва, че предимството на привържениците на оставането в Съюза е най-голямото отчетено след референдума през юни миналата година.Директорът на BMG обаче посочва, че то се дължи на промяна на нагласите на тези, които не са гласували миналата година, а 9 от 10 гласували не са променили възгледите си.", "date": "2017.12.17", "title": "Британците обърнаха палачинката: Вече искат в ЕС"}
{"url": "http://www.novinite.bg/articles/154421/Naj-tajnoto-myasto-na-Koleda", "text": "Най-тъжното място на Коледа е психиатрията, думите са на директора  на държавната психиатрична болница \"Свети Иван Рилски\" в Курило д-р Цветеслава Гълъбова. Тя обясни, че за разлика от другите болници, които за празниците оставят само най-тежките случаи, болните от психиатрията остават там. Тези, които имат близки, също не се взимат у дома. Има поне 15 души, които от години лежат в психиатрията,  защото или нямат близки, или роднините им не искат да си ги  приберат,макар и вече стабилизирани, а у нас няма приюти за душевно болни. \"Беше ми казано от моя директор, светла му памет, д-р Иван Герджиков, в първата Коледа, която посрещнах там, че Коледата в психиатрията е най-тъжното нещо на света\", сподели д-р Гълъбова \"Аз реших, че да - не е хубаво човек да е в болница на празници; да, психиатрията в България, и тогава, и сега, не е най-хубавото място, на което човек да прекара Коледа. Но още първата година, а след това и през следващите 24, се убедих, че по тези празници се засилва усещането за безпомощност, безсилие и най-вече за безполезност у нашите пациенти\", призна още тя.\"Те се оказват в позицията на едни никому ненужни хора, които нерядко близките гледат да захвърлят в болница по празниците. През всички тези години много пъти съм се борила с близките, да ги убедя да вземат болния човек във вкъщи за празниците. И много често съм получавала отговор: \"Ама това нали са празници, трябва да имаме настроение, да ги изкараме добре\". Това звучи ужасно, то звучи гадно\", не крие разочарованието си тя.", "date": "2017.12.17", "title": "Най-тъжното място на Коледа..."}
{"url": "http://www.novinite.bg/articles/154424/BAN-planira-protesti-sled-Nova-godina", "text": "Ръководството на БАН планира протести след Нова година, които ще съвпаднат с българското европредседателство, съобщава БГНЕС.Излизаме на улицата, ако правителството не промени варварското си отношение към науката, обяви Бойко Георгиев, професор в Института по биоразнообразие и екосистемни изследвания на БАН и председател на Оперативния щаб на протеста, по време на брифинг на ръководството на Общото събрание на БАН.Учените представиха програма за протестни действия под наслов \"Повече няма да търпим\".Проф. Евелина Славчева, председател на ОС на БАН, заяви, че на 8-ми януари 2018 г. академията ще проведе заседание.Не бихме искали по време на Председателството на страната на Съвета на ЕС да има протести, но и това не е изключено, ако другите ни средства са изчерпани, предупреди Славчева.В документ на академията се отбелязва, че Общото събрание на БАН оценява бюджетната субсидия на академията за 2018 г. като ликвидационна и е силно обезпокоено от нарастващото напрежение сред учените и служителите си.На 11 декември бе проведено заседание на Общото събрание на академията, на което е приета Програма за протестни действия с конкретни мерки.Учените настояват за получаване на целево финансиране за нормализиране на основните заплати на учените, специалистите и помощния персонал, увеличаване на месечната стипендия на докторантите и получаване на целево поощрително финансиране според резултатите от научно-изследователската дейност на научните организации в съответствие с проведеното оценяване от МОН през тази година.За 2017 г. учените от БАН могат да се \"похвалят\" със средна заплата от 755 лв.През последните 10 г. тенденцията за изтичане на \"мозъци\" се засилва, намалява и броят на постъпващите млади учени в БАН, докторантите са намалели наполовина, а вече напускат доценти и професори, които отиват във високотехнологични компании. БАН е в състояние на самопредизвикан разпад и този процес ще стане за много кратко време необратим. Отчетът на БАН тази година беше приет без нито една забележка от депутатите, всичко това породи надежда, че най-после ще получим по-висока бюджетна субсидия за следващата година. Екзистенц-минимумът за БАН е 98 млн. лв. на година. Но бюджетът за 2018 г. е поредният шамар за БАН и ние заявяваме, че повече няма да търпим, напрежението в академията ескалира, заради което вдигнахме черни знамена и обявихме начало на протестни действия, каза Евелина Славчева и допълни, че са поискали диалог с премиера, но към този момент няма отговор.Учените сме хора рационални, но сме и отговорни, затова не можем да гледаме как загива най-старата научна организация в България - БАН, която е на 147 години. Чухме за себе си некомпетентни и неверни твърдения, но повече няма да търпим, защото нашата мисия е да работим за просветена България, добави Славчева.Проф. Бойко Георгиев, председател на Оперативния щаб на протеста, професор в Института по биоразнообразие и екосистемни изследвания към БАН, пък отрече твърденията, че академията е стара организация, остатъчна от тоталитарния период. Според него това е груба лъжа, защото БАН е претърпяла серия от реформи.Той призна, че академията не е привлекателна за младите учени, тъй като получават с 50 лева повече от чистачките.Учените искат целево финансиране от правителството в размер на 38 млн. лв., както и увеличение на заплащането на докторантите от 500 на 700 лева на месец.Има само един труд в България, който е определен по-ниско от този на чистачите на тоалетни и това е възнаграждението на докторантите, отбеляза професор Георгиев.В края на ноември учените протестираха, докато депутатите в парламента гласуваха Бюджет 2018. За БАН е предвидена държавна субсидия от 83 милиона лева, която учените определиха като \"ликвидационна\".", "date": "2017.12.17", "title": "БАН планира протести след Нова година"}
{"url": "http://www.novinite.bg/articles/154426/Katastrofa-v-Kresnsnskoto-defile-obilen-snegovalej-v-prohoda-Predel", "text": "Движението по път Е-79, през Кресненското дефиле, временно е ограничено. Заради възникнала катастрофа преминаването се осъществява само в една лента в района на Кресненското ханче. На мястото на инцидента са пристигнали екипи на \"Пътна полиция\", които регулират преминаването.Агенция \"Пътна инфраструктура\" призовава водачите да шофират с повишено внимание и повишена скорост в района на инцидента.Към 14.36 часа преминаването е възстановено. Заради лошите атмосферни условия и трафика, в района има образували се колони. Предвижването е бавно.За тежкотоварни автомобили е въведено и временно ограничение на движението през прохода \"Предел\", по път II-19 Симитли - Разлог. Забраната се налага заради обилен снеговалеж.", "date": "2017.12.17", "title": "Катастрофа в Креснснското дефиле, обилен снеговалеж в прохода \"Предел\""}
{"url": "http://www.novinite.bg/articles/154416/Prez-2018-ta-vlizame-v-Shengen-obyavi-Cvetanov", "text": "България ще бъде приета в Шенген през 2018 г. Това каза председателят на ПГ на ГЕРБ и заместник-председател на партията Цветан Цветанов в ефира на Нова телевизия.Той обясни, че е убеден, че приемането на България в Шенгенското пространство ще се случи през следващата година, заради оценките на всички държави от ЕС и декларацията на Европейския парламент.  „Смятам, че това е напълно реалистично и възможно“, заяви заместник-председателят на ГЕРБ.По отношение на вота на недоверие, внесен от БСП и ДПС, Цветанов изтъкна, че има стабилност в правителството. „Каузата е председателството. Интересът ни е сигурността и развитието на региона. Това можем да го направим заедно, защото и опозицията може да спечели от това нещо. Виждате какъв популизъм беше с покачването на водата. Имаме КЕВР, който се назначава от българския парламент, Корнелия Нинова отива и оглавява протест“, каза Цветанов и подчерта, че вотът на недоверие няма да мине и няма да разклати правителството.Цветанов прогнозира, че този акт на опозицията ще създаде усещане, че по време на председателство България не е единна. „Не мога да разбера, кога са искрени БСП. Онзи ден излизат и говорят, че трябва да се обединят като обща позиция за Шенген. Три седмици преди това Елена Йончева прожектира своя филм, за да дискредитира държавата ни“, посочи той.По думите му лидерът на БСП Корнелия Нинова и президентът Румен Радев не са национално отговорни политици. Според Цветанов държавният глава Румен Радев е известен сред хората като „президентът вето“.", "date": "2017.12.17", "title": "През 2018-та влизаме в Шенген, обяви Цветанов"}
{"url": "http://www.novinite.bg/articles/154427/Rumen-Radev-Maya-Manolova-i-Jordanka-Fandakova-s-naj-visoko-doverie-v-kraya-na-2017-g", "text": "В края на 2017 година най-харесваните от българите политически личности са Румен Радев, Мая Манолова и Йорданка Фандъкова. Това са и трите политически личности, които имат положителен рейтинг за годината - доверието на гражданите към тях превишава недоверието. Това сочат данни от традиционния ежемесечен \"Политически и икономически индекс на \"Галъп интернешънъл\". Социологическото проучване е направено в периода 30 ноември - 7 декември и обхваща 756 души на възраст над 18 години.Държавният глава се черпи с доверието на 57% българите, Мая Манолова - 51%, а Фандъкова - 40%. След тях в статистиката се нареждат Бойко Борисов (33%), както и един \"пакет\" от личности като Илияна Йотова, Лиляна Павлова, Мария Габриел, Красимир Каракачанов, които се черпят с доверието на 25% от българите. Този процент при Томислав Дончев е 24%.22% от българите са заявили, че доверяват на лидера на БСП Корнелия Нинова, а 20% се доверяват на външния министър Екатерина Захариева. След нея в класацията на \"Галъп\" се нареждат Владислав Горанов (18%), Цвета Караянчева (17%), Веселин Марешки (14%), Валери Симеонов (12%), Волен Сидеров (7%), Божидар Лукарски (7%), Мустафа Карадайъ (5%), Христо Иванов (4%), Атанас Атанасов (4%) и Лютви Местан (2%).Най-голямо е нето спрямо Лютви Местан - 93%. След него в тази класация се нареждат Мустафа Карадайь (85% не), Волен Сидеров (84% не), Валери Симеонов (69% не), Веселин Марешки (67% не) и Божидар Лукарски и Христо Иванов, при които 66% от анкетираните ни съграждани са посочили, че не нямат  на тази личност. Нето при лидера на ГЕРБ Бойко Борисов е 51%, а при лидера на БСП Корнелия Нинова - 62%.С най-ниско не логично са  (24% не),  (28% не) и Йорданка Фанадъкова (34% не). Между омбудсмана и кмета на Столична община обаче се вмества еврокомисарят Мария Габриел, при която нето е като при Манолова - 28%. Интересното при Габриел е това, че 29% от анкетираните са посочили, че не познават тази личност.Другите най-непознати личности у нас, но със сравнително  сред обществото са председателят на НС Цвета Караянчева, при която 28% от анкетираните са заявили, че не са чували за тази личност, и лидерът на ДСБ Атанас Атанасов, който е непознат за 36% от българите.Най-разпознаваемите личности у нас са премиера Бойко Борисов и лидера на \"Атака\" Волен Сидеров - при тях само 1% от анкетираните са посочили, че не са запознати с тези личности. След това по този показател се нареждат  и Веселин Марешки - 2% от българите не знаят кои са те. Съответно 3% и 4% от българите не знаят кои са Корнелия Нинова и Мая Манолова.Според данните на \"Галъп\" у нас се открояват закономерни тенденции в то към основните институции и политически личности. През декември то в президентската институция е очаквано високо, а то в правителството е по-високо от това в парламента. Най-харесвани са личностите, които са по-далеч от ежедневния политически процес.Институцията на президента завършва годината с нива на  от 56% срещу 29% недоверие. Така президентската институция затвърждава обичайния си висок обществен авторитет, който беше силно разколебан в предходния мандат. Личното  на  е на закономерно сходни нива с то в институцията. Вицепрезидентът Илияна Йотова пък се ползва с лично  от 25% - това също е сравнително висока оценка на фона на то за останалите политически фигури у нас.През декември правителството има 31%  и не от 58%. Това са равнища, които се повтарят сравнително устойчиво през годината. Така първите няколко месеца на кабинета \"Борисов 3\" се оказват с равнища на  малко по-добри в сравнение с началните месеци на предходния му мандат, по-благоприятни от началните месеци на мандата \"Орешарски\" и много по-неблагоприятни в сравнение с началните нива на първия кабинет \"Борисов\" през 2009 г. Налице е обичайното за всяка власт \"износване\" на подкрепата, но и достатъчно знаци, че ГЕРБ има дълготрайно влияние.Парламентът, по традиция, е с по-ниско  от правителството в края на годината - 70% негативни и 22% позитивни оценки. През 2017 г. се долови известно укрепване на то в парламента. Според \"Галъп\" е вероятно това да се дължи на мобилизирането на електората на управляващите партии, които имат по-сериозна периферия.Нивата на позитивните оценки са останали сравнително трайно над 20%, а на негативните - под и около 70%. Подобен тип оценки за последно са били регистрирани през 2009 и 2010 г. - първите години на първия мандат \"Борисов\".Според социологическата агенция в последните месеци обаче вече проличават и симптоми на разколебаване в тези показатели и предстоящите месеци ще покажат дали благоприятните равнища не са били само конюнктурен ефект.Отношението към институцията на Народното събрание стана по-благосклонно още след идването на служебното правителство в края на януари 2017 г. Парадоксално, по-благоприятни стойности на одобрение в парламента дойдоха в период, когато той на практика отсъстваше. Това се дължеше на общото успокоение, което обичайно идваше след разрешаване на политически кризи, като тази с подадената от Борисов оставка през есента на 2017 г.", "date": "2017.12.17", "title": "Румен Радев, Мая Манолова и Йорданка Фандъкова с най-високо доверие в края на 2017 г."}
{"url": "http://www.novinite.bg/articles/154414/Savetat-za-sigurnost-na-OON-obsajda-proekt-na-rezolyuciya-za-Jerusalim", "text": "Съветът за сигурност на ООН разглежда проекторезолюция, в която се подчертава, че всяка промяна на статута на Йерусалим няма да има правен ефект и трябва да бъде отменена, съобщава АФП.Проекторезолюцията е в отговор на решението на САЩ да признаят Йерусалим за столица на Израел.Египет разпространи текста в събота и дипломати заявиха, че Съветът за сигурност може да гласува предложението най-рано в понеделник.В текста се отбелязва, че Йерусалим е проблем, който \"трябва да бъде решен с преговори\" и се изразява \"дълбоко съжаление във връзка с последните решения, отнасящи се до статута на Йерусалим\", като конкретно не се споменава решението на САЩ.\"Всички решения и действия, които имат за цел да променят характера, статута и демографския състав на свещения град Йерусалим нямат правен ефект, нелегитимни са и трябва да бъдат отменени\", се допълва в проекторезолюцията.Дипломати подчертаха, че очакват САЩ да наложат вето на мярката, докато повечето, не всички, страни членки в съвета се очаква да подкрепят проекта за резолюция.Проекторезолюцията призовава също всички страни да се въздържат от преместване на посолствата си в Йерусалим, което отразява безпокойството, че други правителства могат да последват САЩ. Също така се настоява всички страни членки да не признават никакви действия, които са в противоречие с резолюциите на ООН за статута на града.Има няколко резолюции на световната организация, които призовават Израел да се изтегли от окупираните по време на войната през 1967 г. територии.Израелският посланик в ООН Дани Данон \"остро осъди\" текста, описвайки го като опит на палестинците да \"променят историята\".\"Нито гласуване, нито дебат ще променят очевидната реалност, че Йерусалим е и винаги ще бъде столица на Израел\", се казва в съобщението на посланика.", "date": "2017.12.17", "title": "Съветът за сигурност на ООН обсъжда проект на резолюция за Йерусалим"}
{"url": "http://www.novinite.bg/articles/154417/Samoubijstven-atentat-sreshtu-hristiyanska-carkva-v-Pakistan-ima-jertvi", "text": "Най-малко четирима души са загинали и двайсетина са ранени при самоубийствен атентат срещу християнска църква в пакистанския град Квета, съобщиха световните агенции. По данни на вътрешното министерство атаката е била извършена от двама атентатори самоубийци. Вътрешният министър на провинция Белуджистан съобщи, че в момента на нападението стотици богомолци са участвали в предколедна църковна служба. Единият от нападателите е бил убит при входа на храма, а другият успял да взриви пояса си с експлозиви. Никой не е поел засега отговорност за атаката. Мюсюлмански екстремисти са нападали християнското малцинство в Пакистан и в миналото, припомня АП.", "date": "2017.12.17", "title": "Самоубийствен атентат срещу християнска църква в Пакистан, има жертви"}
{"url": "http://www.novinite.bg/articles/154412/Pentagonat-prizna-che-e-razsledval-za-NLO-ot-2007-do-2012-g", "text": "Пентагонът призна, че в продължение на 5 г. е ръководил тайна програма за разследване на сигнали за НЛО, пише \"Гардиън\".Разследването на извънземни официално е приключило през 2012 г., когато военното министерство е насочило вниманието и финансирането си към други приоритети.Американският вестник \"Ню Йорк таймс\" писа в събота за програмата, която е имала за цел разследване на сигнали за НЛО от 2007 до 2012 г. Секретно ежегодно са били отделяни 22 милиона долара годишно от бюджета на Пентагона.Финансирането на програмата като цяло е било по молба на бившия лидер на Демократическата партия в Сената на САЩ Хари Рийд - демократът от Невада, който е известен с ентусиазма си в проучването на космическия феномен, пише вестникът.Според някои поддръжници програмата все още съществува и служители на ведомството продължават епизодично да разследват за НЛО, допълва изданието.Пентагонът открито призна за програмата в отговор на запитване на Ройтерс.Говорител на военното министерство отбеляза в имейл, че Advanced Aviation Threat Identification Program е приключила през 2012 г.Установено е, че има други, по-важни приоритетни въпроси, които заслужават финансиране и беше в най-голям интерес за военното министерство да направи промяната, допълва говорителят.Но Пентагонът е по-малко ясен относно дали програмата продължава да действа по някакъв начин в голямото ведомство.Министерството на отбраната взема на сериозно всички заплахи и потенциални заплахи за народа ни, за активите ни, поясни говорителят и добави, че се предприемат действия, когато се получи надеждна информация.Със съобщение в \"Туитър\" бившият сенатор Рийд написа във връзка с историята на вестника: \"Истината е някъде там. Сериозно\".", "date": "2017.12.17", "title": "Пентагонът призна, че е разследвал за НЛО от 2007 до 2012 г."}
{"url": "http://www.novinite.bg/articles/154403/Dekemvrijskata-prolet-si-otiva-sledvat-stud-i-snyag", "text": "След започналото тази нощ застудяване и през деня валежите ще продължат, като значителни количества дъжд ще има в крайните югоизточни райони. С понижението на температурите още преди обяд дъждът във високите полета на Западна България и Предбалкана ще премине в сняг, а по-късно през деня и на повече места в Северна България. Жълт код за валежи е обявен в четири области на страната - Бургас, Ямбол, Хасково и Кърджали. В южните райони на областта количеството на валежа ще достигне около и над 20 л/кв.м.След обяд валежите от запад ще започнат да спират. Сутрешните температури ще са предимно между 3 и 8 градуса, към 14.00 ч. ще са между 1 и 6 градуса, малко по-високи ще са в югоизточните райони. В планините ще е облачно с валежи от сняг, преди обяд в по-ниските части - от дъжд. По високопланинските проходи ще има условия за навявания. По-късно след обяд от запад валежите ще спират. Ще духа до умерен северен, по най-високите части - все още западен вятър. Към 14.00 ч. на височина 1200 м температурата ще е около 1 градус, на 2000 м - около минус 4 градуса, ще се понижават.Над Черноморието ще е облачно, с валежи от дъжд, по-интензивни в часовете около и преди обяд. Ще духа слаб до умерен северен вятър и с него температурите ще се понижават, към 14.00 ч. ще са 5-6 градуса в северните до 9-10 градуса в южните райони. Температурата на морската вода е 10-11 градуса. Вълнението на морето ще бъде 2-3 бала.", "date": "2017.12.17", "title": "Декемврийската пролет си отива, следват студ и сняг"}
{"url": "http://www.novinite.bg/articles/154428/Bitkojnat-se-kachi-do-rekordni-20-000", "text": "Цената на един биткойн цифрова валута достигна рекордните 20 000 долара, съобщават руски медии.Това означава удвояване на стойността на криптовалутата за няколко седмици, след като в края на ноември достигна историческите 10 000 долара. В сравнение с преди година цената на един биткойн е 20 пъти по-висока,въпреки че при няколко случая стойността на цифровата валута падна рязко.Финансови експерти продължават да предупреждават, че този балон в крайна сметка ще се спука.Наскоро направено проучване от вестник \"Уолстрийт джърнъл\", в което са участвали 53 икономисти, показва, че 51% от анкетираните са на мнение, че цената на биткойна е нестабилна, докато изследване на CNBC, в което са участвали експерти и пазарни стратези от \"Уолстрийт\", разкрива, че анализаторите виждат увеличението на биткойна като балон.", "date": "2017.12.17", "title": "Биткойнът се качи до рекордни $20 000"}
{"url": "http://www.novinite.bg/articles/154425/Laplandskoto-selo-na-Dyado-Koleda-magnit-za-turisti", "text": "През последните дни преди настъпването на Рождество туристи от цял свят се стичат в Селото на Дядо Коледа - увеселителен парк във финландска Лапландия, където температурите падат до минус 15 градуса по Целзий. Посетителите си купуват плюшени играчки и сувенири от скъпи магазини за подаръци, а брадат Дядо Коледа се радва на възхищението на стотици почитатели дневно през целия месец декември преди да отпътува на околосветското си пътешествие от долините на Финландия до небостъргачите на Ню Йорк и по-далеч, за да раздава подаръци.Стиснали скиорски шапки в ръце, посетителите търпеливо се редят на опашка, за да получат кратка среща с \"Joulupukki\" - финската дума за Дядо Коледа, и възможност за снимка, която заплащат в твърда валута. \"Виждали сме и други Дядо Коледовци, но те не бяха истински. Казаха ни, че този е истинският\", казва Мери Глейдъл - 8-годишна туристка от британския Саутхемптън, която е дошла в увеселителния парк с родителите си, брат си и сестра си.Местните хора вярват, че Дядо Коледа живее на тайно място сред заснежените борове на Северния полюс. Въпросът е - къде точно? През 2010 г. столицата на Лапландия Рованиеми се обяви за \"официалния дом\" на Дядо Коледа.Разположено на няколко километра от града, Селото на Дядо Коледа е точно пред бензиностанция. Туристите бързат да прекосят Арктическия кръг, отбелязан с бяла линия, за да видят Дядо Коледа в дървената му къща с остър покрив. Но...няма как да влязат в частното му жилище, защото Баба Коледа държи на личното пространство. В голяма приемна белобрадият старец седи в удобен стол до сандък, пълен с писма. Всяка година той има над 300 000 посетители - море от хора, което приема със смирение. \"Много се радвам. Не съм изтощен, но от време на време се уморявам\", казва Дядо Коледа.А как се възстановява? \"Обичам да си подремвам. След петнадесет минути сън всичко се променя\", признава добрият старец. Японците Шизука Кавахара и Саки Итои са летели повече от 24 часа, за да прегърнат Дядо Коледа за няколко секунди - неповторим момент, запечатан със снимка, направена от елф. Цената на снимката стартира от 30 евро. Снимането със собствен фотоапарат е забранено и би развалило магията на момента, казва завеждащият персонала в къщата.Братчето на Мери Глейдъл - Хари, който е на четири години и половина, се приближава към Дядо Коледа без да се плаши. И веднага, още преди недоверчиво да се здрависа с Дядо Коледа, изрежда какво иска за празника \"трансформърс и още трансформърс\". В тази зимна страна на чудесата туристите могат да се повозят и в шейна, теглена от елени. Снежно \"сафари\" по маршрут от 400 м струва 14 евро за дете и 18 за възрастен - екзотично преживяване за много чужденци, които откриват красотата на арктическите пейзажи, обагрени в розова светлина. Температурата от минус 13 градуса по Целзий не обезсърчава решителните посетители, \"опаковани\" в скиорски костюми. \"Сбъдна се всичко, което са ми разказвали през детството\", казва Перпетуа - туристка от Дубай, която описва като \"същински рай\" промяната от целогодишния пустинен климат. ", "date": "2017.12.17", "title": "Лапландското село на Дядо Коледа - магнит за туристи"}
{"url": "http://www.novinite.bg/articles/154418/Shestima-zaginali-pri-verijna-katastrofa-s-shest-avtomobila-vav-Velikobritaniya", "text": "Шестима души са загинали и един човек е в критично състояние след верижна катастрофа с шест автомобила в британския град Бирмингам тази нощ, съобщиха от Спешна помощ в Западен Мидландс, цитирана от \"Гардиън\".Инцидентът е станал около 01,10 часа местно време тази нощ.На място са били изпратени пет линейки и три екипа парамедици.Днес пътният участък, където е станала катастрофата, ще остане затворен.Говорител на Спешна помощ разкри, че мъж и жена в първата кола са успели да се отърват с \"относително леки наранявания\". Те са хоспитализирани.Шофьорът на втория автомобил - черно такси, е загинал при катастрофата. В задната част е имало мъж и жена, които също са загинали.В третия автомобил е имало четирима мъже, добави говорителят, от които трима са загинали на място. Четвъртият пътник е откаран в болница в тежко състояние.В останалите три автомобила, участвали в катастрофата, мъж и жена са с леки наранявания, един мъж е освободен за домашно лечение, а друг не се е нуждаел от медицинска помощ.Не се съобщава причината за катастрофата. ", "date": "2017.12.17", "title": "Шестима загинали при верижна катастрофа с шест автомобила във Великобритания"}
