{"url": "http://www.novinite.bg/articles/157698/Treti-sme-po-rast-na-zaplati-v-ES-i-v-Evrozonata", "text": "През последното тримесечие на 2017-а растежът на заплатите в Еврозоната и в целия Европейски съюз се подобри слабо спрямо предходните три месеца, като в същото време нашата страна остава на трето място (след Румъния и Унгария) по ръст на заплащането на труда, показват данни на Евростат, цитирани от БНР.Заплащането на труда в еврозоната се увеличи на годишна база с 1,7% след повишение с 1,6% през предходните три месеца, но въпреки това остава далеч от растеж с 2,2% през второто тримесечие (най-солидно повишаване на заплатите от първите три месеца на 2015 година). В рамките на целия ЕС растежът на заплатите в края на миналата година се ускори до 2,4% от 2,1% през периода юли - септември.В същото време почасовата цена на работната сила (включваща данъци, заплати и други разноски) в еврозоната нарасна през четвъртото тримесечие на 2017-а с 1,5% след повишение с 1,6% през третото тримесечие и растеж от 2,2% през периода април - юни (най-солиден растеж от началото на 2016 година), докато за целия ЕС растежът в края на миналата година се ускори до 2,3% от 2,2% през трите месеца до края на септември, показват данните на Евростат.Днешните смесени данни за еврозоната сякаш продължават да не оправдават надеждите на ЕЦБ, че намаляващата безработица в региона ще доведе до по-силен растеж на заплащането на труда и до по-солидно крайно потребление, допринасяйки по този начин за увеличаване и на инфлацията в региона на единната валута.За разлика от ЕС и в частност от еврозоната, аналогичните данни на Евростат за България продължават да показват солиден ръст на заплащането на труда през последното тримесечие на 2017-а година с цели 12,0% на годишна база след повишение с 10,6% през предходните три месеца. По този показател нашата страна заема трето място сред всички 28 страни - членки на ЕС, изпреварена единствено от Румъния (със скок на заплатите с 14,2%) и Унгария (с повишение от 12,5%).Общата цена на работната сила в нашата страна нарасна през четвъртото тримесечие на предходната година с 12,2% след повишение с 10,7% през третото тримесечие, като по този показател България е изпреварена единствено от Румъния (с повишение с 14,3%).Данните на Евростат показват, че най-солиден скок на заплатите в България през трите месеца до края на декември 2017-а година е отчетен в строителството (повишение с 12,5% на годишна база), следвано от сферата на услугите (повишение с 11,8%) и в индустриалния сектор (повишение с 11,3%).Общата почасова цена на работната сила в нашата страна също регистрира най-солиден скок в строителството (повишение с 11,9% на годишна база), следвано от сектора на услугите (увеличение с 11,8%) и индустрията (повишение с 11,7%).", "date": "2018.03.16", "title": "Трети сме по ръст на заплати в ЕС и в Еврозоната"}
{"url": "http://www.novinite.bg/articles/157673/Vasil-Mihajlov-s-Nagrada-na-Sofiya-za-prinos-kam-kinoto", "text": "Големият актьор Васил Михайлов ще получи днес Наградата на София на Столичната община за своя принос към киното. Наградата ще бъде връчена в навечерието на неговия 80-годишен юбилей по време на официалната церемония в Зала 1 на НДК, когато ще бъдат раздадени отличията в конкурсните програми на 22-рия София Филм Фест.Роденият в Стара Загора актьор е прочут и обичан заради своите десетки роли в българските театър и кино. Той произхожда от бежанско семейство от Мараш, Западна Тракия. През 1964 г. завършва НАТФИЗ, тогава ВИТИЗ „Кръстьо Сарафов“ - в класа на проф. Мандаджиев. Малцина знаят, че преди да започне своя път в актьорското призвание, Васил Михайлов е бил шлосер-матричар в завод „Светлина“, Стара Загора (между 1964 и 1967 г.). След това работи в Хасковския драматичен театър, където е директор (между 1965 и 1966 г.) и в Театър „Българска армия“, където работи от 1967 г. до ден днешен. През 1990 г. Васил Михайлов е избран за депутат във Великото народно събрание, член е на СБФД от 1973. Най-голяма популярност му носи изпълнението на ролята на Петко Войвода в любимия на няколко поколения български зрители телевизионен сериал „Капитан Петко войвода“.„Мога да бъда упрекнат за много неща, с изключение на три – че не съм осигурявал семейството си, че не съм си гледал децата и че не съм поддържал някакво ниво“, споделя пред списание „Биограф“ „шлосерът, който стана Ричард Трети“.Легендата Васил Михайлов има повече от 100 роли в българското кино и театър, както и сериозно участие през годините в екранизации и телевизионни театрални продукции.Освен в образа на капитан Петко Войвода, незабравими са превъплащенията му в киното като Ибрям Али в „Краят на песента“ на Милен Николов, Сюлейман Ага във „Време разделно“ на Людмил Стайков, Нерезанов в „Маргарит и Маргарита“ на Николай Волев, Хан Крум в „Денят на владетелите“ на Владислав Икономов, Чичо в „Приятелите ме наричат Чичо“ на Ивайло Христов, хан Кубрат в „Хан Аспарух“ на Людмил Стайков, Генерал Никифоров в „Сам сред вълци“ на Зако Хеския, бащата на момичето в „Жажда“ на Светла Цоцоркова и много други знакови роли.", "date": "2018.03.16", "title": "Васил Михайлов с Награда на София за принос към киното"}
{"url": "http://www.novinite.bg/articles/157676/Vojnata-po-patishtata-vze-poredna-jertva", "text": "През изминалото денонощие на територията на страната са станали 10 тежки пътно-транспортни произшествия /ПТП/, съобщават от МВР. Един човек е загинал, а други 11 са пострадали. В София за денонощието са регистрирани 61 леки и три тежки катастрофи, при които има трима ранени.", "date": "2018.03.16", "title": "Войната по пътищата взе поредна жертва"}
{"url": "http://www.novinite.bg/articles/157675/Prodaljava-razsledvaneto-na-ubijstvoto-na-mlado-semejstvo-v-Plovdiv", "text": "Телата на млади съпрузи - Ради и Илияна Еневи, бяха открити с прободни рани вчера в семейния им апартамент в пловдивския квартал „Кючук Париж”.По първоначална информация става въпрос за убийство и самоубийство, но не се знае кой първи е посегнал.Разследването продължава, днес ще бъде направен втори оглед, очакват се и данните от аутопсията,съобщава бТВ.В апартамента е било и 1-годишното дете на двамата съпрузи. Той е плакало през нощта и цял ден, но съседите не посмели да проверят защо. Бебето е настанено при роднини.Съседка на Ради и Илияна Еневи от блока на улица \"Димо Хаджидимов\" призна, че е в стрес от новината за тяхната смърт, предаде plovdiv24.bg. \"Два-три пъти съм ги виждала, не е имало никакви оплаквания от тях, никога не е викана полиция. Никога не съм чувала да има проблеми тук във входа\", заяви Зина Александрова. \"Познавам много добре момчето. Ради беше добър човек. Не мога да кажа дали жената е виновна за цялата тази трагедия\", допълни още тя.", "date": "2018.03.16", "title": "Продължава разследването на убийството на младо семейство в Пловдив"}
{"url": "http://www.novinite.bg/articles/157682/Specsadat-otloji-za-april-deloto-sreshtu-Cenko-Chokov", "text": "Спецсъдът отложи за април днешното заседание по делото срещу Ценко Чоков. Причината беше, че то не е върнато от Апелативния съд, където се гледа мярката му за неотклонение. В началото съдът докладва, че Чоков е в линейка в двора.БГНЕС припомня, че през април миналата година бе даден ход на делото. Тогава специализираният съд отказа да уважи искането на защитата делото срещу Ценко Чоков да бъде върнато на прокуратурата.Преди това през януари Специализираната прокуратура внесе в Специализирания наказателен съд обвинителен акт срещу Ценко Чоков и участници в ръководена от него организирана престъпна груп.През февруари тази година Върховният административен съд прекрати пълномощията на Чоков като кмет на село Галиче.", "date": "2018.03.16", "title": "Спецсъдът отложи за април делото срещу Ценко Чоков"}
{"url": "http://www.novinite.bg/articles/157677/Putin-prizova-vsichki-rusnaci-da-glasuvat-nezavisimo-za-kogo", "text": "В навечерието на президентските избори в Русия, които ще се проведат на 18 март, държавният глава Владимир Путин призова руснаците да гласуват, независимо за кого. Избирателите са получили и есемеси с информация че могат в последния момент да сменя избирателната си секция, съобщава БТВ. Целта е да се постигне максимално висока избирателна активност. Кандидатите са общо осем, но фаворит с около 70% е настоящият президент 65-годишният Владимир Путин. Ако бъде избран, това ще е четвъртият му мандат. Останалите кандидати са: лидерът на комунистите Павел Грудинин, 71-годишният лидер на дяснопопулистката либарално-демократичаска партия Владимир Жириновски, съосновател на дяснолибералната партия „Яблоко” Григорий Яблински, представителят на младата дяснолиберална „Партия на растежа” Борис Титов, националистът Сергей Бабурин, 39-годишният председател на по-новата комунистическа партия „Комунистите на Русия” Максим Сурайкин и единствената жена-кандидат – Ксения Собчак, която води кампанията си под мотото „Един срещу всички”. 109 млн. руснаци имат право да гласуват на президентските избори в неделя. Парти и политически движения се готвят за протести след вота.", "date": "2018.03.16", "title": "Путин призова всички руснаци да гласуват, независимо за кого"}
{"url": "http://www.novinite.bg/articles/157686/Sofiyanci-se-samoorganizirat-v-podkrepa-na-vrashtaneto-na-tramvaj-6", "text": "На обществена дискусия, провела се в кв. Лозенец преди две седмици, стана ясно, чегражданите на квартала се обявяват категорично против готвеното закриване натрамвайното трасе до басейна Спартак. Те дадоха срок на Столичната община доедин месец да възстанови движението на трамвай №6 до Лозенец със същоторазписание, както преди временното му спиране. В противен случай лозенчанизаплашват с протести и гражданско неподчинение, припомняйки, че вече бяхасъбрани близо 5000 подписа срещу спирането на трамвая по бул. Арсеналски.Гражданската организация Спаси София, която от 2015 г. работи за запазването натрамвая обясни, че Столичната община възнамерява за постоянно да закриетрамвайното трасе до Лозенец, въпреки многократните обещания на кмета: “Предидве години кметът г-жа Фандъкова обеща, че Шестицата се спира временно, загодина и половина, заради строителството на метрото. Две години по-късноработата по метрото приключи, но управниците не само не спазиха обещанието си,но и възнамеряват завинаги да ликвидират трамвайното трасе” - обясняват оторганизацията.   От Спаси София са изготвили шаблон за жалба срещу ликвидирането на пореднототрамвайно трасе в столицата и призовават всички столичани да участват вспасяването на Шестицата. Жители на кв. Лозенец вече я разпространяват средсъседи и роднини, за да защитят трамвайното трасе до квартала си. “Всеки може данамери жалбата на нашия сайт и може да я внесе лично в Столичната община на ул.Московска №33 или онлайн през виртуалното деловодство на общината вcall.sofia.bg”, пояснява Борис Бонев от организацията. Той призовава всичкисофиянци, убедени, че София може и трябва да стане зелен, устойчив и комфортенград да попълнят и внесат жалбата.“Тази битка не е само за запазването на трамвая в Лозенец, който е безалтернативени дава много полезни връзки за живеещите и работещите в района. Това е биткасрещу систематичното унищожаване на един от символите на София - нейнитетрамваи. Това е битка за здравословен живот в нормална градска среда, както исрещу прахосването на публични средства и унищожаване на съществуващаинфраструктура, част от която основно ремонтирана едва преди няколко години.Освен това, няма никакви технически или финансови пречки трамваят да севъзстанови, стига управляващите да спазят обещанието си.” - категоричен е БорисБонев.“Да се закрива готова инфраструктура на екологичен начин на транспорт, каквито сатрамваите, в най-замърсената европейска столица е престъпление”, казват от СпасиСофия. “Кой позволява това да се случва на фона на огромното общественонедоволство породено от смъртоносните нива на замърсяване и липсата наадекватен отговор от страна на Общината за справяне с проблема.”", "date": "2018.03.16", "title": "Софиянци се самоорганизират в подкрепа на връщането на трамвай №6"}
{"url": "http://www.novinite.bg/articles/157692/Zoran-Zaev-George-Ivanov-otkrito-narushava-Konstituciyata", "text": "Законът за използването на езици няма да промени нищо в Република Македония и няма да наруши общото ни бъдеще. Призовавам да оставим закона да влезе в сила, да се уважават институциите, а Конституционният съд и Венецианската комисия да се произнесат по него. Това заяви македонският премиер Зоран Заев във връзка с решението на президента Горге Иванов да не подписва закона. Заев определи това негово решение като „открито нарушение на Конституцията и страхливост“.Очаквайте подробности.", "date": "2018.03.16", "title": "Зоран Заев: Георге Иванов открито нарушава Конституцията"}
{"url": "http://www.novinite.bg/articles/157687/Zdravosloven-problem-e-v-osnovata-na-dvojnoto-ubijstvo-v-Plovdiv", "text": "Здравословен проблем е в основата на двойното убийство в Пловдив. Това съобщиха от полицията в града. Двама съпрузи Илияна и Ради Еневи бяха намерени мъртви в дома им. Часове наред бебето на семейството стояло при телата на родителите си.Според водещата версия 29-годишната жена oт пловдивския квартал \"Кючук Париж\" е била убита с особена жестокост и по особено мъчителен начин oт мъжа, с когото е живяла на семейни начала и който по-късно се е самоубил. Те били семейство от  2 години. Имат бебе на 7 месеца. Непрестанният плач на детето вчера накарал съседите да се усъмнят, че нещо е станало в дома им. Съседка позвънила няколко пъти, но никой не отворил.Хората в блока са в шок. Описват младото семейство като мили и възпитани. Ради, който израснал пред очите им, работел във фирма за кабели, а съпругата му Илияна била в майчинство. Не вярват причината за трагедията да е ревност.Тази сутрин полицията направи втори оглед на мястото.Детето е настанено при бабата и дядото - родителите на съпруга, които ще се грижат за него.", "date": "2018.03.16", "title": "Здравословен проблем е в основата на двойното убийство в Пловдив"}
{"url": "http://www.novinite.bg/articles/157689/Do-25-gradusa-v-sabota", "text": "Вятърът обърна посоката си от юг и започна да подготвя предстоящото затопляне през утрешния ден. В някои източни райони обаче следобед поривите му ще бъдат доста силни.Рязко ще се затопли и температурите ще стигнат до 20, на места дори до 25 градуса. Облаците ще се разкъсват до слънчево време. Вероятността за валежи е много малка.През нощта срещу неделя от запад на изток ще завали  дъжд.  Температурите бързо ще паднат, по-чувствително в Северна България, а валежите и застудяването ще продължават и през първата половина на новата седмица.", "date": "2018.03.16", "title": "До 25 градуса в събота"}
{"url": "http://www.novinite.bg/articles/157690/Spipaha-meso-bez-dokumenti-v-bus-v-Gabrovo", "text": "Разфасовано телешко месо без документи за произход и транспортиране е намерено от полицията в автомобила на мъж от севлиевското село Петко Славейков. Месото е иззето, а по случая е започнало досъдебно производство. Това съобщиха днес от ОД на МВР в Габрово. Вчера около 08.40 часа в районното полицейско управление бил получен сигнал, че в микробус, паркиран на габровска улица, се съхранява животинско месо в нарушение на правилата за производство, преработка, транспортиране и търговия с животни. На мястото на инцидента пристигнал полицейски екип и служители на Областната дирекция по безопасност на храните. При проверката на микробуса, собственост на 32-годишен мъж от село Петко Славейков, били намерени 134 килограма разфасовано телешко месо без документи. Работата по изясняване на случая продължава, а досъдебното производство е по член 350, алинея 2 от Наказателния кодекс, който третира нарушаване на правилата, уреждащи добива, производството, съхранението или търговията с животни и храни, предназначени за общо ползване, с което съществува опасност за здравето на други хора. Законът предвижда наказание с лишаване от свобода до три години.", "date": "2018.03.16", "title": "Спипаха месо без документи в бус в Габрово"}
{"url": "http://www.novinite.bg/articles/157693/Balgariya-Er-puska-specialni-poleti-ot-Burgas-kam-Sofiya-ot-april", "text": "Националният превозвач . Авиокомпанията  от черноморския град към столицата на . Полетите ще излитат от Бургас в 18,50 часа и ще пристигат в София около 19,40 часа, като самолетните билети са на цени от  Всекидневните полети между София и Бургас ще започнат от началото на юни, а преди стартирането на сезонната линия авиокомпанията ще изпълни и други специални еднопосочни полети между двата града.", "date": "2018.03.16", "title": "\"България Ер\" пуска специални полети от Бургас към София oт април"}
{"url": "http://www.novinite.bg/articles/157694/Nachalnikat-na-RU-Sliven-se-sreshtna-s-predstaviteli-na-slivenskite-moto-klubove", "text": "Предстоящото откриване на мото сезона в Сливен и свързаните с това мероприятия бяхаобсъдени на работна среща, инициирана от началника на РУ-Сливен. Вчера главен инспекторДимитър Кикьов се срещна с президентите на сливенските мото клубове „Биволите” и„Хайдути”. В присъствието на началниците на сектор „Охранителна полиция” и група „Охранана обществения ред” беше обсъден плана за предстоящото събитие и ролята на РУ-Сливен.Мото сезонът ще бъде открит на 21 април и предвижда редица мероприятия и зрелищнисъбития, което изисква съдействие от страна на органите на реда за безпрепятствено протичанена събитието, недопускане на инциденти и опазване на обществения ред.Двете страни обсъдиха маршрута на почетната обиколка, която ще започне от площад ХаджиДимитър, ще премине по булевардите „Г.С.Раковски”, „П.Хитов”, „Ст.Стамболов” през ЖП-гара, по булевард „Банско шосе”, като ще завърши в центъра на квартал „Речица”. Полицейскоприсъствие ще има по целия маршрут, като по-значително ще е в районите на големитекръстовища. Мероприятията по откриването ще продължат на обособения паркинг в центърана квартал „Речица” по начин, който няма да доведе до затрудняване на движението.Главен инспектор Кикьов призова за съдействие, от страна на ръководствата на мотоклубовете, за провеждане на разяснителна кампания, свързана със спазване на Закона задвижение по пътищата и безопасното поведение на водачите на мотоциклети и мотопеди.Обърна внимание на порочната практика, от някои водачи, да скриват регистрационнитетабели на мотоциклетите. Съгласно Наредбата за регистрация на моторните превознитесредства регистрационната табела, при мотоциклетите и мотопедите, трябва да е поставенаотзад, видима и отвесно разположена. Димитър Кикьов беше категоричен, че подобноповедение няма да се толерира и ще бъде наказвано съгласно закона, което предвижда глоба илишаване от правоуправление. Бяха обсъдени и други аспекти от поведението намотоциклетистите на пътя и отношението им към останалите участници в движението.Наблегна се на темите, които са пряко свързани с безопасността- високата скорост,изпреварването, допускането на неправоспособни водачи да управляват мощни мотоциклети идруги. Набелязаха се съвместни действия и мероприятия, които биха спомогнали заповишаване на пътната безопасност.РУ-Сливен предоставя на вниманието на водачите на мотоциклети и мотопеди основнипрактически препоръки, свързани с тяхното поведение на пътя, за предотвратяване на тежкипътнотранспортни произшествия.Техническата изправност, екипировкатаБезопасното движение с мотоциклети и мотопеди изисква да не се правят дори най-малкикомпромиси с техническата изправност: светлини, спирачки, състояние на гумите; лагерите,веригата, амортисьорите, осите и т.н. Дори най-малки хлабини в ходовата част, при високитескорости могат да предизвикат опасни вибрации, които да изхвърлят мотоциклета извън пътя.Вие и вашите спътници Винаги поставяйте защитни каски, дори при пътувания на съвсеммалки разстояния. Най-често при злополука возещите се на мотоциклет, мотопед при удар вдърво, стълби и при падане блъскат главата си - в дърво, стълб, бордюр край платното.Осигурете си специални защитни облекла за предпазване от наранявания при падане и удари.МИНИСТЕРСТВО НА ВЪТРЕШНИТЕ РАБОТИДирекция “Пресцентър и връзки с обществеността” - МВРСофия, ул.”Гурко” №23, тел.:9823754 факс:9877967, e-mail: spvo@mvr.bgСкоросттаИзвестно е, че управлението и возенето на мотоциклет или мотопед са несравнимо по-рисковиот това на автомобили. Водачите и пътниците не са защитени и всяко падане или удар в другавтомобил или крайпътно препятствие води до изключително тежки последици, дори когатоскоростта не е голяма.Не се поддавайте на изкушенията на адреналина от високите скорости. Изберете уравновесен,не агресивен стил на управление на мотоциклета, без множество резки ускорения, слаломиранеи рязко спиране. По-добре се движете със скоростта на автомобилния поток, на по-голямадистанция, която ви осигурява място и време за реагиране при непредвидена ситуация.Не се състезавайте с другите и не се поддавайте на „покани” от ваши колеги на пътя занадбягване. Това би довело до екстремен риск от произшествие.Помнете, че най-голямата победа на пътя е да пристигнеш невредим с този, когото возиш, отточка „А” до точка „Б”.Не се опитвайте да поставяте „рекорди” - примерно, че сте изминали дистанцията от София заБургас за два часа и половина! Това е напълно безсмислено и опасно. Няма да получите испециална награда за подвига.Най-опасни за пътни злополуки са улиците в населените места. Застраховайте се с намаленаскорост - в рамките на разрешената, а на конфликтни места - и по-малка. Опасностите вселищата са на всяка крачка: разсеян и /или бавен недовиждащ възрастен човек, който излизанеочаквано на платното; внезапно втурващи се на улицата играещи деца; майки с колички;невнимателен или неправоспособен водач, който в последния момент ще ви затвори пътя,отнемайки предимство; нарушител, който навлиза в кръстовището при червен сигнал насветофара; шофьор, най често възрастен, който не наблюдава огледалата за обратно вижданеи започва завой наляво или в обратна посока без да е забелязал приближаващия отзадмотоциклетист /мотопедист/; внезапно появило се дете - на велосипед, ролкови кънки,скейтборд, куче и много други опасности. При висока скорост не можете да реагирате и дапредотвратите удар и падане.Движете се с такава скорост, която да ви осигури спокойно, сигурно управление, което неналага рязко използване на спирачките.ИзпреварванетоОпитите за изпреварване в участъци, където това е забранено с непрекъсната линия и пътнизнаци, при интензивно насрещно движение, са опасни. Много мотоциклетисти нарушаватправилата и преминават на минимална странична дистанция от изпреварваните от тяхавтомобили, като се стремят да не излизат от своята лента. Има опасност от отклоняваненаляво и челен удар с насрещни автомобили, както за падане при съприкосновение сизпреварвания или насрещния автомобил. Особено критично е, когато биват изпреварванитирове и други едрогабаритни машини, които ограничават видимостта.Започналото изпреварване на гладка настилка с увеличена скорост може да завърши зле припопадане на мотоциклетиста внезапно на неравна настилка.Започвайте маневрата само ако стесигурни, че участъкът пред вас е без опасни неравности.След зимата по много пътища от валежите има изнесен, пясък, кал, малки камъчета наплатното. В краищата на платното са се образували ивици пясък от разпръснатия противзаледяванията. Стремете се гумите да не стъпват на тези ивици, особено на завои, къдетомотоциклетът /мотопедът/ би се подхлъзнал и би последвало падане с тежки последици.Бъдете много предпазливи и не изпреварвайте автомобили в зоната на кръстовища извъннаселените места. Често настъпват злополуки, когато автомобилът, който сте започнали даизпреварвате, внезапно предприеме маневра - завой наляво, и ви затваря пътя в последниямомент.Помнете, че другите на пътя - водачи, пешеходци, не забелязват добре и отдалечемотоциклетите поради малките им габарити в сравнение с тези на автомобилите, в съчетание собичайно високата им скорост. Това води до критични ситуации и пътни злополуки. Водачитена автомобили започват маневри - завиване наляво или в обратна посока, с погрешнотоубеждение, че приближаващият мотоциклет /в същата или в обратната посока/ е достатъчнодалече. Някои от водачите на автомобили не поглеждат често в огледалата за обратно вижданеи дори не забелязват, че отзад ги застига мотоциклет, който започва изпреварване.При изпреварване осигурявайте възможно по-голяма странична дистанция от изпреварванотоот вас превозно средство - автомобил, друг мотоциклет, мотопед, възрастен или дете навелосипед. Най-често велосипедистите пострадват при пътни злополуки при следнатаситуация: движейки се направо, те обръщат глава назад, за да видят приближаващото превозносредство, поради което несъзнателно рязко завиват наляво и попадат в опасната зона.ПредимствотоКогато на кръстовище нямате предимство, изчаквайте достатъчно търпеливо преминаването навсички превозни средства, движещи по пътя с предимство. И обратно: когато вие сте спредимство, още преди кръстовището намалете скоростта с готовност да реагирате, тъй като еголяма вероятността някой от изчакващите да потегли по-рано и внезапно да ви затвори пътя.Също намалете скоростта и бъдете предпазливи, когато се движите направо и иматепредимство пред завиващи автомобили: много често главно възрастни шофьори, водачи натрактори и селскостопански машини, каруцари започват завиване без да са се убедилидостатъчно добре, че не създават конфликт с движещи се направо. Не забравяйте, че порадималките си габарити, макар със запален фар, мотоциклетът е по-трудно забележим, а порадивисоката си скорост се озовава за секунди на мястото на сблъсъка с предприелия завиването.Преди да извършите маневра, включвайте достатъчно рано мигачите; не забравяйте, че сте по-трудно забележим в сравнение с автомобилите в интензивното движение. Винаги предиманевра се убеждавайте сигурно, че другите участници в движението са ви възприели и щеосигурят безопасното Ви преминаване.Не преминавайте с висока скорост през кръстовища, въпреки че имате предимство зеленсигнал на светофара/. Не увеличавайте скоростта с цел да „хванете” зеления сигнал, койтоизтича - винаги се намира пешеходец, решил да притича на червено, или шофьор наавтомобил, който прибързано ще навлезе в кръстовището още на жълт сигнал, преди зеления.", "date": "2018.03.16", "title": "Началникът на РУ-Сливен се срещна с представители на сливенските мото клубове"}
{"url": "http://www.novinite.bg/articles/157681/Podrobnosti-za-jestokoto-ubijstvo-v-Plovdiv", "text": "В Окръжна прокуратура – Пловдив се води досъдебно производство за извършено в кв. \"Кючук Париж\" на гр. Пловдив убийство на 29-годишна жена, извършено с особена жестокост и по особено мъчителен за убитата начин и настъпила впоследствие смърт на извършителя – съжителстващият с нея на семейни начала мъж на 32 години, съобщиха от пресцентъра на прокуратурата. Преди обяд на 15.03.2018 г. братът на 32-годишния Р.Х. получил позвъняване на мобилния си телефон от жената, с която последният съжителствал, но не могъл да отговори на обаждането. Впоследствие опитал неколкократно да се свърже с нея по телефона, но тя не отговорила на повикванията. Опитал да се свърже и с брат си, но той също не отговорил. Поради това, около 15,30 часа, той отишъл до апартамента, който брат му обитавал заедно с 29-годишната жена и 13-месечната им дъщеря. Опитал да отключи входната врата, но установил, че от вътрешната страна на бравата е поставен ключ. От вътрешността на апартамента се чувал детски плач. Братът на Р.Х. веднага потърсил ключар и такъв пристигнал пред апартамента, като установил тройно заключване на входната врата на жилището, но успял да я отключи, въпреки поставения от вътрешната страна на вратата ключ. При отваряне на входната врата, ключарят и братът на Р.Х. видели труп на човек в стаята, разположена срещу вратата. Братът на Р.Х. се ориентирал по плача на детето къде се намира то и го взел. Двамата излезли от апартамента. В 16,08 часа ключарят подал сигнал в дежурната на І РУ при ОД на МВР – Пловдив, а в 16,10 ч. - и на телефон 112. Незабавно след получаване на сигнала, е бил сформиран екип от разследващи от ОД на МВР – Пловдив, който посетил мястото на инцидента. Прозорците и балконските врати на апартамента били затворени. Жената била намерена лежаща по гръб с порезна рана на шията и защитни порезни рани по ръцете. Мъжът лежал по лице, като в дясната си ръка държал голям кухненски нож, забит в шията му. Пристигналият екип на спешна помощ констатирал настъпване смъртта на мъжа и жената. До момента са извършени множество процесуално-следствени действия, вкл. огледи на местопроизшествие и разпити на свидетели. Били са назначени съдебно-медицински, биологична, дактилоскопна и химически експертизи. Детето на починалите се намира при близките им. Разследването по случая продължава.  ", "date": "2018.03.16", "title": "Подробности за жестокото убийство в Пловдив"}
{"url": "http://www.novinite.bg/articles/157695/Pirogov-tryabva-da-bade-prestrukturirana-smyata-ministar-Ananiev", "text": "Болница \"Пирогов\" трябва да бъде преструктурирана. Това стана ясно от думите на министъра на здравеопазването Кирил Ананиев пред журналисти в парламента. \"Ще влезем следващата седмица в \"Пирогов\" с конкретен оздравителен план. Той ще подобри в значителна степен финансовото й състояние, както ще оптимизира разходите, така ще оптимизира и структурите вътре в болниците\", отбеляза министърът. Той подчерта, че болница \"Пирогов\" има нужда от преструктуриране на отделенията. \"Има например четири хирургии, четири ортопедични отделения, просто ненужни структури, ненужни началници, управленски персонал, когато може да се оптимизират тези структури\", коментира Ананиев. Попитан дали ще бъдат съкращавани началници в \"Пирогов\", министърът уточни: \"Не го приемайте като съкращаване на началници на отделения, а оптимизиране на отделенията, което означава по-малко административни разходи и повече разходи за лечение на хората\".Засега няма болница, която да е в състояние на фалит, заяви министърът в отговор на въпрос. Направихме оздравителни планове на всички болници и най-вече на най-тежките, които се изпълняват и с всеки месец финансовото им положение се подобрява, допълни той.", "date": "2018.03.16", "title": "„Пирогов“ трябва да бъде преструктурирана, смята министър Ананиев"}
{"url": "http://www.novinite.bg/articles/157683/Promenyat-dvijenieto-v-stolicata-zaradi-nedelnoto-derbi", "text": "Ще има промени в организацията на движението във връзка с дербито между ЦСКА-София и Левски, което ще се играе в неделя от 13:00 ч. на Националния стадион \"Васил Левски\", съобщават от Столична община.Забраняват се престоят и паркирането на пътни превозни средства от 00.00 ч. до 16.00 ч. на 18 март по алеите около Националния стадион и от 8.00 до 16.00 ч. на 18 март пред Националния стадион „Васил Левски“ .От 12.00 ч. на 18 март до приключване на футболната среща само при необходимост и по преценка на ръководството на СДВР ще се забранява влизането на пътни превозни средства по ул. „Ген. Гурко“ между бул. „Васил Левски“ и бул. „Евлоги и Христо Георгиеви“, бул. „Евлоги и Христо Георгиеви“ между пл. „Орлов мост“ и бул. „Черни връх“ и бул. „Драган Цанков“ между бул. „Евлоги и Христо Георгиеви“ и бул.“Пейо К. Яворов“. ", "date": "2018.03.16", "title": "Променят движението в столицата заради неделното дерби"}
{"url": "http://www.novinite.bg/articles/157679/BSP-Napadat-punktove-na-podpiskata-sreshtu-sdelkata-za-ChEZ", "text": "Вчера са били нападнати доброволци на Националната гражданска инициатива „Държавата да отмени сделката за ЧЕЗ“. Инцидентът е станал около 16.40 часа, на пункта на Инициативата пред метростанция „Западен парк“ в София. Били са унищожени нагледните материали и е направен опит да бъде скъсана и самата подписка. Нападателят е упражнил вербална и физическа агресия спрямо доброволците Екатерина Д. и Божидар Г. Само бързата намеса на граждани, които са повикали полиция, е предотвратила саморазправата с доброволците и унищожаването на подписката, съобщават от пресцентъра на БСП.Сигнал за случая е подаден в 9-о РПУ.Подобен инцидент се е случил и предишния ден на пункта на Гражданската инициатива „Държавата да отмени сделката за ЧЕЗ“ пред метростанция „Люлин“.", "date": "2018.03.16", "title": "БСП: Нападат пунктове на подписката срещу сделката за ЧЕЗ"}
{"url": "http://www.novinite.bg/articles/157678/Vaorajen-maj-ograbi-kazino-v-Sofiya", "text": "Грабеж е извършен рано тази сутрин в казино в \"Студентски град\" в София, съобщи БНР. По информация на \"Хоризонт\" извършителят е бил един и е успял да вземе неголяма сума пари. Работещите в казиното са разказали пред полицията, че мъжът е бил въоръжен с пистолет. Към момента екипи на СДВР преглеждат записите от камерите в района. Извършителят се издирва. Няма пострадали при грабежа.", "date": "2018.03.16", "title": "Въоръжен мъж ограби казино в София"}
{"url": "http://www.novinite.bg/articles/157680/Cacheva-ne-izklyuchi-vazmojnostta-promenite-v-NK-da-badat-redaktirani", "text": "Правосъдният министър Цецка Цачева не изключи възможността промените в Наказателния кодекс да бъдат редактирани преди второ четене в правната комисия в Народното събрание. Пред журналисти тя припомни, че те са в резултат на препоръки след анализ на европрокурори, който беше правен след мисия през 2016 г.Тя коментира предложените от правосъдното министерство промени в Наказателния кодекс, отнасящи се до корупцията в публичния и частния сектор. Проектът, който вече беше внесен в Народното събрание, предизвика критики сред експерти, граждани и политически опоненти.Според тях властта влиза във война с пазарната икономика и правата на частния бизнес, а текстовете ще позволят всеки, който дължи нещо по договор, да бъде третиран като престъпник и преследван от закона.Противниците на тези промени изразиха опасения, че законът ще позволи да се стигне до произвол и в неговия смисъл всеки втори български гражданин ще може да стане обект на съдебно преследване. \"Текстовете, казуистично интерпретирани, водят до страхове в хората, но няма основание за притеснения по отношение по правата, породени в гражданските договори. За длъжностни престъпления се коментира да бъде ангажирана отговорността на банките\", заяви Цачева.България ще се отчита по тези критерии след седмица пред евроексперти в рамките на механизма за сътрудничество.По думите на правосъдния министър участие в изработването на този текст са взели експерти от всички институции, които имат отношение към прилагането и преследването на този вид правонарушения.", "date": "2018.03.16", "title": "Цачева не изключи възможността промените в НК да бъдат редактирани"}
{"url": "http://www.novinite.bg/articles/157685/Mareshki-Sled-chalgarizaciyata-teche-proces-na-hazartizaciya", "text": "След чалгаризацията на държавата, сега тече процес на хазартизация, коментира председателят на \"Воля\" и заместник-председател на Народното събрание Веселин Марешки в декларация от парламентарната трибуна. \"От известно време чрез напоителни реклами на българина му се внушава, че не чрез труд, образование, лично израстване, лични качества, а чрез търкане на картончета и висене в хазартни зали може да стане успешен и богат\", посочи той и добави, че от \"Воля\" са притеснени от \"този процес на хазартизация\". Затова от политическата сила в най-скоро време предвиждат да внесат подготвени предложения за промени в Закона за хазарта - един процент от приходите от хазартните игри да отиват директно 50 на 50 в бюджетите на министерствата на културата и на спорта. Марешки посочи, че идеите за законови промени са били представени на публична дискусия вчера в парламента от Професионалния синдикат на българските артисти и представители на Българската социалдемократическа партия. Като допълнение към предложението на културните дейци, от \"Воля\" искат толкова пари, колкото се отделят за реклама на хазартната дейност, да се отделят и за културата и спорта. \"Има хора в тази зала, които като чуят за промени в правилата на хазарта в посока част от приходите на хазартните босове да бъдат намалени, започват да се притесняват. Разбирам ги, но след като ние от \"Воля\" сме в парламента, нищо вече няма да е същото\", категоричен беше Марешки.", "date": "2018.03.16", "title": "Марешки: След чалгаризацията тече процес на хазартизация"}
{"url": "http://www.novinite.bg/articles/157691/Borisov-se-sreshtna-s-badeshtiya-direktor-na-Evropol-Katrin-de-Bol", "text": "Двамата са обсъдили борбата с тероризма, трафика на хора, злоупотребата с платежни инструменти и компютърните престъпления. Оценили са високо успешните съвместни операции на българските и белгийските полицейски служби по линия на противодействие на тероризма. Бойко Борисов е посочил, че Европол винаги е бил надежден партньор на България в борбата с миграционния натиск, контрабандата на цигари и злоупотребата с разплащателни средства. Катрин де Бол поема Европол от 1 май.", "date": "2018.03.16", "title": "Борисов се срещна с бъдещия директор на Европол Катрин де Бол"}
{"url": "http://www.novinite.bg/articles/157684/CVETOVE-OT-IZTOKA-V-GALERIYa-SERDIKA", "text": "На 14 март 2018 г. (сряда) от 18:00 ч. в столичната галерия „Сердика“ се открива изложбата \"Цветове от Изтока\" на Емануела Цонева. Авторката е провокирана от колорита и духа на Изтока и посвещава изложбата си на Южна Корея.В изложбата се усеща силното присъствие на Далечния Изток, който е вдъхновение в творчеството на Емануела Цонева през последните години и е резултат от няколко пътувания, които внасят нов прочит в изкуството на художничката. Начинът на експониране е повлиян от азиатските традиции, а творбите са синтез от визуални настроения, духа и екзотиката на Изтока и непрстанното търсене на красота.Този проект е много специален и зареден с дълбоко личните преживявания на авторката Емануела Цонева,  която създава цялата концепция на експозицията, вдъхновена от спомени за „страната на утринната свежест”, както поетично я наричат самите корейци. Културата и традициите на Изтока отдавна вълнуват художничката, но когато стъпва за пръв път в Сеул, тя усеща със сърцето и душата си ритъма на тази страна, колоритния й облик и уникалната симбиоза между динамиката на съвременния град и съхранените традиции. Това, което истински я впечатлява и вдъхновява е култът към изкуството, което открива на всякъде.Част от творбите са представени върху трансперанти, които са препратка към традициите и историята на Южна Корея. Авторката залага на образи от миналото, облечени с националната носия – хамбок и детайли от визията, като обувки, игли за коса с полускъпоценни камъни. Поетичните стихове, посветени на любовта и символиката с първия сняг, поместени между творбите, придават още по-голяма лиричност на картините.Творбите на Емануела Цонева разкриват преживяни моменти, детайли от бита и природата, емоциите от посещенията в местните галерии и кокетни занаятчийски дюкянчета, където може да се открие всичко – от калиграфски четки, ръчна хартия и картини, до бижута и пъстри местни сувенири, впечатления от артистичната улица „Инсадонг”, където авторката обича да се разхожда. „Цветове от Изтока“ е един колоритен пътепис, който създава изключителен енергиен заряд и заслужава да се преживее в изложбеното пространство на галерия „Сердика“ от 14 март до 12 април 2018 г.", "date": "2018.03.16", "title": "„ЦВЕТОВЕ ОТ ИЗТОКА“ В ГАЛЕРИЯ „СЕРДИКА“"}
{"url": "http://www.novinite.bg/articles/157688/Bezredici-v-Madrid", "text": "Силите на реда използваха гумени куршуми, за да разпръснат протест на имигранти.Според демонстрантите 35-годишният сенегалец починал при полицейска операция срещу незаконни търговци. Мъжът бил открит в безсъзнание и по-късно починал от сърдечен удар.Протестиращите палиха контейнери и замеряха полицаите с камъни. При сблъсъците са ранени десетина полицаи и около 20 цивилни.", "date": "2018.03.16", "title": "Безредици в Мадрид"}
{"url": "http://www.novinite.bg/articles/157696/Vzemat-licenza-na-hotela-na-ujasite-v-selo-Chiflik", "text": "Вземат лиценза на хотела на ужасите. Това стана ясно от думите на туристическия министър Николина Ангелкова пред медиите в НС. Спешна проверка на министерството показала, че обектът изобщо не трябва да функционира.Хотелът се намира в село Чифлик, Троянско, коментира вчера един от потърпевшите, Георги Бабев. Съобщава, че той и семейството му вместо нормална стая, получават стая в мазето на хотела, мръсотия и една нощ при минусови температури, а преживяването им струва 180 лв.Потърпевшата Малина Тончева коментира, че с влизането в стаята мирише на мухъл. Мокетът е страшно занемарен, мръсен, целият в петна. В банята, огледалата са счупени, ваната е изкъртена, изпотрошена. А след всичко това, остават и без вода, нито топла, нито студена.Този хотел не отговаря на условията за нормално пребиваване, категорична е Николина Ангелкова. Още днес се затваря първия етаж на хотела. Министърът е изискала всички актове, които КЗП е издала на хотела на ужасите. Абсурдно е искането на хотела да получи категоризация за четири звезди. Това обаче му е отказано.Ангелкова призова да се подават сигнали в МТ. Ведомството веднага щяло да реагира. Министърът се закани и за по-строг контрол как се прави категоризация на хотелите. Освен това хотелът нерегламентирано използвало думата СПА в името си, което е поредното нарушение, констатирано в обекта.", "date": "2018.03.16", "title": "Вземат лиценза на хотела на ужасите в село Чифлик"}
{"url": "http://www.novinite.bg/articles/157674/Ubiha-balgarka-i-dvete-j-deca-v-Kanada", "text": "Красимира Пейчиновски е била открита мъртва в дома си в провинция Онтарио, на около час път от Торонто. Убити са и 13-годишната й дъщеря Венайлия и 15-годишния й син Рой. Жената е имала и още една дъщеря, която в този момент не е била у дома, защото е посещавала шофьорски курс. Главен заподозрян е Кори Фен - приятелят на Красимира, който е на 29 години. Тя е била разделена с бащата на децата, който е македонец. С татуиран надпис “Превърни раните в мъдрост”, посинено око, драскотини и кръв по лицето, 29-годишният Фен застана пред съда, за да чуе обвиненията срещу себе си  - три за убийство.\"Това трябва да се е случило под въздействието на наркотици. Тя се е опитвала да се раздели с този човек, защото връзката им не е вървяла\", сподели Ваня Димова, която е дългогодишна приятелка на жертвата. \"Тя беше един прекрасен човек, който никога никой не чу да повиши тон\", допълни Димова, която познава Красимира още от времето, когато живели в Пловдив.Ваня още не може да си обясни как се е стигнало до това тройно убийство. Полицията открива телата, след като съседка отишла да търси Красимира, защото тя не се появила на работа. Съседката обаче била отпратена от мъж, който по-късно напуснал къщата в черен пикап.", "date": "2018.03.16", "title": "Убиха българка и двете й деца в Канада"}
{"url": "http://www.novinite.bg/articles/157697/Izdadoha-razreshenie-za-stroej-na-Hemus-mejdu-Yablanica-i-Boaza", "text": "Министърът на регионалното развитие и благоустройството Николай Нанков издаде разрешение за строеж на магистрала \"Хемус\" вотсечката от Ябланица до пътен възел \"Боаза\", съобщиха от министерството. Участъкът от км 78+500 до км 87+800 е с дължина от близо 9 км. Освен строителството на новата магистрална отсечка, се предвижда и рехабилитация на близо 400 м от директното трасе при км 78+500, където сега магистралата свършва, и строителство на етапна връзка при км 87+600 в близост до село Брестница за връзка с път I-4 Коритна - Белокопитово. Проектът включва и рехабилитация на външните водопроводи за селата Брестница и Златна Панега, които попадат в трасето на аутобана и полагане на тръбна мрежа за интелигентни транспортни системи по протежение на новия участък. Ще се извърши и реконструкция на далекопровод. Издаденото от министър Нанков разрешение за строеж предвижда при необходимост от допълнително изместване на съществуващи, законно изградени и заварени по смисъла на Закона за устройство на територията мрежи и съоръжения на техническата инфраструктура, засегнати от строителството на обекта, да се представят за одобряване инвестиционни проекти по реда на закона, допустими по действащия подробен устройствен план и наличие на съгласуване със заинтересованите експлоатационни дружества. При установяване на свлачищни процеси по трасето на обекта, следва да се уведоми МРРБ с оглед тяхното регистриране и мониторинг, както и спазване на законовите изисквания. Строително-монтажните работи в санитарно-охранителните зони ще започнат след съгласуване с Басейнова дирекция \"Дунавски район\". Разрешението за строеж разпорежда предварително изпълнение на основание чл. 60, ал. 1 от Административнопроцесуалния кодекс за защита на особено важни държавни и обществени интереси, тъй като обектът е първа категория, се посочва в прессъобщението. Договорът за строителството на магистралната отсечка с Консорциум \"ХВП Ябланица\" бе подписан през юли 2017 г., напомнят от министерството. Срокът за строителство е 910 дни, като от тях 180 дни са предвидени за проектиране, а 730 дни са за изграждане на обекта. При реализацията на проекта ще бъдат изградени 5 селскостопански подлеза, 2 селскостопански надлеза, както и подлез при общинския път от Брестница към пещерата \"Съева дупка\". Автомагистралната отсечка ще бъде с по две ленти за движение в посока по 4 м, две ленти за спиране по 3 м, средна разделителна ивица - 2 м, водещи ивици и банкети.", "date": "2018.03.16", "title": "Издадоха разрешение за строеж на „Хемус“ между Ябланица и „Боаза“"}
