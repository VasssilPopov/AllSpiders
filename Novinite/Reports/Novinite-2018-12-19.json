{"url": "https://www.novinite.bg/articles/168755/Jiteli-na-Vrajdebna-izlizat-na-protest-sreshtu-zamarsyavaneto", "text": "На 20 декември 2018 г. (четвъртък) от 10.00 ч. ще се състои пореден протест срещу замърсяването в столичния квартал „Враждебна“. Той ще се проведе на пътния възел бул. Ботевградско шосе“ и ул. „46-а“ (до сградата на „ВАС метал“). Протестът е организиран от Сдружението за благоустройство на квартал „Враждебна“ с председател Александър Димитров и е срещу безхаберието на общинската администрация, която неглижира проблемите, натрупани с десетилетия.Бунтът на хората е продиктуван от многократно завишените стойности на вредните вещества в атмосферния въздух, както и прахта и калта от товарните автомобили.Според организаторите на протеста, мръсният въздух е следствие от замърсяването от депата за строителни материали и земни маси, намиращи се в района на кв. „Враждебна“, които се управляват от общинската фирма „Софинвест“.Сдружението за благоустройство на квартал „Враждебна“ е изпратило петиция до кмета на София Йорданка Фандъкова и до председателя на Столичния общински съвет Елен Герджиков, в която се обяснява за проблема на жителите на кв. „Враждебна“ със замърсяването и се предлагат следните решения:1. Незабавно закриване на депото за земни маси поради изчерпване на обема му и пренасочване на дейността извън жилищната част на квартала – на терен, предоставен на Столична община за същата дейност през 2008 г.2. Ускоряване на процедурата по откриване на нови площадки за депониране на строителни отпадъци и земни маси и започване на поетапно рекултивиране на депото за строителни отпадъци.", "date": "2018.12.19", "title": "Жители на „Враждебна“ излизат на протест срещу замърсяването"}
{"url": "https://www.novinite.bg/articles/168800/Balgarskata-koleda-promenya-dvajenieto-v-centara-na-Sofiya", "text": "От 12:00 часа до приключване на мероприятието на 25.12.2018 г. се забранява престоят и паркирането на пътни превозни средства, с изключение на гостите на благотворителния концерт, както следва:От 19:00 часа до приключване на мероприятието на 25.12.2018 г. се забранява влизането на пътни превозни средства, само по преценка на отдел \"Пътна полиция\" при СДВР, както следва:„Център за градска мобилност” ЕАД ще осигури специализиран автомобил за принудително преместване на паркирани в нарушение автомобили, само по нареждане на отдел „Пътна полиция” при СДВР, за времето и мястото посочени по-горе, съгласно чл.171, т.5 от Закона за движението по пътищата.", "date": "2018.12.19", "title": "\"Българската коледа\" променя двъжението в центъра на София"}
{"url": "https://www.novinite.bg/articles/168748/Zakrivat-ministerstvoto-za-balgarskoto-predsedatelstvo", "text": "Парламентът ще закрие Министерството за българското председателство на Съвета на ЕС и ще освободи Лиляна Павлова от поста министър. Това предложение на премиера Бойко Борисов е включено в дневния ред на Народното събрание за последните заседания преди коледната ваканция. Вероятно проектът за решение за структурни и персонални промени в Министерския съвет, както е официалното име на документа, ще бъде гласуван в четвъртък. Павлова няма да е министър от 1-ви януари 2019 г. Министерството се закрива, тъй като на 31-ви декември приключва тройното председателство на Съвета на ЕС. То беше започнато от Естония, продължено от България и завършено от Австрия. На 1-ви януари 2019 г. щафетата се поема от Румъния. Лиляна Павлова се срещна във вторник с извънредните и пълномощни посланици на държавите-членки на Европейски съюз, акредитирани в страната. Те са поздравили министъра за българското председателство на Съвета на ЕС за отличната работа на страната в рамките на триото, съобщиха от пресслужбата на министерството", "date": "2018.12.19", "title": "Закриват министерството за българското председателство"}
{"url": "https://www.novinite.bg/articles/168754/Prezidentat-naloji-veto-varhu-razporedbi-ot-Zakona-za-izmenenie-i-dopalnenie-na-Nakazatelniya-kodeks", "text": "Държавният глава упражни правомощието си и върна за ново обсъждане в Народното събрание разпоредби от Закона за изменение и допълнение на Наказателния кодекс, с които се изменят норми в Наказателно-процесуалният кодекс. С тях се дава възможност за отлагане до 48 часа на уведомяването при задържане на лице. Още по-тревожна е възможността задържани непълнолетни лица да бъдат в неизвестност за техните родители в срок до 24 часа. Конституцията вменява на родителите да се грижат за децата си до тяхното пълнолетие и задължава държавата да ги подпомага. Президентът подкрепя усилията и мерките в борбата срещу тероризма, организираната престъпност и други форми на усложнена престъпна дейност като уместни и оправдани, но не е съгласен с подхода на законодателя. Без да е очертан кръгът на лицата и на конкретните престъпления, за които може да се отлага уведомяването, се открива възможност за непропорционално засягане на права и се създава риск изключението да се превърне в правило. Спазването на високи стандарти за защита на основните права на гражданите е неизменна насока в развитието на европейските правни системи.    Република България е демократична и правова държава и повече от десетилетие е член на Европейския съюз, като споделя целите за поддържане и развитие на пространството на свобода, сигурност и правосъдие. Отстояването на високи стандарти за защита на основните права на гражданите е неизменно условие за развитие на европейските правни системи.За повишаване на доверието в наказателното правосъдие на държавите членки, което да доведе до по-ефективно съдебно сътрудничество, в Европейския съюз са установени минимални правила във връзка с правото на достъп до адвокат в наказателното производство, правото на уведомяване на трето лице при задържане, както и правото на осъществяване на връзка с трети лица и консулски органи през периода на задържане. Част от разпоредбите на Закона за изменение и допълнение на Наказателния кодекс (ЗИД НК) са насочени именно към тези права. Тяхната значимост е извън съмнение и именно поради това не мога да споделя подхода на законодателя към въвежданите ограничения на правото за уведомяване на трето лице при задържане. Тези ограничения се съдържат в § 7, т. 5, б. „в“ и т. 19 от ЗИД НК, с които се създават съответно ал. 9 в чл. 63 и ал. 5 в чл. 386 от Наказателно-процесуалния кодекс (НПК). Новата уредба допуска уведомяването за задържане да може да се отложи за срок до 48 часа, „когато е налице неотложна необходимост да се предотврати настъпването на тежки неблагоприятни последици за живота, свободата или физическата неприкосновеност на лице или когато е наложително предприемане на действия от разследващите органи, чието възпрепятстване би затруднило сериозно наказателното производство“. При същите хипотези и с цел да се защити най-добрият интерес на задържан непълнолетен, уведомяването по новата уредба може да се отложи за срок до 24 часа. За сравнение - досегашната уредба изисква незабавно уведомяване на семейството на обвиняемия за задържането му и, ако обвиняемият желае – на работодателя (чл. 63, ал. 7 НПК), а по отношение на непълнолетните незабавно се съобщава на техните родители или попечители, както и на директора на учебното заведение, когато задържаният е ученик (чл. 386, ал. 4 НПК). Така с възможността за отлагане новата уредба въвежда изключения от съществуващите досега правила за уведомяване при задържането.Подкрепям всички усилия и мерки в борбата срещу тероризма, организираната престъпност и други форми на усложнена престъпна дейност, за които считам приетите промени за уместни и оправдани. Не съм съгласен, обаче, с подхода на законодателя, който не очертава кръга на лицата и на конкретните престъпления, за които може да се отлага уведомяването. Следва да се подчертае, че правото на уведомяване е част от гаранциите за задържаните лица срещу малтретиране, признати в практиката на Европейския съд по правата на човека. Тази практика обхваща и държави членки на Европейския съюз и утвърждава осигуряването на своевременна възможност задържаният да се свърже с близките си като гаранция за спазване на основни права по Конвенцията за защита на правата на човека и основните свободи (в този смисъл Boyle and Rice v. the United Kingdom; Golder v. the United Kingdom; Silver and Others v. the United Kingdom,; Szuluk v. the United Kingdom; A.B. v. the Netherlands; Davison v. the United Kingdom; Lebois v . Bulgariа).Правото на уведомяване на трети лица за задържането е уредено и в Директива 2013/48/ЕС на Европейския парламент, и на Съвета от 22 октомври 2013 година относно правото на достъп до адвокат в наказателното производство и в производството по европейска заповед за арест и относно правото на уведомяване на трето лице при задържане (Директива 2013/48/ЕС). Директивата дава възможност да се въвежда временна дерогация от правата, които тя гарантира. Същевременно директивата изисква държавите „да определят в националното си право основанията и критериите за всяка временна дерогация“ и „следва да използват тези временни дерогации в ограничен брой случаи“ (съображение 38 от Директива 2013/48/ЕС). Въпреки че ЗИД НК въвежда в българското законодателство тази директива, в него не се съдържат посочените гаранции. При задържаните пълнолетни употребеното понятие „конкретно лице“ дава възможност да не бъде уведомявано до 48 часа семейството на задържания (§ 7, т. 5, б. „в“ относно чл. 63, ал. 9 НПК). Без да е очертан кръгът на престъпленията, за които може да се прилага това ограничение, то става приложимо в нелимитиран брой случаи. Освен това липсва задължение компетентните органи, когато отлагат уведомяването на конкретно лице, „първо да преценят дали друго трето лице, посочено от заподозрения или обвиняемия, би могло да бъде уведомено за задържането му“ (съображение 35 от Директива 2013/48/ЕС). По този начин приетата уредба не гарантира, че няма да има случаи, в които никой от близките не е уведомен за задържането. Европейският съд по правата на човека е имал повод да отбележи, че с оглед дълбоката тревога, която може да предизвика внезапното изчезване на член на семейството дори и за кратък период от време, на задържаното лице следва да се осигури възможност да се свърже бързо с близките си и това произтича както от редица международни актове, така и от релевантните норми на националното законодателство (Lebois v . Bulgariа, § 53).Още по-тревожно е въвеждането на подобно ограничение спрямо задържани непълнолетни, което позволява до 24 часа да не бъдат уведомявани за задържането им техните родители или попечители и директора на учебното заведение, в което те се обучават (§ 7, т. 19 относно чл. 386, ал. 5 НПК). Не мога да се съглася с такова ограничение предвид Конституцията, която вменява на родителите да се грижат за децата си до тяхното пълнолетие и задължава държавата да ги подпомага (чл. 47, ал. 1).В приетия закон хипотезите, представляващи изключение от правилото за задължително уведомяване, са неясни, понятията са общи и непрецизни и дават неограничена свобода на органите на досъдебното производство по своя преценка да дерогират европейските и международните стандарти. Те ще могат да се тълкуват широко, след като законодателят не дефинира прецизно лицата и не конкретизира престъпленията (например тероризъм, организирана престъпност и други форми на усложнена престъпна дейност). Открива се възможност за непропорционално засягане на права и се създава риск изключението да се превърне в правило. Това не съответства на конституционната повеля да не се допускат ограничения на правата на обвиняемия, надхвърлящи необходимото за осъществяване на правосъдието (чл. 31, ал. 4) и не изпълнява изискванията за транспониране на Директива 2013/48/ЕС. Ефектът от отлагането да се уведоми „конкретно лице“ за задържането може да засегне и други конституционни права, като например правото на труд в случай на неуведомяване на работодателя за задържането.Въз основа на изложените мотиви упражнявам правото си по чл. 101, ал. 1 от Конституцията на Република България да върна за ново обсъждане§ 7, т. 5, б. „в“ и т. 19 от Закона за изменение и допълнение на Наказателния кодекс, приет на 13 декември 2018 г.", "date": "2018.12.19", "title": "Президентът наложи вето върху разпоредби от Закона за изменение и допълнение на Наказателния кодекс"}
{"url": "https://www.novinite.bg/articles/168793/Tramvaj-22-derajlira-trafik-na-Konstantin-Velichkov", "text": "Трамвай по линия №22 е дерайлирал на кръстовището на бул. \"Константин Величков\" и бул. \"Александър Стамболийски\".На мястото има служители на Центъра за градска мобилност.Образувала се е колона от трамваи в посока жк. \"Красна поляна\", предаде \"Фокус\". Преминаването през кръстовището е затруднено. На място пристигна кран, който да премести излезлия от релсите трамвай.Няма информация за пострадали.", "date": "2018.12.19", "title": "Трамвай 22 дерайлира, трафик на \"Константин Величков\""}
{"url": "https://www.novinite.bg/articles/168759/Bolnica-Lozenec-otiva-kam-SU-shte-se-stroi-i-pediatrichna-bolnica", "text": "Университетска болница „Лозенец“ ще отиде към Софийския университет \"Св. Климент Охридски\". Това заяви премиерът Бойко Борисов преди началото на днешното заседание на кабинета.Паралелно с това започва изграждането на многопрофилна педиатрична болница. За целта ще бъде довършена 13-етажна сграда близо до Александровска болница. 20 млн. лева ще струва строежът на болничното заведение. Отделно ще се мисли допълнителни средства за нова апаратура.Началото на изграждането се планира за началото на следващата година и ще бъде напълно завършено за година и половина, уточни ресорният министър Кирил Ананиев. Той е провел среща и оглед със строители, които са го уверили, че обектът е в добро състояние.Премиерът заяви, че държавата ще покрие дълговете на болница \"Лозенец\" в размер на 23 млн. лева.Ректорът на Софийския университет Анастас Герджиков благодари на премиера да запази базата.„Това е най-доброто решение. Използвам възможността на ресорната комисия, която помогна да се вземе решението“, заяви той.С решение на кабинета се отпускат над 4,3 млн. лева по бюджета на здравно министерство за закупуване на апаратура за „Пирогов“.", "date": "2018.12.19", "title": "Болница „Лозенец“ отива към СУ, ще се строи и педиатрична болница"}
{"url": "https://www.novinite.bg/articles/168760/Ninova-za-globata-na-BEH-Pravitelstvoto-vkara-Balgariya-v-evropejski-skandal", "text": "Българският енергиен холдинг е държавно дружество, чиято дейност се осъществява от екип, назначен от правителството. И сега същият този енергиен холдинг е със санкция от ЕК в размер на 77 милиона евро заради установени злоупотреби. Това заяви председателят на БСП Корнелия Нинова от името на парламентарната група на партията.,,Нашата парламентарна група няма да подкрепи решението да се приватизира \"Булгартрансгаз\". Според думите на премиера Борисов от ЕК са поискали именно това - приватизация на \"Булгартрансгаз\". Така представено, излиза че премиерът заема позата на патриот, който брани националния интерес. Да, ама не! След наше допитване ЕК опроверга твърдението на Борисов, че е била искана каквато и да е приватизация на Булгартрансгаз. Било е искано единствено неговото преструктуриране. Как ще бъде извършено то, е било решение на правителството, за да бъдат прекратени незаконните действия на БЕХ'', обясни лидерът на опозицията.,,Европейската комисия е реагирала, българското правителство - не. Така, за да оправдае бездействието си, господин Борисов си позволи да излъже, че му е било поставено условие за приватизация. По този начин Борисов и ГЕРБ вкараха България в европейски скандал. Да критикуваш ЕС е нормално, а не антиевропейско, но да обвиняваш ЕК в нещо, което не е искала, е наистина антиевропейско. Вие ще носите отговорност за това, господин Борисов'', заяви още Нинова.", "date": "2018.12.19", "title": "Нинова за глобата на БЕХ: Правителството вкара България в европейски скандал"}
{"url": "https://www.novinite.bg/articles/168766/Reakcii-v-NS-na-prezidentskoto-veto", "text": "\r\nОт ГЕРБ казаха, че промените в Наказателния кодекс са приети, следвайки европейска директива след атентатите в Париж. От БСП пък заявиха, че ще подкрепят ветото на президента.\r\n\r\n\r\n\r\n\r\n", "date": "2018.12.19", "title": "Реакции в НС на президентското вето"}
{"url": "https://www.novinite.bg/articles/168795/Kak-da-pestim-tok-po-praznicite", "text": "От електропреносната компания EVN предлагат няколко съвета, които ще ви помогнат да спестите консумацията на ток през почивните дни. Те вършат работа и ако отсъствате от своите домове.Изключете всички електроуреди, които не е необходимо да работят ако ви няма. Важно е да се знае, че хладилник или фризер, които не винаги е подходящо да се изключват, ще продължат да консумират електроенергия. Изключете от щепсела телевизор, аудио-уредба и монитор, защото и в режим на stand-by те консумират електроенергия.Уверете се, че външни хора нямат достъп до електрически контакти, които са част от вашата инсталация.  Запишете показанията на електромера си преди да заминете и сравнете данните при завръщането си. Ако няма достъп до вашия електромер, можете да заявите посещение на отчетник денонощно на 0700 1 0007 в удобно време.", "date": "2018.12.19", "title": "Как да пестим ток по празниците?"}
{"url": "https://www.novinite.bg/articles/168768/Prezidentat-tarsi-konfrontaciya-smyata-Cvetan-Cvetanov", "text": "Президентът Румен Радев търси конфронтация. Това коментира председателят на парламентарната група на ГЕРБ Цветан Цветанов по повод наложеното вето на промените в Наказателния кодекс. Председателят на ПГ на ГЕРБ категорично подчерта, че текстовете съответстват на директивата на ЕС след терористичните актове в Париж. \"България беше пред наказателна процедура, това, което направихме, е да се запознаем с директивата и да приемем съответните законодателни промени. Това задържане не ограничава възможността за адвокат. Тук говорим само за обкръжението и близките на задържаното лице, не да се ограничи неговата защита, а да не се осуети разследването по тежки престъпления или терористични актове\", коментира Цветанов.\"Тази мярка ще заработи само по изключение, когато е свързана с организираната престъпност или тероризъм\", поясни председателят на ПГ на ГЕРБ.", "date": "2018.12.19", "title": "Президентът търси конфронтация, смята Цветан Цветанов"}
{"url": "https://www.novinite.bg/articles/168784/MS-reshi-Minimalnata-zaplata-stava-560-lv-ot-1-yanuari", "text": "Минималната работна заплата става 560 лв. от 1 януари 2019 г. Размерът й ще се повиши с 9,8% в сравнение с настоящата година, реши правителството на заседанието си в сряда.\"Увеличаването ще допринесе за повишаване на мотивацията за търсене на работа на най-нискодоходната група от работната сила, както и за запазване на жизненото равнище и намаляване на риска от бедност сред работещите\", съобщават от МС.За повишаването на минималната заплата способстват икономическото развитие, устойчивите темпове на ръст на БВП през последните години, увеличаване броя на заетите и отчетеното повишаване на средното за страната възнаграждение.От 1 януари 2019 г. минималната работна часова заплата ще бъде 3,37 лв., решиха още министрите.", "date": "2018.12.19", "title": "МС реши: Минималната заплата става 560 лв. от 1 януари"}
{"url": "https://www.novinite.bg/articles/168742/Snegat-sprya-idva-stud", "text": "Днес над Западна България валежите ще спрат и облачността ще се разкъса и намалее. Над източната половина от страната ще се задържи облачно със слаби валежи от сняг, които постепенно ще спират, най-късно в югоизточните райони. В Източна България ще продължи да духа умерен до силен вятър от север-северозапад и ще има условия за навявания. Максималните температури ще се от минус 2-3° в североизточните райони до 6° в крайните югозападни, за София - около 0°. Над планините ще има значителна облачност и на отделни места ще превали слаб сняг. Ще духа умерен североизточен вятър. Максимална температура на 1200 метра минус 2°, на 2000 метра – около минус 6°.По Черноморието ще бъде облачно с превалявания от сняг, които постепенно ще спират, най-късно по южното крайбрежие. Ще духа умерен и силен вятър от север-северозапад. Максималните температури ще са между 0° и 2°. Температурата на морската вода е около 8°. Вълнението на морето ще бъде 3-4 бала.", "date": "2018.12.19", "title": "Снегът спря - идва студ"}
{"url": "https://www.novinite.bg/articles/168792/Jelyazkov-Shte-izpolzvame-vsichki-mehanizmi-sreshtu-plana-Makron", "text": "Ще използваме всички допустими механизми срещу плана „Макрон”. Това каза министърът на транспорта, информационните технологии и съобщенията Росен Желязков в ефира на „Плюс-Минус. Коментарът след новините.”.Министърът заяви, че подкрепя всякакви действия срещу плана”Макрон”.  „Всичко, което е в рамките на правилата го подкрепям, в това число и протестите, защото те са форма на изразяване на позиция”, посочи той.Той припомни, че България заедно  с Полша, Литва и Унгария е излязла с обща декларация срещу  предложенията в пердложените промени в пакета Мобилност от френския президент Еманюел Макрон: \"10 държави са гласували против, т.е. може да се каже, че 30% от населението е застъпено в отрицанието на този общ подход, който обрича важен бранш\", добави той.Желязков уточни, че по времето на Българско председателство не се е допуснало темата за общия подход да бъде поставена за разглеждане. „Същевременно в ЕП беше отхвърлено самото предложение. Това създаде усещането, че тази тема ще бъде отложена за следващия мандат на Комисията предвид предстоящите европейски избори. Към онзи момент, самото постигане на мнозинството в парламента беше повод за адмирации. От друга страна ние ще се опитаме да постигнем същото януари месец. Ние сме изиграли първото полувреме в Съвета с общия подход, който не в наш интерес. На 10 януари има заседание на транспортната комисия в Брюксел. Наред с това, заедно с Полша, Литва и Унгария изпратихме писма с искане за срещи на 9 януари. Ще имаме срещи с докладчиците по отделните въпроси, в това число и с председателя на транспортната комисия, с еврокомисаря и ще кажем, че 30% от гражданите на Европа ще бъдат засегнати\", обясни министърът.", "date": "2018.12.19", "title": "Желязков: Ще използваме всички механизми срещу плана „Макрон”"}
{"url": "https://www.novinite.bg/articles/168747/Sadat-reshava-da-varne-li-Cenko-Chokov-v-aresta", "text": "Днес Апелативният специализиран съд ще гледа мярката за неотклонение на Ценко Чоков и ще реши дали да я промени от „домашен арест“ в „задържане под стража“. Това става след като Районна прокуратура-София е образувала наказателно производство за даване на невярно заключение за здравословното състояние на Ценко Чоков от вещи лица пред Апелативен специализиран наказателен съд. От прокуратурата съобщават, че на 17 декември Чоков се е отклонил от определената му от съда мярка за неотклонение и е посетил столично заведение.Същевременно в Апелативна специализирана прокуратура постъпи и информация от МВР за установеното отклонение от мярката за неотклонение на подсъдимия Ценко Чоков, в която допълнително е уточнено, че лицето не се придвижва с болнична носилка, с която последният път се яви в съдебно заседание пред Апелативния специализиран наказателен съд, а е установен в питейно заведение, намиращо се в столичния квартал „Драгалевци“.Към настоящия момент делото се намира в съдебна фаза. Апелативният специализиран наказателен съд разглежда като втора съдебна инстанция наказателното производство срещу Ценко Чоков и други подсъдими лица, като с присъда от Специализирания наказателен съд Ценко Чоков е признат за виновен за причиняване на средна телесна повреда, отвличане и палеж и му е наложено наказание лишаване от свобода за срок от 4 години и 6 месеца. С протоколно определение от 26 септември т.г.Апелативен специализиран съд измени мярката за неотклонение на Чоков от „задържане под стража“ в „домашен арест“, поради влошаване на здравословното му състояние и предстоящи оперативни интервенции. Сега  Апелативната специализирана прокуратура ще настоява пред съда Ценко Чоков да бъде задържан под стража, поради нарушаване и неизпълнение определената му от съда мярката на неотклонение, а предвид и очевидната липса на пречки от здравословно естество да търпи най-тежката мярка за неотклонение.По повод публикациите в медиите за това, че подсъдимият Чоков нарушава определената му мярка за неотклонение и се намира в добро здравословно състояние, Районна прокуратура-София се самосезира и образува наказателно производство за съзнателно даване на невярно заключение за здравословното състояние на Ценко Чоков пред надлежен орган - Апелативен специализиран наказателен съд.", "date": "2018.12.19", "title": "Съдът решава да върне ли Ценко Чоков в ареста"}
{"url": "https://www.novinite.bg/articles/168750/Interpol-oficialno-izdirva-Vetko-i-Marinela-Arabadjievi", "text": "Хотелиерите Ветко и Маринела Арабаджиеви вече фигурират и в международната система за издирвани престъпници - Интерпол. Снимките на двамата са публикувани в сайта на международната полиция.Двамата са обявени за издирване по света и у нас от септември. Досега снимките им бяха достъпни само служители на Интерпол. Сега те се търсят с червена бюлетина.Арабджиеви са обвинени за участие в престъпна група и за укрити данъци. Зад решетките е едно от децата им - Вълчо, който има обвинение за пране на пари.", "date": "2018.12.19", "title": "Интерпол официално издирва Ветко и Маринела Арабаджиеви"}
{"url": "https://www.novinite.bg/articles/168756/Pet-avtomobila-i-avtobus-se-nanizaha-kraj-Atiya-dvama-sa-raneni", "text": "Пет автомобила и автобус се нанизаха един в друг по пътя Бургас-Созопол. Инцидентът станал преди час на завоя преди кръстовище Атия, съобщиха току-що от Областната дирекция на МВР.По първоначални данни, леко са пострадали двама души, които са откарани в бургаски болници - мъжът с нараняване в областта на главата, а жената - с болки в кръстта. На място работят служители от Районно управление на МВР-Созопол и Бургас, тъй като зоната е гранична за двете общини.", "date": "2018.12.19", "title": "Пет автомобила и автобус се нанизаха край Атия, двама са ранени"}
{"url": "https://www.novinite.bg/articles/168798/Praznichno-bogoslujenie-v-hrama-Sv-Aleksandar-Nevski-ogranichava-dvijenieto-v-Sofiya", "text": "От 16:00 часа на 24.12.2018 г. до отпадане на необходимостта на 25.12.2018 г. се забранява престоят и паркирането на пъни превозни средства на пл. \"Св. Александър Невски\".От 07:00 часа на 25.12.2018 г. до отпадане на необходимостта се забранява влизането на пътни превозни средства, само при необходимост и по преценка на отдел \"Пътна полиция\" при СДВР, в района около храм-паметник \"Александър Невски\", както следва:„Център за градска мобилност” ЕАД ще осигури специализиран автомобил за принудително преместване на паркирани в нарушение автомобили, само по нареждане на отдел „Пътна полиция” при СДВР, за времето и мястото посочени по-горе, съгласно чл.171, т.5 от Закона за движението по пътищата.", "date": "2018.12.19", "title": "Празнично богослужение в храма \"Св. Александър Невски\" ограничава движението в София"}
{"url": "https://www.novinite.bg/articles/168758/Mitnichari-otkriha-nelegalen-alkohol-po-obyava-v-internet", "text": "Близо 700 литра етилов алкохол без документи за платен акциз задържа eкип на митническа мобилна група при проверка на частен имот - къща с двор на територията на община Димитровград. Алкохолът е открит от митническите служители като „тайни клиенти“ по обява в сайт за продажби в интернет.На 17.12.2018 г. митническите служители договарят в телефонен разговор покупка на предлагана в онлайн обявата „домашна ракия“. При последвала митническа проверка, в частния имот на „търговеца“, митническите служители откриват под навеса, в двора, пластмасови туби с вместимост по 10 и 11 литра, пълни с 699 литра течност с мирис на алкохол. При извършения полеви тест се установява, че 429 литра от откритата течност е с алкохолно съдържание 70º, а 270 литра - 50º. В хода на контролните действия е установено, че една част от открития алкохол е собственост на лицето, публикувало обявата, а другата – на собственика на имота. В рамките на проверката за алкохола не са представени документи за платен или обезпечен акциз по Закона за акцизите и данъчните складове. Алкохолът е задържан в склад на Митница Пловдив. Взети са проби за лабораторен анализ. След излизане на резултатите от лабораторните експертизи предстои да бъде образувано административнонаказателно производство по случая.", "date": "2018.12.19", "title": "Митничари откриха нелегален алкохол по обява в интернет"}
{"url": "https://www.novinite.bg/articles/168767/Marinov-progovori-za-smartta-na-shef-na-KAT-i-ubijstvoto-v-Rila", "text": "Незабавно след като бе извършено това тежко престъпление (прегазването на 39-годишния служител на МВР от 23-годишния Захари Чернев - бел. ред.), бяха сформирани екипи и групи за провеждане на оперативно-издирвателни мероприятия. Абсолютно целият наличен състав на СДВР бе вдигнат за реакция. Вследствие на тези действия в населено място близо до София в жилище беше задържан извършителят. Това каза по повод ареста на 23-годишния Захари Чернев министър Младен Маринов пред Блиц.\"Установено беше, че той е арестуван в условията на изтърпяване на условна присъда и е криминално проявен. Заедно с него беше задържано и друго лице, което му е било помагач при укриването\", уточни министърът.\"Виждате, че има и опити за нападения над служители на МВР при техни опити за възстановяване на обществения ред. Аз мисля, че като цяло неприкосновеността на полицая, която е предвидена по закон, трябва да се изпълни със съдържание и действията срещу органите на реда да се наказват много по-строго\", коментира Маринов.министър Маринов заяви:\"Аз мисля, че трябва да работим само по факти. От събраната до момента информация може да се каже, че най-вероятно се касае за самоубийство. Решение, което Николов е взел сам. Колегите работят. По случая има досъдебно производство под ръководството на прокуратурата в Стара Загора. На този етап можем да кажем, че най-вероятно става въпрос за самоубийство. Мотивите, довели до това деяние, ще се изясняват в хода на разследването. Към момента всички факти и обстоятелства се изследват. Водят се много разговори с негови близки, колеги и хора от обкръжението му, за да можем да сформираме мнение за мотива за решението му. Това касае разследването и по тази причина на този етап не можем да дадем категорично заключение.\"\"Колегите от Първо РУ на СДВР са действали професионално и съобразително. Хванали са лице със съмнително поведение в следствие на подаден сигнал. След това е установено, че същото лице е извършител на брутално убийство. Към момента са назначени всички експертизи, които да ни дадат отговор на въпроса дали извършителят е действал под въздействие на наркотици или употреба на алкохол, както и дали е вменяем или има психични отклонения.По начина на извършване на самото престъпление може да са каже, че е извършено с изключителна жестокост. На този етап той споделя, че се е скарал с момичето. Но все пак това е неговото твърдение. Нека да излязат резултатите от експертизите, за да стане ясно под какво въздействие е бил, когато е извършил това тежко престъпление\", каза Маринов.\"Ние правим такива проверки постоянно. Значително са увеличени престъпленията свързани както с употребата на наркотици, така и с тяхното производство и разпространение. Знаете, че това е латентна престъпност, която трябва да я търсим, за да я регистрираме и задържим извършителите. Увеличили сме работата по това направление, но за съжаление става все по-сериозно разпространението, особено на леките наркотици.Ние продължаваме активно с проверките както по отношение на водачите на автомобили, така и по отношение на питейните и увеселителните заведения, в които най-често се продават наркотици. Личният състав е мобилизиран, така че да не се допуснат груби нарушения и помрачаване на празничното настроение на хората.Съществуват множество наркогрупи, които разпространяват наркотици в определени райони. Виждате и успешните операции срещу тези престъпления както на ГДБОП и СДВР, така и на областните дирекции на МВР в Благоевград, Бургас и други градове. Ежедневно се задържат такива групи. Това е състоянието към момента\", коментира министърът.", "date": "2018.12.19", "title": "Маринов проговори за смъртта на шеф на КАТ и убийството в \"Рила\""}
{"url": "https://www.novinite.bg/articles/168769/Majka-hvarli-novorodenoto-si-v-Arda-v-Kardjali", "text": "В момента се източва \"Водното огледало\" в Кърджали, а причината е разследване на тежко престъпление, съобщава 24rodopi.Млада жена от кърджалийския квартал \"Боровец\" родила вчера и хвърлила бебето в река Арда, гласи подаденият сигнал в полицията.\"Полицаи търсеха в района на пасарелката. Труп не беше открит, но акцията продължава\", разкриха свидетели на огледа.", "date": "2018.12.19", "title": "Майка хвърли новороденото си в Арда в Кърджали"}
{"url": "https://www.novinite.bg/articles/168749/Dneven-horoskop-za-sryada", "text": "Днес търпението ви може да бъде подложено на сериозно изпитание и е възможно причината за страданията ви да се крие в познати и близки. Най-доброто, което може да направите, е да дишате дълбоко и да бъдете по-малко емоционални.Днес трябва да внимавате какво споделяте и на кого. Някои неща са прекалено лични и не бива да стават публично достояние. Бъдете по-дискретни, защото иначе рискувате да си навлечете нечий гняв, а и никога не знаете колко недоброжелатели има около вас.Днес е ден, в който ще се чувствате в страхотна форма, най-вече за срещи с приятели и дори за някое парти. Ще ви се иска да покажете на другите, че ги обичате. Не се колебайте и го направете - ще бъдете приятно изненадани от реакциите. Вижте повече на :", "date": "2018.12.19", "title": "Дневен хороскоп за сряда"}
{"url": "https://www.novinite.bg/articles/168781/Puskat-Ivancheva-i-Petrova-pod-domashen-arest", "text": "Спецсъдът пусна под домашен арест бившата кметица на „Младост” Десислава Иванчева и заместничката ѝ Биляна Петрова. Обжалване може да има в 7-дневен срок. ", "date": "2018.12.19", "title": "Пускат Иванчева и Петрова под домашен арест"}
{"url": "https://www.novinite.bg/articles/168786/Sadat-prati-ubieca-ot-hotel-Rila-v-psihiatriyata-v-Lovech", "text": "Служители на Съдебна охрана доведоха в Софийски градски съд 37-годишният Димитър Ръжев, който уби по изключително жесток начин в понеделник сутринта 24-годишната Златена в хотел в центъра на София.Днес Ръжев дойде в съда окован с белезници.Припомнямя ви, че Ангел Бандъков от Криминална полиция – СДВР вчера разкри, че убийството на Златена е извършено по особено жесток начин.Пред съдията Ръжев заяви, че е приел доста алкохол, взимал е хапчета, смъркал е, но въпреки това е има спомени за случилото се. „Сега каквото Господ реши“, допълни той, предаде Novini.bg.От вещите лица стана ясно, че той има доказана шизофрения, отключила се още в детските му години, за което е бил лекуван многократно. Те обясниха, че Димитър Ръжев е разказал спокойно какво е извършил, но е използвал доста заучени фрази.Прокуратурата настоя да се изясни какво е точно психичното състояние на обвиняемия, за да стане ясно може ли той да носи отговорност, симулира ли.От Прокуратурата обясниха, че на база събраните доказателства Ръжев е извършител на убийството. Това се доказва от събраните свидетелски показания, както и от останалите следи по тялото на жертвата. С вилица, той е пробол окото ѝ, като преди това жертвата е починала от задушаване и следствие на мозъчно - черепна травма.Прокуратурата настоя той да бъде настанен в психиатричната клиника в Ловеч. В отговор на това Ръжев каза: „Нямам проблем, каквото дойде“.Съдът определи обвиняемият Ръжев да бъде настанен в болницата в град Ловеч, за да бъде установено неговото психиатрично състояние.", "date": "2018.12.19", "title": "Съдът прати убиеца от хотел \"Рила\" в психиатрията в Ловеч"}
{"url": "https://www.novinite.bg/articles/168743/Moskva-podari-13-metrova-elha-na-Sofiya", "text": "На официална церемония тази вечер в София бяха запалени светлините на коледната елха, която Москва подари на българската столица. 13-метровото дърво се намира пред църквата „Света Неделя”. Светлините на елхата бяха запалени в присъствието на посланика на Руската федерация в България Н. пр. Анатолий Макаров, дипломати, зам.-кмета по култура в Стоичната община Тодор Чобанов, а руският дядо Мраз и Снежанка раздадоха подаръци на децата, присъстващи на площада, предаде БГНЕС.„За мен е огромно удоволствие да присъствам на тази приятна церемония по предаването на този дар на София от правителството на град Москва. Тази година ние се постарахме тази зимна красавица да радва жителите и гостите на София. Надявам се, че елхата ще създава празнично и весело настроение. Настоящата церемония още един път доказва нашето дългогодишно партньорство не само на ниво правителства, но и между двете столици”, каза руският дипломат.Той припомни, че съвместните празненства между двете страни са започнали през октомври, когато в София се проведоха дните на Москва. Подобни дни на културата на София са се провели и в Москва. Макаров направи и кратка равносметка на постигнатото през изминаващата година. „2018-а беше изключително успешната година, свързана с отбелязването на 140 годишнинета от Руско-турската война, както и успешните резултати, които бяха постигнати на високо равнище по време на двете последователни срещи на президента Владимир Путин с премиера на България Бойко Борисов и президента Румен Радев. През изминаващата година бяха постигнати значителни резултати и в областта на междуфирмените отношения, културата, изкуството и редица други области на икономиката”, каза в заключение Макаров.Зам.-кметът по култура в Столичната община Тодор Чобанов каза, че за втори път Москва подарява елха на София. „Това е един добър начин да покажем добрите отношения между двата града”, каза Чобанов и добави, че общината има споразумения с над 50 града в целия свят за партньорство в областта на културата и туризма. Според него София през тази година е по-празнична от миналата, но това се дължи на факта, че и много граждани са се включили с украса на сградите и домовете си.", "date": "2018.12.19", "title": "Москва подари 13-метрова елха на София"}
{"url": "https://www.novinite.bg/articles/168746/Ostavat-100-dni-do-Brekzit", "text": "\r\nTочно 100 дни преди Великобритания да напусне Европейския съюз, бизнесът на Острова упрекна политиците, че са заети с борби помежду си, вместо с подготовката за Брекзит.\r\n\r\n\r\n\r\n\r\n\r\n", "date": "2018.12.19", "title": "Остават 100 дни до Брекзит"}
{"url": "https://www.novinite.bg/articles/168777/Otkriha-trupa-na-bebeto-v-Arda", "text": "Преди минути откриха трупа на бебето във Водното огледало на река Арда в Кърджали.По първоначални данни майката е 19-годишна, а това е седмото й раждане.За случая бе съобщено на полицията от кърджалийската болница, където вчера е постъпила младата жена, родила часове по-рано.", "date": "2018.12.19", "title": "Откриха трупа на бебето в Арда"}
{"url": "https://www.novinite.bg/articles/168794/Yunker-Otteglyaneto-na-Velikobritaniya-bez-pravila-shte-bade-palna-katastrofa", "text": "\r\nОттеглянето на Великобритания от ЕС без прилагането на правила ще бъде пълна катастрофа. Това заяви председателят на Европейската комисия Жан-Клод Юнкер на пресконференция.\r\nОпасностите от напускане без договорениусловия са очевидни, ще бъде пълна катастрофа, посочи той. Затова ЕК цели да предприеме всичко по силите си, за да няма неуредена раздяла. Но за това са необходими двама - както в танците, обобщи Юнкер.\r\n\r\n\r\n\r\n\r\n\r\n\r\n\r\n", "date": "2018.12.19", "title": "Юнкер: Оттеглянето на Великобритания без правила ще бъде пълна катастрофа"}
{"url": "https://www.novinite.bg/articles/168744/Zam-kmetat-na-Sofiya-pak-inspektira-ul-Graf-Ignatiev", "text": "Зам.-кметът на София Дончо Барбалов почти всеки ден проверява напредването на ремонта на ул. \"Граф Игнатиев\". Вчера той отново бе на централната софийска улица, за да се увери, че всичко върви по график, научи .Той пое ресора, след като Евгени Крусев подаде оставка заради реконструкцията на \"Графа\". При посещението си вчера Барбалов се е срещнал с граждани, които живеят на улицата. Те са имали предложения за някои битови промени. Зам.-кметът се е уверил, къде са премахнати загражденията и най-вече как върви монтирането на детайли. Основно е проверил участъка от ул. \"6-ти септември\" до площад \"Гарибалди\".  Граждани пък са останали доволни от тоталната промяна от площад \"Славейков\" до \"Гарибалди\".", "date": "2018.12.19", "title": "Зам.-кметът на София пак инспектира ул. \"Граф Игнатиев\""}
{"url": "https://www.novinite.bg/articles/168799/Praznichen-novogodishen-koncert-ogranichava-dvijenieto-v-stolicata", "text": "Забранява се престоят и паркирането на пътни превозни средства, както следва:1. От 20:00 часа на 29.12.2018 г. до 18:00 часа на 01.01.2019 г.:От 08:00 до 19:30 часа на 31.12.2018 г. на ул. \"Кн. Александър I\" между бул. \"Цар Освободител\" и ул. \"Съборна\", с изключение на автомобилите ползващи \"служебен абонамент\" на пл. \"Кн. Александър\" и ул. \"Дякон Игнатий\".От 08:00 часа на 31.12.2018 г. до 06:00 часа на 01.01.2019 г.:\"Център за градска мобилност\" ЕАД закрива паркинг \"синя зона\" и \"служебен абонамент\" за времето и на местата посочени по-горе. От 14:00 часа на 31.12.2018 г. до 06:00 часа на 01.01.2019 г. се забранява влизането на пътни превозни средства в двете посоки, с изключение на колите със специален режим, както следва:„Център за градска мобилност” ЕАД ще осигури специализирани автомобили за принудително преместване на паркирани в нарушение автомобили, само по нареждане на отдел „Пътна полиция” при СДВР, за времето и мястото посочени по-горе, съгласно чл.171, т.5 от Закона за движението по пътищата.", "date": "2018.12.19", "title": "Празничен новогодишен концерт ограничава движението в столицата"}
{"url": "https://www.novinite.bg/articles/168745/Pravyat-parviya-akvapark-v-Sofiya-dogodina", "text": "Кметът на София Йорданка Фандъкова представи проекта за бюджет на Столична община за 2019 г. Догодина метрото на София ще бъде 48 км. 90% от автобусите ще са нови и с най-високия екологичен стандарт. Разширяването на мрежата на метрото и по-удобен и комфортен градски транспорт е водеща задача в мерките за по-чист въздух на Столична община.Възстановяването на големите паркове на София и изграждането на нови също остава сред основните цели. През 2019-а ще бъде завършен първият етап от ремонта на Западния парк и ще бъде изграден първият аквапарк в новия парк „Възраждане”.Третата ключова задача за следващата година е цялостната реконструкция на улици и булеварди. Ще бъдат построени и 15 нови детски градини. С това ще бъдат осигурени места за всички деца над 3-годишна възраст. Догодина ще бъде завършена и първата цялостна модернизация на 13 училища и 13 детски градини в районите „Илинден“, „Надежда“, „Красна поляна“ и „Връбница“.306 млн. лв. са отделени за строителството на първия и втория участък от третата линия на метрото. 47,5 млн. лв. отиват за изграждане и ремонт на основни улици и булеварди. В тях влизат 15 големи обекта - разширението на бул. „Филип Кутев“, последният участък от бул. „Монтевидео“ при новата метростанция, южното платно на бул. „Тодор Каблешков“ (от бул. „България“ до ул. „Костенски водопад“), пробива на бул. „Петър Дертлиев“, Източната тангента от бул. „Ботевградско шосе“ до Северна скоростна тангента, както и локална улична мрежа, която обслужва тангентата, бул. „Първа българска армия“, бул. „Президент Линкълн“, ул. „Народно хоро“ в район „Овча купел“, ул. „Житница“, реконструкция на бул. „Скобелев и транспортния тунел на НДК, основен ремонт на ул. „Кукуш“, ул. „Йосиф Щросмайер“, ул. „Коперник“, ул. „Атанас Узунов“ и основен ремонт на зоните на централна градска част.4,5 млн. лв. ще бъдат инвестирани в изграждане на улично осветление. Догодина ще бъде пуснато и изцяло новото тролейбусно трасе от кв. „Манастирски ливади“ до „Люлин“. 17,6 млн. лв. ще бъдат инвестирани в основния ремонт на две ключови трамвайни трасета – по бул. „Цар Борис III“ и по ул. „Каменоделска“. С 32,8 млн. лв. пък ще бъдат купени 13 нови нископодови трамвая. Отделно заедно с общинското дружество „Столичен автотранспорт“ инвестираме около 100 млн. лв. в нови автобуси.В чистота и възстановяване и поддържане на паркове, градски градини и междублокови пространства ще бъдат отделени 167 млн. лв. 17,9 млн. лв. е инвестицията във възстановяване на паркове. Продължава ремонтът на Западния парк, както и нови алеи и облагородяване на Южния парк, Северния парк, Борисова градина и парк „Заимов“. От тях 4,5 млн. лв. ще бъдат инвестирани във възстановяване на детски площадки. За изграждането на първия аквапарк в парк „Възраждане пък ще бъдат отделени 10 млн. лв. 693 хил. лв. отиват в продължаващата реконструкция на Зоологическата градина.18,8 млн. лв. са отделени за изграждане на 15 нови детски градини и цялостни реконструкции с разширения на стари. Започваме строителство на нови детски градини в „Манастирски ливади“, район „Триадица“, във кв. „Кръстова вада“ район „Лозенец“, в кв. „Курило“, Нови Искър, две сгради в район „Студентски“, в район „Овча купел“ и в кв. „Горна Баня“, в район „Подуяне“. Реконструкции и разширения на детски градини заедно с изграждане на физкултурни салони е планирано в районите „Искър“, „Красно село“, в кв. „Павлово“ и кв. „Княжево“ – в район „Витоша“, в „Люлин“ и „Изгрев“. 42,1 млн. лв. е инвестицията в основен ремонт и енергийна ефективност на 26 училища и детски градини в районите „Красна поляна“, „Надежда“, „Връбница“, „Илинден“ и Френската гимназия.", "date": "2018.12.19", "title": "Правят първия аквапарк в София догодина"}
{"url": "https://www.novinite.bg/articles/168751/Malkite-apteki-gotvyat-protesti-sled-novite-idei-na-NZOK", "text": "Идеята за премахването на таксата от 2 лв. за обработката на протоколите на скъпоструващите лекарства, която в момента НЗОК плаща на аптеките, е за да насочи пациентите към точно определени вериги. С това предложение се обслужва нечий корпоративен интерес и не е в интерес на пациентите. Зад тази теза застанаха пред БНР Антон Вълев – председател на Националната аптечна камара, и председателят на пациентски организации \"Заедно с теб\" Пенка Георгиева.От аптечната камара анонсираха, че предстоят протести, а пациентските организации изразиха категорична подкрепа.Заместник здравният министър Жени Начева заяви след разговори с представители на бранша, че има готовност от големи вериги аптеки да се откажат от тези 2 лв. за обработката на протоколите. По този повод Вълев коментира: \"За мен е много любопитно как в сградата на министерството или извън него се провеждат разговори с някого, като за тези разговори не са уведомени нито Фармацевтичният съюз, нито ние като аптечна камара, нито Асоциацията на собствениците на аптеки. Много е интересно с кого точно се среща екипа на министерството, за да предлага някакви мерки, които ни карат да се усмихнем\".По думите му това е популистка политика. Той подчерта, че е много вероятно аптеките да се откажат да работят с тези лекарства.Пенка Георгиева заяви, че от вчера пациентите са изключително притеснени от тези идеи на НЗОК: \"Премахването на тази такса и отнемането на отстъпките, които ще отидат в полза на НЗОК от частично финансираните лекарства, ще доведе до отказ на доста малки аптеки в малките градове да работят с тези скъпи медикаменти, защото те ги закупуват и парите си получават след минимум един месец. Пациентите смятат, че с това предложение се обслужва единствено и само нечий корпоративен интерес\".С това твърдение се съгласи и Антон Вълев: \"Когато се премахне финансовият инструмент, с който равнопоставено се обслужват протоколите, и едновременно с това същият този ви каже, че води едни тайни разговори с определена неизвестна и неспомената група вериги, това не означава ли, че всъщност държавата чрез регулацията ще каже: \"Всички пациенти от утре започвате да ходите само в тези вериги, те са наши приятели\", най-вероятно тези вериги плащат за избори\".Министърът и управителят на НЗОК трябва да оправят контрола, категорична е Георгиева. По думите ѝ Касата няма административен капацитет.Вълев подчерта, че аптеките в страната са около 3600, от които 2200 имат договор с НЗОК. Тези, които се обявяват като вериги аптеки, са само 500 и са концентрирани само в големите градове, отбеляза той и добави: \"Когато махнете таксата, всичките тези близо 1700 аптеки ще спрат да изпълняват протоколите. Всички тези пациенти ще трябва да пътуват до големите градове. В един момент ще настане вой и веднага ще се извади резервният ход, който всъщност е следващата стъпка - това е стара мечта на определени корпоративни играчи - да се каже: \"Премахваме ограничението един собственик да има само до 4 аптеки, легализирайте веригите\". След това ще предложат въвеждане на мобилни аптеки, тип микробуси, за да можем да обслужим малките населени места, което ще е абсолютно нарушение на фармацевтичните правила и такова нещо няма никъде\".", "date": "2018.12.19", "title": "Малките аптеки готвят протести след новите идеи на НЗОК"}
{"url": "https://www.novinite.bg/articles/168783/EK-obyavi-planovete-si-za-Brekzit-bez-sdelka", "text": "\r\nКомисията представи 14 предложения, които целят да покрият неяснотите при напускането на Великобритания без сделка с Европейския съюз.\r\n\r\n\r\n\r\n\r\n\r\n", "date": "2018.12.19", "title": "ЕК обяви плановете си за Брекзит без сделка"}
{"url": "https://www.novinite.bg/articles/168757/Balgarskiyat-Cherven-krast-shte-zaradva-bolni-deca-za-Koleda-i-Nova-godina", "text": "В рамките на благотворителните прояви и инициативи по случай Коледа и Нова година доброволците на младежката червенокръстка организация ще се срещнат с над 140 деца от 4 столични болници и ще ги зарадват с коледни подаръци, осигурени от „Хиполенд“, дългогодишен партньор на Българския Червен кръст. На 20 декември 2018 г. /четвъртък/ доброволците на БМЧК ще бъдат при малките пациенти в следната последователност. от 10:00 часа в детските отделения на УМБАЛСМ „Пирогов“,от 11:00 часа в Белодробна болница „Света София“,от 12:00 часа в Отделение по педиатрия, Национална кардиологична болница,от 12:30 в Детска кардиология на Национална кардиологична болница, Доброволците на БМЧК ще посетят и Клиниката по детска онкохематология и детската ушна клиника на УМБАЛ „Царица Йоанна – ИСУЛ“.", "date": "2018.12.19", "title": "Българският Червен кръст ще зарадва болни деца за Коледа и Нова година"}
{"url": "https://www.novinite.bg/articles/168762/Ogradata-na-gracko-turskata-granica-nikoga-ne-padala-vapreki-poroite-v-regiona", "text": "Оградата на гръцко-турската граница, издигната през 2012 г., за да спре бежанската вълна, е добре поддържана и никога не е падала, въпреки обилните дъждове и наводненията в региона. Това стана ясно от думите на журналиста на свободна практика Ефтимис Ангелудис, който е служил като наборен войник на граничната ограда.За Дарик той разказа, че в месеците след построяването на оградата броят на мигрантите и бежанците, влизащи в Европейския съюз през този граничен участък е намалял от 8000-9000 до 70 на месец. Мигрантският поток обаче се пренасочи през гръцките острови, изтъкна Ангелудис.Най-силните спомени от граничната служба са срещите с бежанци, опитващи се да преминат в Гърция, сподели журналистът.12-километровият сухопътен участък от границата между Гърция и Турция се използваше от голям брой бежанци като вход към Европейския съюз (ЕС), каза Ефтимис Ангелудис. По думите му, имало е периоди през 2011 и 2012 г., когато 2000 души са преминавали през този участък всяка седмица. Той добави, че това не е било толкова проблем за местните жители в Еврос, колкото за ЕС и е имало натиск, включително от германски политици, тази част от границата да бъде затворена. Гръцката държава издига оградата през 2012 г, за да спре мигрантите. „Граничната ограда е построена в региона Еврос, в участъка, където границата не минава по поречието на река Марица. Има 12 км, където границата минава по суша. Точно в този участък, който е до турския град Одрин и гръцките градове Кастаниас и Виса, се намира оградата. Конструкцията е много солидна. Висока е 3 м, дълга - около 10 и половина километра. Оградата е двойна със спираловидна бодлива тел. Проблемът в региона обаче са наводненията от реките Марица и Арда, които нанасяли щети на оградата“, казва той.„По времето на моята служба, през февруари 2015 г., имаше големи наводнения от Марица и Арда и дори граничната ограда понесе щети“, допълва Ангелудис. „Оградата беше поддържана и в добро състояние. Не се е повреждала и част от нея не е падала“, коментира още той.", "date": "2018.12.19", "title": "Оградата на гръцко-турската граница никога не падала, въпреки пороите в региона"}
{"url": "https://www.novinite.bg/articles/168763/Horata-s-uvrejdaniya-shte-imat-pravo-na-nova-finansova-pomosht-ot-2019-g", "text": "От 1 януари 2019 г. всички хора с трайни увреждания, които са над 18 години, ще имат право на нов вид месечна финансова подкрепа. Помощта е регламентирана в новия Закон за хората с увреждания, обнародван в бр. 105 на Държавен вестник от 18.12.2018 г., и ще замени досега изплащаните на лицата добавки за социална интеграция, както и социалната пенсия за инвалидност, когато същата се изплаща към друг вид пенсия. Размерът на финансовата подкрепа ще зависи от степента на увреждане и ще се определя и актуализира спрямо линията на бедност в България, определена с Постановление на Министерския съвет за съответната година. За 2019 г. линията на бедност в България е 348 лв. Месечната финансова подкрепа ще се изплаща от Агенцията за социално подпомагане (АСП) до края на месеца, следващ месеца, за който се полага, по избрания от лицата начин – чрез пощенските клонове или по банков път. Очакванията са, че тя ще се получава от над 600 000 души – с около 100 000 повече в сравнение с тези, които към момента получават добавки за социална интеграция. За хората със степен на увреждане от 50 до 70,99% месечната финансова подкрепа ще е 7% от линията на бедност или 24,36 лв. за 2019 г. За хората със степен на увреждане от 71 до 90% нейният размер ще е 15% от линията на бедност или 52,20 лв.За хората със степен на увреждане над 90% финансовата подкрепа ще е 25% от линията на бедност или 87 лв. За хората с над 90% степен на увреждане с определена чужда помощ, които получават пенсия за инвалидност поради общо заболяване или поради трудова злополука или професионална болест новата помощ ще е равна на 30% от линията на бедност или 104,40 лв. Най-висок размер на финансова подкрепа ще получават хората с над 90% степен на увреждане с определена чужда помощ, които получават социална пенсия за инвалидност. За тази група новият вид месечна помощ през 2019 г. ще е 57% от линията на бедност, което прави 198,36 лв. Предвидената в Закона за хората с увреждания трансформация на социалните пенсии за инвалидност, изплащани към друг вид пенсия от Националния осигурителен институт (НОИ) в размер на 25 на сто, в месечна финансова подкрепа, ще засегне около 336 хил. пенсионери. Считано от 01.01.2019 г., този вид пенсии ще бъдат служебно прекратени от НОИ, след което институтът ще изпрати на всеки засегнат пенсионер писмено разпореждане с размера на пенсията, която остава дължима. Прекратените по този ред пенсии стават част от новата месечна финансова подкрепа, която от 2019 г. ще се плаща от АСП, като размерът ѝ не може да бъде по-нисък от размера на прекратената социална пенсия. Прекратяването не засяга социалните пенсии за инвалидност, които се изплащат като самостоятелна пенсия на лицата. Хората, които към момента получават месечна добавка за социална интеграция, ще получават новата финансова подкрепа, без да е необходимо да подават нови заявления в дирекция „Социално подпомагане“ (ДСП). Лицата, които са получавали прекратената от 01.01.2019 г. социална пенсия за инвалидност, изплащана към друг вид пенсия, но не получават месечна добавка за социална интеграция, ще трябва да подадат заявление в ДСП по настоящия си адрес не по-късно от 31 март 2019 г., за да им бъде отпусната новата месечна финансова подкрепа, считано от 1 януари 2019 г. Заявление-декларация в ДСП по настоящ адрес трябва да подадат и лицата, които получават месечна добавка за социална интеграция за наем на общинско жилище, тъй като от 1 януари 2019 г. сумата ще се отпуска под формата на целева помощ и ще се превежда директно на общините. Повече информация, свързана с предстоящите промени, гражданите могат да получат в дирекциите „Социално подпомагане“ по настоящ адрес, пощенските клонове и териториалните поделения на НОИ, съобразно тяхната компетентност.", "date": "2018.12.19", "title": "Хората с увреждания ще имат право на нова финансова помощ от 2019 г."}
{"url": "https://www.novinite.bg/articles/168765/Simeon-Slavchev-Noshtniyat-transport-moje-da-dade-novi-vazmojnosti-za-Sofiya", "text": "София има уникални дадености, богато културно-историческо наследство и е добре то да се популяризира. Затова предлагам Нощта на музеите и театрите в София да не е веднъж в годината е всяка последна събота от месеца. Това заяви председателят на Политическа партия МИР, общински съветник и съпредседател на „Политическа група 5” Симеон Славчев. Той коментира доклада за нощния транспорт в София - идея, по която той работи от началото на мандата на СОС. Нощният транспорт беше експериментален, но вече ще бъде с постоянен статут. „Удовлетворен съм от факта, че идеята се разви, и че дори част от маршрутите на нощните линии се удължават. На базата на това постижение, може да се мисли и за други възможности, които да доразвият града ни като европейска столица. Можем да се възползваме от културно-историческото наследство и богатата културна програма, която се предлага в столицата в Нощта на музеите и театрите. Инициативата може да се превърне в ежемесечна и да се провежда всяка последна събота от месеца”, заяви Славчев. Според него нощният транспорт може да даде добра възможност за популяризирането на културата сред младите хора, за сметка на дискотеките и кръчмите. Експерименталният нощен транспорт в София стартира през април т.г. 96 257 са билетите за него, продадени до 19.11.2018 г. 252 543 км е извършеният пробег на нощните автобуси за този период. Стойността на километър пробег е 3.60 лв.", "date": "2018.12.19", "title": "Симеон Славчев: Нощният транспорт може да даде нови възможности за София"}
{"url": "https://www.novinite.bg/articles/168761/Elektronnata-identifikaciya-za-balgarskite-dokumenti-za-samolichnost-se-otlaga-do-2020-godina", "text": "Отлага се електронната идентификация за българските документи за самоличност до 2020 година. Парламентът прие облекчен механизъм за уреждане на пребиваването на чуждестранните военнослужещи от НАТО, цивилния компонент и техните зависими лица, работещи в структури на Алианса на територията на България  Управляващите промениха Закона за българските лични документи, с който се въвежда нов документ – „карта на служител в структурата на НАТО и на зависимо лице“. Към настоящия момент съществува практическа невъзможност за издаване на такъв документ. Парламентарната група на БСП не подкрепи предложението на МС и настоя да се чуят доводи, защо реформата се отлага.Според ГЕРБ, срокът не може да се спази заради течащите обществени поръчки. Валентин Радев поясни:\"Аз пледирам да се спазват правилата. Ние това сме направили. Спазваме Закона за обществените поръчки. Ще го направим бавно и полека. Никой не го е направил досега, ние посягаме и ще го направим електронното управление, но трябва да го направим внимателно. Но, понеже става въпрос за много пари и понеже не може да се спази очевидно срокът - как така да остане без срок? На 1 януари да дойдат да ни обясняват: \"Да, ама то не влиза\". Ами не влиза, ние сме взели решение и сме го взели по правилния начин. Единственото, с което се съгласявам, че е можело да бъде на друго място\".Депутатът Георги Свиленски от БСП упрекна ГЕРБ, че залагат промени в последния момент.\"Колко закона променихме последните 2 седмици, да им отлагаме срокове?. Кой отвън тази сграда ще ви повярва, че 2020 г. ще тръгне електронното управление? Ми, не слагайте срокове! Кажете, когато приключи поръчката, ще направиме срок. За какво слагаме някакви срокове и винаги от 20-и декември започваме да ги променяме. Колко закона променихме, даваме ли си сметка? Колко неща отложихме?\"Заместник-министърът на вътрешните работи Красимир Ципов поясни, че и сега има закони за електронната идентичност като електронният подпис и др. МВР се отнася отговорно към всичко това. С промените в Закона за български лични документи, който парламентът прие днес, не се отлага въвеждането на електронната идентификация, а на новата система за издаване на българските лични документи:\"Към настоящия момент, системата е децентрализирана, тоест българските лични документи по-простичко казано се произвеждат в 30 центъра. Това, което предвиждане с тази нова процедура по въвеждане в експлоатация на новата система, е персонализирането да се прави само в един център - тук в София. Поръчката беше открита през лятото на тази година.  Нашето очакване е лятото на следващата година да приключи, тъй като това е сложна процедура по Закона за обществените поръчки. Надявам се в началото на следващата година да приключи първия етап... Ние ще направим всичко възможно да приключим тази сложна процедура. Предишната т. нар. \"паспортизация\" започна през есента на 2006 г. и приключи през пролетта на 2009 г. - отне около две години и половина. Да ви напомня, че тези промени в Закона за българските лични документи, които предвиждат тези нови образци, бяха приети в края на 2016 г. и влязоха в сила в началото 2017 г. Аз съм убеден, че ще успеем да се справим в същия срок.\"Ципов изтъкна, че в момента паспортите са валидни пет години, но новите ще могат да важат 10 години и хората да изберат дали да си заявят паспорт с 5 или с 10-годишна валидност:\"И последният нов документ, който предвиждаме да издаваме, е временна лична карта на лица, на които им е наложена мярка за процесуална принуда \"забрана за напускане пределите на страната\". Това се прави с цел да се намалят случаите за отклоняване от правосъдие. Очакванията са да бъде без електронен носител, и да се отличава от другата, за да може при граничен контрол лесно да установява, че лицето е с такава наложена мярка\". Парламентът окончателно ще направи промени в Закона за културното наследство. Ще даде и възможност частните музеи да могат да легализират и вече декларираните ценности. Така собствениците на колекции ще могат да поискат пренасочването на заявлението им към музеи, които притежават експертен потенциал и съответстват на тематичния обхват на колекцията. Това ще може да се направи и към частни музеи, а не само към държавни и регионални.Министерството на културата настоява да се запази възможността директори на музеи и министърът да могат да отказват издаването на удостоверение на културните ценности, ако има данни, че те са придобити незаконно.Парламентът ще гласува и структурни промени в Министерския съвет, свързани със закриването на Министерството на  българското европредседателство.", "date": "2018.12.19", "title": "Електронната идентификация за българските документи за самоличност се отлага до 2020 година"}
{"url": "https://www.novinite.bg/articles/168770/Sofia-Food-Truck-Fest-shte-radva-stolichani-v-sledvashtite-dni", "text": "Официалното откриване на Sofia Food Truck Fest е днес от 12.00 ч. Забавният фестивал ще продължи до 23 декември. Ще бъде разположен на Street Chefs - ул. \"Парчевич\" 58-60 ъгъла с \"Ангел Кънчев\". Фестивалът се провежда за втора година. Всичко по време на събитието ще създава празнично настроение, ще радва посетителите с качесвени напитки и разнообразна храна. Организаторите се стремят да покажат, че и на улицата можем да се храним правилно и с качествени храни. Освен мобилните кухни и барове, на място ще ви посрещне и забавна музика на живо. Днес от 16 до 22 ч. ще можете да потанцувате с 45 Mafia, пише ", "date": "2018.12.19", "title": "Sofia Food Truck Fest ще радва столичани в следващите дни"}
{"url": "https://www.novinite.bg/articles/168764/Boyanskata-carkva-posreshta-Rojdestvo-Hristovo-v-nova-svetlina", "text": "В навечерието на най-светлия християнски празник, Рождество Христово, Боянската църква, известна като един от най-съвършените и изцяло запазени паметници на източноевропейското средновековно изкуство, ще посрещне обновена своите посетители. Първият етап от заплануваните подобрения завърши с подмяна на осветлението в трите части на църквата и сега уникалните стенописи от 1259 г. грейнаха в нова светлина.В средновековната част на храм-паметника, който догодина ще отбележи четири десетилетия от включването си в Списъка на световното културно и природно наследство на ЮНЕСКО, бяха изградени специални прозрачни ограничителни стени, които ще предпазват изящните фрески. Красивият парк в двора на Боянската църква беше прочистен от строителни и други отпадъци, останали от предишни реставрационни и консервационни дейности, и бяха разкрити нови археологически материали, свързани с историята на мястото. „Новите открития, както и находките от спасителните археологически проучвания, направени през лятото от специалисти на НИМ, дават основание да бъде продължено изследването на терена около Боянската църква”, каза д-р Калин Кирилов, завеждащ филиал „Боянска църква” на НИМ. Изследването на най-посещавания архитектурен паметник в България ще продължи и през следващия археологически сезон, което подхранва надеждата за нови и любопитни разкрития.", "date": "2018.12.19", "title": "Боянската църква посреща Рождество Христово в нова светлина"}
{"url": "https://www.novinite.bg/articles/168771/Sofijski-imoti-investira-10-mln-lv-v-razshirenieto-na-park-Vazrajdane", "text": "В края на 2019 г. София ще има първият аквапарк в парк Възраждане. В бюджета за 2019 г. на Столична община се предвидени 17,9 млн. лв. възстановяването на паркове. А 10 млн. лв. ще инвестира общинската фирма \"Софийски имоти\" в разширението на парк Възраждане - IV етап. Това стана ясно на семинара за Бюджет 2019 в Правец преди дни. В началото на декември пък бе подписан договорът с изпълнителя - \"Калистратов Груп ООД\", на разширението с още 25 декара, пише  В зоната за водни атракции ще има 5 басейна с минерална вода, детски и бебешки, три водни пързалки, подземен СПА център и закрит 25-метров басейн за плуване с минерална вода от находището на Баталова воденица. Срокът за изпълнение на проекта е 10 месеца и се очаква аквапаркът да е завършен до края на 2019 г. В парк Възраждане вече е оформена паркова зона с широки открити пространства с пейки, две чешми, пет площадки за отдих с различна големина. На най-голямата от тях е съществуващият сега голям дъб с корона с диаметър 25 м. Изцяло обновен е и спортният комплекс \"Спортна София-2000\", както и посетителите могат да се радват на зона със сух фонтан, амфитеатър, детски площадки и паркинг. Това е готовата вече първа част на парк \"Възраждане\" от 52 декара. Общо целият парк ще бъде разположен на площ над 100 декара.", "date": "2018.12.19", "title": "\"Софийски имоти\" инвестира 10 млн. лв. в разширението на парк \"Възраждане\""}
{"url": "https://www.novinite.bg/articles/168772/126-choveka-sa-se-podslonili-v-Krizisniya-centar-v-Sofiya", "text": "През изминалата нощ 126 човека са били подслонени в Центъра за кризисно настаняване на бездомници в столичния квартал „Захарна фабрика“, информира Фокус. Директорът на Центъра Йорданка Темелкова сподели, че двама от настанените през нощта при тях, ще бъдат приети в Пета МБАЛ София, защото имат измръзвания. Припомняме, е Центърът има достатъчно капациет за настаняване на бездомни хора през студените зимни нощи. Там се грижат да имат топла храна и легло за през нощта, а на сутринта напускат центъра, пише ", "date": "2018.12.19", "title": "126 човека са се подслонили в Кризисния център в София"}
{"url": "https://www.novinite.bg/articles/168796/Novite-metrostancii-s-pregradni-vrati-2024-g-zavarshva-stroitelstvoto", "text": "Със стъклени преградни врати ще бъдат новите метростанции. Те ще са по цялата дължина на спирката и ще се отварят автоматично при спиране на влака. С пускането на третата метролиния ще се спестят около 90 хил. тона вредни емисии във въздуха годишно. Това каза кметът на София Йорданка Фандъкова при проверката на две от изграждащите се спирки от третата метролиния. Заедно с директорът на Метрополитен инж. Стоян Братоев и строителният министър Росен Желязков, столичният кмет влезе в подземието на метрото на бул. \"България\" и \"Гешов\". Тези преградни врати максимално ще обезопасят спирките на метрото, за да няма опасност от падане и други инциденти. Цялата трета метролиния окончателно ще бъде пусната през 2024 г. и ще обслужда около 170 хил. души. Прогнозата е, че тогава в столицата ще има около 1,5 милн. души и те ще ползват най-бързия, най-удобния и екологичен градски транспорт, каза още столичният кмет. Заедно със журналисти Фандъкова, Братоев и Желязков се качиха на вагонетка и за около 5 минути стигнаха до станцията на Красно село, пише Третата линия е разделена на 4 етапа. В момента се строят първият и вторият етап - бул. „Владимир Вазов“ през централната част до кв. „Овча купел“, Горна Баня към жп линията София-Перник. Това са 12 км с 12 станции“, обясни инж. Братоев. Правят се и проектите за третия и четвъртия етап - по бул. „Владимир Вазов“, който е дълъг 3 км с 3 станции. А четвъртият е „Слатина“- „Гео Милев“ и зала „Арена Армеец“ по Цариградско шосе. Той е дълъг 6 км и е с 6 станции, обясни директорът на Метрополитен. Третият и четвъртият етап ще започнат да се изграждат през 2021 г. и ще завършат през 2024 - 2025 г. , и тогава се изпълнят заложените параметри в проекта. Братоев разказа за проблемите при строителството на метростанцията на бул. \"България\". Там е било пълно с вода, като подземна река. Оказало се, че това са едни от най-тежките участъци по третата метролиния. Имало и много технически трудности защото 3 от 8-те километровото трасе минавали под реки, а пясъкът бил много абразивен. Затова при изкопаването на тунелите се е налагало по няколко пъти да се сменят резците на \"къртицата\". „Това забавя строителството, но машината премина преди десетина дни от станцията на \"Орлов мост\" и последният участък на театър \"Зад канала“, обясни инж. Братоев. През февруари 2019 г. е крайният срок за приключване на работата на машината. За празниците няма да се пускат повече влакове в метрото, защото графикът е утвърден. Премине е имало през септември и е намален интервалът между влаковете. Вероятно ще се направят нови промени и интервалът ще бъде намален, но това ще стане след като се видят резултатите от анализа, който в момента се прави, категоричен бе директорът на Метрополитен. Ако анализът позволи можело да се отдели графика на първата и втората линия, защото там е предвидена една междинна метростанция в „Модерното предградие“. Това позволявало графиците на двете линии да са независими. Братоев каза, че интервалът на втората линия може да бъде между 1,5 мин. до 2 мин., но на този етап това е невъзможно.", "date": "2018.12.19", "title": "Новите метростанции с преградни врати, 2024 г. завършва строителството"}
{"url": "https://www.novinite.bg/articles/168774/Koleden-Fermerski-Pazar-na-Pazar-Srebarna", "text": " ", "date": "2018.12.19", "title": "Коледен Фермерски Пазар на Пазар \"Сребърна\""}
{"url": "https://www.novinite.bg/articles/168775/KEVR-obsadi-izgrajdaneto-na-Turski-potok", "text": "\r\nКомисията за енергийно и водно регулиране обсъди искането на \"Булгартрансгаз\" да отпусне допълнителни капацитет за пренос на синьо гориво през България чрез бъдещото трасе на ,,Турски поток'', което ще минава през страната ни.\r\nЦелта е газовата компания предварително да продаде на заинтересовани фирми синьо гориво и по този начин да си набави нужните близо 2 млрд и 800 млн. за изграждане на българския участък от газопровода.\r\n\r\n\r\n\r\n\r\n", "date": "2018.12.19", "title": "КЕВР обсъди изграждането на \"Турски поток\""}
{"url": "https://www.novinite.bg/articles/168753/NZOK-obmislya-da-ne-plashta-na-aptekite-za-protokoli-za-skapostruvashti-lekarstva", "text": " Мерки за ограничаване на разходите за лекарства догодина. Надзорният съвет на здравната каса одобри предложения за промени, които ще бъдат публикувани за обществено обсъждане. Предвижда се, ако по бюджета има преразход за лекарства, производителят да възстановява разликата на Здравната каса. Освен това - има идея аптеките да не получават по 2 лева за обработка на рецепта за скъпоструващи лекарства по протоколи, съобщи БНТ. Те нямат право на надценка за тези медикаменти, затова е и таксата за обработка на рецептата. Фармацевти се опасяват, че заради мярката - малките аптеки може да спрат да осигуряват скъпоструващите лекарства. Жени Начева, председател на НС на НЗОК, зам.-министър на здравеопазването, коментира, че не е сигурна, че на аптеките се отнемат стимули да работят рецепти, срещу които да получават 2 лв. „Това, което трябва да знаят пациентите, е че средствата, които няма да отидат за въпросните два лева, ще отидат за лекарства за скъпоструващо лечение. Това са поне 16 млн. лева по настоящи оценки“. Проф. Илко Гетов - председател на Бългаския фармацевтичен съюз коментира, че \"Оттук нататък вече няма да има никакъв икономически смисъл в осъществяването на тази социална дейност на аптеките да осигуряват на пациентите 100% платени лекарства. Отново ще бъде затруднен достъпът на пациентите. Тоест вместо да изпишем вежди, избождаме очи.\" ", "date": "2018.12.19", "title": "НЗОК обмисля да не плаща на аптеките за протоколи за скъпоструващи лекарства"}
{"url": "https://www.novinite.bg/articles/168773/Prez-2019-g-startira-Stolichna-programa-Socialni-inovacii", "text": "\r\n\"През 2019 г. ще започне Столична програма „Социални иновации“. Тя е създадена във връзка с подписаното през 2018 г. Споразумение за постигане на социална закрила чрез социални услуги между Столична община и гражданските организации.\" Това каза при представянето на бюджета на София за 2019 година заместник-кметът на София Албена Атанасова.\r\nПо програмата ще бъдат финансирани проекти за социални иновации. Целта е подобряване качеството на живот на уязвими групи, прилагането на нови проекти за социални иновации. Средствата за финансиране на програмата са осигурени изцяло от общинския бюджет.\r\nСтоличната община е развила над 100 социални услуги заедно с клубовете на пенсионера. Това са Центрове за временно настаняване, Кризисни центрове за настаняване на бездомни, Центрове за социална рехабилитация и интеграция, Защитени жилища, Наблюдавани жилища.\r\n \r\n", "date": "2018.12.19", "title": "През 2019 г. стартира Столична програма „Социални иновации“"}
{"url": "https://www.novinite.bg/articles/168776/Obnovyavat-klinikata-po-izgaryaniya-v-Pirogov", "text": "Днес с постановление на Министерския съвет бяха отпуснати 4 358 000 лв. за пълното обновяване на Клиниката по изгаряне и пластична хирургия на спешния институт „Пирогов” (реанимация за деца и възрастни и операционен блок) с медицинско и немедицинско оборудване. Сградата е построена през 1976 г. Пациентите, които преминават годишно през звеното са над 5200, а се хоспитализират 1800 възрастни и 1000 деца. Извършват се 4700 оперативни интервенции, от които 1700 при деца от 0 до 18 г.Благодарение на тези средства клиниката ще бъде осъвременена и ще добие нов, европейски облик и възможности, посочи изпълнителният директор на университетската спешна болница проф. д-р Асен Балтов. С отпускането на тези 4 358 000 лв.ще бъде затворен цикълът за пълно обновяване на Клиниката, изтъкна проф. Балтов. От името на цялото ръководство на лечебното заведение той изказва благодарност на Правителството и лично на министър-председателя Бойко Борисов. С тези средства екипът на Клиниката по изгаряне и пластична хирургия в „Пирогов” ще може да прилага по-успешно знанията и възможностите си, както и ще  подобри лечебния и възстановителен процес по време на болничния престой.В момента на сградата се извършва основен ремонт по програма Jessica - фонд за устойчиво градско развитие, включително и енергийна ефективност.", "date": "2018.12.19", "title": "Обновяват клиниката по изгаряния в „Пирогов“"}
{"url": "https://www.novinite.bg/articles/168782/Oshte-39-uchenici-natroveni-na-kolednoto-parti", "text": "Ден, след като началникът на РЗИ Варна д-р Дочка Михайлова съобщи, че 64 деца, празнували Коледа във варненско заведение, са с хранително натравяне, още 39 ученици са имали същите симптоми и са потърсили лекарска помощ. Така натровените вече е уточнен на 97. Едно от децата е останало в болница, но вече е изписано.160 деветокласници от варненската езикова гимназия \"Йоан Екзарх\" имали коледни партита в едно и също заведение в центъра в два поредни дни - на 15 и на 16 декември от 18 до 22 часа.И двете вечери менюто е било едно и също, а коктейлните хапки и сладките са доставени от една и съща фирма за кетъринг. Посудата е била пластмасови чинии и чаши за еднократна употреба. Много от децата след това са имали симптоми на хранително отравяне.На подадени множество сигнали здравната инспекция и Агенцията по храните реагирали незабавно. Взети са проби от всички служители в ресторанта и фирмата за кетъринг. Взети са проби и от продуктите, от които са приготвени хапките. Родителите са посъветвани да позволят микробиологични изследвания на децата.\"Всички деца вече са добре. Взети са всички възможни проби и имахме пълното съдействие от фирмата за кетъринг и от ресторанта. Когато съпоставим всички резултати, ще разберем каква точно е причината. Ако не бяха почивните дни по празниците, проверката можеше да приключи до края на годината, но най-вероятно ще имаме резултати в началото на следващата\", обясни д-р Михайлова пред \"24 часа\".", "date": "2018.12.19", "title": "Още 39 ученици натровени на коледното парти"}
{"url": "https://www.novinite.bg/articles/168787/Nikolaj-Banev-vav-Fejsbuk-Usloviyata-v-aresta-sa-bukvalno-antichoveshki", "text": "Бизнесменът Николай Банев, който е в ареста заедно със съпругата си Евгения, публикува изявление в официалния си профил във „Фейсбук“.В него той се оплаква от лошите и нечовешки условия в ареста. Няма яснота дали самият Банев публикува на страницата си в социалната мрежа, защото в ареста е забранен достъпа до интернет. Вероятно негов приближен публикува от негово име.\"Уважаеми приятели,Пиша ви тези редове от невъобразимите условия на следствения арест на бул. „Г.М. Димитров” №22 в гр. София. Столица на държава, която преди 12 години бе приета в Европейския съюз.В ареста са хора, срещу които е възбудено т.н. досъдебно производство, в което Прокуратурата е всесилна. Куриоз е, че практически по свидетелски показания на две лица пред следовател по възбудена преписка при прокурор, напълно невинен гражданин може да бъде арестуван и държан в следствен арест цели 8 месеца.Условията в ареста са буквално анти-човешки. В небоядисвани от 20 години стаи с площ около 11-12 кв.м. са разположени 4 човека с „турска” тоалетна и мивка „на разположение” без топла вода. Матовите прозорци не пропускат слънчева светлина и до тях има достъп, защото са с решетки на 70 см пред тях, непозволяващи да се отварят или чистят. На баня се ходи два пъти седмично. А „престоят на въздух” е 1 час на площадка малко по-голяма от килията. В стаята няма нищо друго, освен две метални легла на два етажа и вградени в пода малък метален стол – 1 бр. и малка метална маса.Практически в килията 23 часа в денонощието без въздух и слънце и без движение гаснат до 8 месеца от живота си четири човешки същества – несъдени, но принудени да пребивават в пъти по-лоши условия от осъдените на всички инстанции затворници.Вътре в стаите пушачите пушат, а вземащите лекарства имат достъп до лекарствата си един път в денонощието.Свижданията са два пъти в месеца от по 40 минути. Арестантите се „свиждат” в обща кабина с три стола и три телефона и са разделени от близките си със стъкла. Въздух в кабината почти няма. Но по време на „престоя на въздух” може да се говори по стационарен телефон около 5-6 минути ако арестантите имат предплатена фоно карта. И това още веднъж искам да припомня са условията на единствено обвинени от прокуратурата лица.Ако, какъвто е нашият случай с Евгения, няма нито едно доказателство, няма нито един наш (на обвиняемите) подпис върху доказващ „престъпната ни дейност” документ???Какво е това??? Свръх арогантна наглост?Публична гавра със законността?Престъпно сдружение на следствие, прокуратура и съд с възможност за дезинформация на медиите?Политическа и властова репресия?Демонстрация на всесилност и недосегаемост преди неминуемият публичен провал на обвиненията?При условие, че лишаваш човешко същество от слънце и чист въздух.При условие, че в 21-ви век функционалността на ареста, където държиш обвиненият без съд и присъда е сходна с тази на 18-ти век.При условие, че защитата на разследвания за недоказани обвинения арестант няма паритет с обвинението.При условие, че осем месеца обвиняемият може да не работи по обвинението въобще.При условие, че в драстично различна от ежедневната среда нанасяш на арестанта непоправими морални, психически и физически вреди.При условие, че арестанта бъде оневинен впоследствие!Ще е достатъчно ли паричното обезщетение?Кой ще излъска калта, полепнала завинаги над невинното му име?И кой ще възстанови изчезналата му вяра в истината и справедливостта, в добротата и честността, в законността и „презумпцията за невинност”???Никой и нищо…Нито жадните за сензации медии.Нито съгрешилите и непознаващи покаянието обвинители и поръчители.Нито дори възторга на близките и приятелите от тържеството на закъснялата правда.Никой и нищо…\".", "date": "2018.12.19", "title": "Николай Банев във „Фейсбук“: Условията в ареста са буквално античовешки"}
{"url": "https://www.novinite.bg/articles/168785/Yasni-sa-datite-na-religioznite-praznici-prez-2019-g", "text": "По предложение на ръководствата на религиозните общности в България правителството определи дните на религиозните празници през 2019 г. на вероизповеданията, различни от източноправославното.Съгласно Кодекса на труда и Закона за държавния служител, служителите и работниците, които изповядват тези вероизповедания, могат да ползват, по свой избор, част от платения си годишен или неплатен отпуск за религиозните празници, съобщиха от правителствената пресслужба.Празниците на Католическата църква у нас са 22 април - вторият ден от Възкресение, 29 юни – „Св. Св. Апостоли Петър и Павел“, 1 ноември – „Вси Светии“ и 8 декември - Непорочното зачатие на Света Богородица.Мюсюлманското вероизповедание ще празнува Рамазан байрам - на 4, 5 и 6 юни, Курбан байрам на 12 и 13 август и Рождението на Мохамед - 8 ноември.За религиозната общност на евреите празниците са на 28 април - Пecax, 30 и 31 септември - Рош Ашана, 9 октомври - Йом Кипур и Сукот - на 21 и 22 октомври.Арменската апостолическа православна църква ще празнува Рождество Христово на 6 януари, 14 април - Цветница, 21 април - Възкресение Христово, 28 юли - Преображение Господне, 18 август - Успение Богородично, 15- септември – Кръстовден.Празничните дни за обществото „Бяло братство“ са 22 март - Ден на пролетното равноденствие, раждането на Учителя Петър Дънов - 12 юли, Съборните дни – 19, 20 и 21 август, и Денят на кончината на Учителя - 27 декември.Църквите на адвентистите от Седмия ден ще празнуват шест съботни дни, ако според трудовия им или служебен договор са задължени да работят в тези дни.Празници за Общество за Кришна съзнание са Гаура Пурнима на 21 март, Рама Навами - 13 април, Нарасимха Чатурдаши на 17 май, Ратха Ятра - на 14 септември, Кришна Джанмащами на 23 август.Последователите на Диамантен път на будизма - България, ще празнуват на 18 май - Весак (ден на раждането, просветлението и паранирваната на Буда Шакямуни).Свидетелите на Йехова в България отбелязват Възпоминанието за смъртта на Исус Христос на 19 април и конгресни дни на 12 и 13 юли, 23 август и 6 и 7 септември.Евангелските църкви ще празнуват 31 октомври деня на Реформацията.За празници на Будистката общност в България са определени 19 май - Денят на Буда, 5 февруари - Нова година, 17 юли - Денят Дхарма и 8 декември - Денят Бодхи.Празниците на Бахайска общност в България са 21 март - Hoy Руз, 21 април - Резван, 24 май - декларацията на Баб, 29 май - възнесението на Бахаулла, 29 октомври - Рождението на Баб, Рождението на Бахаулла - 30 октомври.", "date": "2018.12.19", "title": "Ясни са датите на религиозните празници през 2019 г."}
{"url": "https://www.novinite.bg/articles/168780/Puskat-tramvaite-po-Grafa-ot-utre", "text": "От утре се възстановява движението на трамваите по \"Граф Игнатиев\". Това обяви кметът на София Йорданка Фандъкова, която заедно с министъра на транспорта Росен Желязков и директора на \"Метрополитен\" инж. Стоян Братоев се возиха на дрезина, за да тестват новото трасе между метростанциите на бул. \"България\" и\" Красно село\", предаде репортер на БГНЕС. Трамваите по \"Графа\" ще се движат по обичайното разписание. Временният автобус 10 ТМ се закрива. Очаквайте подробности.", "date": "2018.12.19", "title": "Пускат трамваите по \"Графа\" от утре"}
{"url": "https://www.novinite.bg/articles/168790/Vzriv-na-varicela-v-naj-golyamoto-uchilishte-v-Pernik", "text": "Регистриран е взрив на варицела в най-голямото училище в Перник - ОУ \"Иван Рилски\", съобщи Регионалната здравна инспекция /РЗИ/. Заболели са 23 деца, като 19 от случаите са регистрирани през периода от 10 до 16 декември.Децата са от първи, втори и четвърти клас. Началото на взрива е 26 ноември. Болните се лекуват амбулаторно от личните си лекари. Направено е епидемиологично проучване и са предприети необходимите противоепидемични мерки.Регистриран е и един случай на варицела на 33-годишен перничани, който се лекува стационарно в инфекциозна отделение на МБАЛ \"Рахила Ангелова\". Има още шест болни в Брезник и Радомир.", "date": "2018.12.19", "title": "Взрив на варицела в най-голямото училище в Перник"}
{"url": "https://www.novinite.bg/articles/168752/Cenni-saveti-pri-onlajn-pazaruvaneto", "text": "Онлайн пазаруването става все по-предпочитано у нас, но то е съпроводено с немалко рискове. Оказва се, че поръчките се бавят поради претоварване на куриерите в страната.\"Наблюдават се зачестяващи проблеми със забавянето на доставките на онлайн стоки. Това се дължи на невъзможността на всички играчи на този пазар да отговорят на темповете на поръчките\", обясни в сутрешния блок на Bulgaria ON AIR председателят на Комисията за защита на потребителите (КЗП) Димитър Маргаритов.Той посочи, че от КЗП следят интензивно пазара за неспазване на сроковете и ще налагат санкции. Маргаритов се обърна към търговците и куриерските фирми с призив да осигурят необходимия капацитет и увери, че ще бъдат глобявани при неспазване на сроковете.\"Трябва да се пазарува от надеждни електронни магазини. Добре е потребителите да проверят съответния електронен магазин с кой куриер работи. Обезпечение може да бъде получено, в случай че са претърпяни вреди, които трябва да бъдат доказани\", посъветва потребителите Маргаритов.Той акцентира и върху нелоялните практики за анонсирани проценти намаления. По думите му някои търговци не продават стоката на старата цена поне един месец, както е по закон. Това се случва приоритетно в онлайн пространството.Председателят на КЗП предупреди и за капани в цените при резервациите за предстоящите празници. Важното е да се проучва внимателно и да се прави съпоставка, отбеляза той. И посъветва да не гледаме процента, а цената, и то сравнена с други подобни обекти.", "date": "2018.12.19", "title": "Ценни съвети при онлайн пазаруването"}
{"url": "https://www.novinite.bg/articles/168778/Potrebitelite-da-vnimavat-s-namaleniyata-pokraj-Koleda", "text": "Внимавайте с намаленията по витрините на магазините покрай Коледните и новогодишни празници, защото около тях с дребен шрифт обикновено пише за кои стоки не важи, предупреждават от Асоциация за защита на потребителите.  Обикновено намалението не важи за най-важните и търсени стоки. Има подвеждане и с каталозите на големите вериги, като пускат в брошурите евтини артикули, а като се отиде на място в магазина се оказва, че продуктът е изчерпан и човек трябва да си купи по-скъп такъв.Получихме множество сигнали за фалшиви отстъпки, които търговците обявяват, но всъщност се оказва, че са търговски трикове. Редовна практика е да се обявяват намаления, които достигат до 70-80%. Когато обаче клиентът влезе в търговския обект, установява, че намалението важи за 2-3 артикула, които на практика са в ликвидация.При интернет търговията потребителите е добре да си направят предварително проучване за цените на стоките, които представляват интерес за тях, за да избегнат капана на фиктивните намаления. Много е важно да извършват своите покупки от утвърдени online-магазини, които гарантират оригиналността и произхода на продуктите. В Асоциацията за защита на потребителите има получени сигнали предимно срещу сайтове за козметика и парфюми, които доставят реплики, а рекламират стоката си за оригинална.Апелираме също гражданите да бъдат особено внимателни, когато решат да се възползват от промоционални бързи потребителски кредити. По време на Коледа фирмите използват празничното настроение на хората, като предлагат на пръв поглед „изгодни“ кредити. Впоследствие обаче лихвите по тези заеми се оказват много по-високи от средните за пазара. Нуждата кара хората да теглят заеми, достигащи до 5 000 лева, а в последно време има и оферти за 10 000 лева само срещу лична карта и то в рамките на един час. Предвид множеството случаи на граждани, подписали доброволно договори за кредити със съмнителни фирми и лихвари, вече е време те да изискват повече информация, преди да предприемат действия. Гражданите трябва да поставят под съмнение обяви за кредити само срещу лична карта и без доказан доход. Такива оферти в никакъв случай не са изгодни! Напротив, те са капан за наивници.Потребителите трябва да внимават с допълнителните пакети по кредита, защото понякога представляват 50% от него. Освен това да проверяват дали е надеждна фирмата и дали е регистрирана в Централния кредитен регистър. Защото след време идват събирачите на дългове, а както знаем в България бизнесът със събиране на задължения все още не е законово регламентиран.", "date": "2018.12.19", "title": "Потребителите да внимават с намаленията покрай Коледа"}
{"url": "https://www.novinite.bg/articles/168779/Plovdiv-e-v-klasaciyata-na-New-York-Post-za-naj-dobri-turisticheski-destinacii-prez-2019-a", "text": "Пловдив попадна в класацията на изданието New York Post за най-добрите туристически дестинации за следващата година. Градът под тепетата и френския северозападен регион Нормандия са единствените европейски локации в списъка, който включва общо 12 места из цял свят.„Пловдив е една от двете Европейски столици на културата за следващата година (другата е Матера в южна Италия). Живописният град е вероятно най-големият български град, за който никога не сте чували. Той е втори по големина в страната и историята му включва управление на горе-долу всяка империя от древни времена – от персите през Римската империя и до Османската. Сега, той празнува годината си в светлината на прожекторите с 500 фестивала, изложби, изпълнения и други събития“, гласи част от описанието на New York Post за Пловдив. Сред останалите места, които авторите препоръчват да се посетят през 2019 г., са Аржентина, Боливия, Анахайм (Калифорния), Флорида, Юкон (Канада), Лос Кабос (Мексико), Узбекистан, Япония, Египет и Намибия.", "date": "2018.12.19", "title": "Пловдив е в класацията на New York Post за най-добри туристически дестинации през 2019-а"}
{"url": "https://www.novinite.bg/articles/168788/BABH-konstatira-Influenca-po-pticite-v-jivotnovaden-obekt-tip-lichno-stopanstvo-v-s-Kosovo", "text": "На 17 декември Българската агенция по безопасност на храните (БАБХ) констатира ново огнище на заболяването Инфлуенца по птиците (H5N8) в регистриран животновъден обект, тип лично стопанство,  в с. Косово, общ. Брегово, обл. Видин. Пробите са потвърдени от Националната референтна лаборатория (НРЛ) в изпитвателна лаборатория „Екзотични и особено опасни инфекции” към Националния диагностичен научноизследователски ветеринарномедицински институт (НДНИВМИ).   Засегнатите птици в обекта са кокошки, фазани и гълъби. С цел контрол и ликвидиране на заболяването, БАБХ започна прилагане на всички мерки в съответствие с действащото законодателство. Със Заповед на изпълнителния директор на БАБХ са определени мерките за ликвидиране на огнището с високопатогенна инфлуенца по птиците и срещу разпространението на инфекция сред птиците в района.При посещение на обекта, на 18 декември, за изпълнение на мерките по заповедта се отбелязва липса на част от птиците.  По този повод са проведени срещи с областния управител на Видин, служители на ДАНС и МВР. След като съответните институции са сезирани за случая, са стартирани мерките за откриване на контактните и заразени птици. На собственика е съставен и връчен Акт за установяване на административно нарушение (АУАН) за неспазване на мерките за възбрана, и мерките за ликвидиране на огнище като изнасяне на заразени и контактни птици и разпространение на инфекция. Предприето е хуманно умъртвяване и унищожаване на останалите засегнати птици в обекта и са извършени почистване и дезинфекция на дворовете и улиците в и около обекта. Определени са 3-километрова предпазна зона и 10-километрова зона за  Гр. София, 1606, бул. ”Пенчо Славейков” № 15A  +359 (0) 2 915 98 20, +359 (0) 2 915 98 98, www.babh.government.bg наблюдение около констатираните огнища на заболяването. В ограничителните зони няма индустриални птицевъдни обекти, а само лични стопанства. Забранено е движението на птици и продукти от тях в и от предпазната и наблюдаваната зона. Компетентните органи извършват преброяване на птиците в тези зони. Свикана е комисия, която със съдействие на кметовете на населените места ще провежда обхождане на обектите за целите на извършване на клинични прегледи, взимане на проби при съмнение за заболяване  и получаване на сигнали от собственици за заболеваемост сред птиците.   Актуална информация за огнищата на заболяването Инфлуенца по птиците в страната може да намерите в интерактивната карта, публикувана на сайта на БАБХ тук .", "date": "2018.12.19", "title": "БАБХ констатира Инфлуенца по птиците в животновъден обект тип лично  стопанство в с. Косово"}
{"url": "https://www.novinite.bg/articles/168797/Vrachiha-sportnite-Ikari-v-NG-Dvoreca-v-Sofiya", "text": "На тържествена церемония в Националната галерия „Двореца“ в столицата Българският олимпийски комитет (БОК) връчи своите награди заедно с годишните спортни Икари. На събитието присъстваха олимпийски, световни и европейски медалисти, спортисти, треньори, журналисти, представители на бизнеса и културата. Световната и европейска шампионска по борба в категория до 62 кг. Тайбе Юсеин е големият победител при годишните спортни Икари. Тя триумфира на две първенства през 2018,  европейско и  световното, като завършва годината без нито едно поражение.   Седем бяха отличените в категорията  \"Млад и талантлив спортист\", пише Сред тях са:  Александра Начева (17 г., лека атлетика), Мариела Костадинова (16 г.) и Панайот Димитров (18 г.). 21-годишния световен вицешампион по борба Кирил Милов грабна приза за „Пробив в световния спорт“. В категория „Достойно представяне\" бяха наградени сестрите Габриела и Стефани Стоеви (бадминтон), Мирела Демирева (лека атлетика) и Биляна Дудова (борба). Явор Пешлеевски и Тодор Михалев (модерен петобой, щафета), Стойка Петрова (бокс), Ивет Горанова (олимпийско карате), Милена Тодорова (стрелба), Денислав Коджабашев (тенис на маса) и Йордан Бозов (баскетбол) заслужиха отличия за „Впечатляващо представяне\". Българският плувец Петър Стойчев, който спечели в края на годината състезанието в ледените води на Антарктида, получи Плакет за шампионско дълголетие. Ансамбълът ни по художествена гимнастика, воден от Весела Димитрова бе избран за отбор на годината. За проява на \"Висок спортен дух\" беше отличен десетгодишният футболист Михаил Ангелов. Той е с вродена артрогрипоза - заболяване ограничаващо движението на ставите, а на по-късен етап предполага парализа. Това обаче не спира момчето да се занимава с това, което обича и да насърчава и другите деца да бъдат активни. Михаил получи още една специална награда от Любомир Ганев  – пълна екипировка. Бяха отличени и всички медалисти от младежките олимпийски игри в Буенос Айрес и техните треньори, олимпийски и световни шампиони, навършили през 2018-а кръгли годишнини. Призът \"Надежда Лекарска\" за етика, олимпийско образование и възпитание отиде при преподавателката по български език и председател на олимпийския клуб в Радомир Доротея Андонова-Костадинова. Наградите бяха връчени от председателят на БОК Стефка Костадинова, министърът на младежта и спорта Красен Кралев, зам.-председателите на БОК Йорданка Благоева, проф. Пенчо Гешев, Любомир Ганев, председателят на Фондация Български спорт Николай Божинов, треньори и дейци.  Тържествената церемония по традиция завърши със снимки, интервюта и пожелания за весели празници.", "date": "2018.12.19", "title": "Връчиха спортните Икари в НГ \"Двореца\" в София"}
{"url": "https://www.novinite.bg/articles/168791/Nova-pomosht-zamenya-personalnata-pensiya-za-dete", "text": "От 1 януари 2019 г. се въвежда нов вид месечна помощ за деца без право на  наследствена пенсия, която ще се отпуска без доходен критерий. Тя ще може да се получава с останалите видове помощи, предвидени в Закона за семейни помощи за деца, но няма да може да се получава с персонална пенсия, отпусната за дете.Поради това от 1 януари 2019 г. отпускането на персонални пенсии на деца се прекратява. Това предвиждат промени в Наредбата за пенсиите и осигурителния стаж, които бяха одобрени от правителството.Отпуснатите до 31 декември 2018 г. персонални пенсии на деца ще продължат да се изплащат в размерите, определени към тази дата по досегашния ред. Персоналната пенсия на дете, за което е отпусната новата месечна помощ, ще се прекратява поради отпаднало основание за получаването й.Чрез промени в Правилника за прилагане на Закона за семейни помощи за деца правителството уреди и редът за предоставяне на новата месечна помощ за деца без право на наследствена пенсия от починал родител. Регламентира се служебен обмен на информация между ангажираните институции - Агенцията за социално подпомагане и Националния осигурителен институт. Новата помощ ще се предоставя от 2019 г., като ще се отпуска без доходен тест. Очаква се около 8 000 деца да бъдат подкрепени.С промените се улесняват семействата и при отпускането на семейните помощи, като се премахва изискването за представяне на някои официални удостоверителни документи на хартиен носител. Дирекции „Социално подпомагане“ ще извършват проверка на декларираните данни по служебен път.", "date": "2018.12.19", "title": "Нова помощ заменя персоналната пенсия за дете"}
{"url": "https://www.novinite.bg/articles/168789/Rumen-Radev-Golyamata-nadejda-za-badeshteto-na-Balgariya-e-v-ogromniya-potencial-na-mladite-hora", "text": "„С всичко, което постигате, вие градите своето бъдеще, но извършвате и една изключителна общественополезна дейност, защото вашите успехи са най-добрата реклама на България пред инвеститорите да избират страната ни“. С тези думи президентът Румен Радев се обърна към участниците в Осмата годишна среща на олимпийските отбори по природни науки. Тържественото събитие се състоя днес в Националния археологически институт с музей при БАН. Държавният глава подчерта, че успехите в настоящия състезателен сезон са впечатляващи – за България са спечелени седем златни, единадесет сребърни, четиринадесет бронзови медала, както и пет почетни грамоти. “Тези престижни отличия и победи са извоювани в оспорвани състезания по математика, физика, химия, биология, лингвистика, астрофизика и дават огромно чувство на гордост за всички нас“, заяви в словото си Румен Радев. По думите на държавния глава това доказва, че младите хора в България имат огромен потенциал и са отворени към света. „И това ни дава надежда, че България може да бъде преуспяваща държава“, допълни президентът. В навечерието на 60-ата годишнина от провеждането на първата ученическа Олимпиада президентът се обърна към ръководителите, преподавателите, треньорите и олимпийските отбори по природни науки на България и им благодари за всеотдайността, упоритостта, енергията и вярата. „Поколения наред вие създавате шампиони, но и вяра във всички български деца, че могат да успеят като се трудят постоянно“, отбеляза още на церемонията президентът Румен Радев.", "date": "2018.12.19", "title": "Румен Радев: Голямата надежда за бъдещето на България е в огромния потенциал на младите хора"}
