{"url": "https://www.novinite.bg/articles/160223/Maya-Manolova-podkrepi-protesta-na-rozoproizvoditelite", "text": "Омбудсманът Мая Манолова ще се срещне утре, 26 май 2018 г., в 16.30 часа с розопроизводители в град Стрелча, които в знак на протест срещу ниските цени на маслодайния гюл няма да отбележат Празника на розата за първи път от 22 години. Това съобщиха от пресцентъра на Омбудсмана, предаде БГНЕС. Това ще е поредният израз на недоволство, след като от дестилериите предложиха на розопроизводителите изкупна цена за килограм рози от 1.80-2.00 лв.В началото на седмицата Манолова се срещна със земеделци от Сопот, Карлово и Стрелча, в резултат на което сезира Комисията за защита на конкуренцията по подозрение за наличие на картел при розопроизводството.", "date": "2018.05.25", "title": "Мая Манолова подкрепи протеста на розопроизводителите"}
{"url": "https://www.novinite.bg/articles/160215/V-Turciya-shte-zakrivat-sedem-ministerstva", "text": "Правителството на Турция е изготвело предложение за преструктуриране на Министерския съвет, което ще стане с президентски указ със силата на закон, пише вестник „Хюриет”. Предвижда се закриване на министерствата по европейските въпроси, на икономиката, на младежта и спорта, на митниците и търговията, на културата и туризма, на горите и водите. Най-големите промени се предвиждат в министерствата, отговарящи за икономиката. Министерствата на финансите, на икономиката и на възстановяването и развитието се обединяват в една структура, предаде \"Фокус\".Дискутира се дали в тази структура да бъдат включени функциите на Министерството на митниците и търговията, както и туризма. Решението за „събирането на икономиката на едно място” са продиктувани от очевидните затруднения напоследък за вземане на бързи и адекватни решения. Възможно е бъдещата нова мега икономическа структура все пак да бъде разделена на две, а туризмът да остане самостоятелно министерство. Окончателното решение ще бъде взето лично от президента Реджеп Тайип Ердоган.", "date": "2018.05.25", "title": "В Турция ще закриват седем министерства"}
{"url": "https://www.novinite.bg/articles/160208/Hvanaha-200-kg-heroin-v-TIR-s-plochki", "text": "200 кг хероин заловиха на ГКПП „Капитан Андреево“ в товарен автомобил, пълен с фаянсови плочки. Дрогата е открита с помощта на обучено куче.От МВР съобщиха, че подробности за акцията ще изнесе на брифинг по-късно днес главният секретар на министерството Младен Маринов.", "date": "2018.05.25", "title": "Хванаха 200 кг хероин в ТИР с плочки"}
{"url": "https://www.novinite.bg/articles/160222/NATO-Rusiya-da-poeme-otgovornost-za-svaleniya-malajzijski-samolet", "text": "Европейският съюз и НАТО призовават Русия да поеме отговорност за сваления през 2014 г. полет МН17 над източна Украйна, след като международни изследователи заявиха, че ракетата, свалила самолета, е транспортирана от руска военна база до мястото на инцидента. 28-те нации в ЕС и 29 нации във водения от САЩ военен съюз излязоха с изявление за свалянето на малайзийския полет часове, след като Холандия и Австрия заявиха, че Москва е отговорна за свалянето на самолета.„ЕС призовава Руската федерация да поеме отговорността и напълно да сътрудничи с нас, за да успеем да открием истината“, заяви ръководителят на външнополитическите отношения на съюза Федерика Могерини в изявление, цитирано от БГНЕС.Тя каза, че общото разследване е обявило откритията си вчера, че са „заключили, че ракетната установка „Бук“, от която е изстреляна ракетата, свалила полет MH17, принадлежи на въоръжените сили на Руската Федерация.“Секретарят на НАТО Йенс Столтенберг в отделно изявление заяви: „Призовавам Русия да поеме отговорността и напълно да ни съдейства, за да успеем да открием истината“.Той също така заяви, че случилото се с MH17 е било „глобална трагедия и тези, които са виновни за нея, трябва да си понесат последствията.“ Разследването заключи, че ракета е изстреляна от направената в Русия ракетна установка „Бук“ и е улучила полет MH17 във въздуха на 17.07.2014 г., е била транспортирана до Украйна от руска база в Курск.", "date": "2018.05.25", "title": "НАТО: Русия да поеме отговорност за сваления малайзийски самолет"}
{"url": "https://www.novinite.bg/articles/160202/Dnes-predi-obyad-nad-po-golyamata-chast-ot-stranata-shte-preobladava-slanchevo-vreme", "text": "Днес преди обяд над по-голямата част от страната ще преобладава слънчево време, в отделни котловини с намалена видимост. Над източните райони ще има значителна купесто-дъждовна облачност и на места ще превалява дъжд с гръмотевици. След обяд и над останалата част от страната ще се развива купеста и купесто-дъждовна облачност и на места ще има краткотрайни валежи, придружени с гръмотевици. Има условия за градушки. Ще духа слаб до умерен вятър от изток-североизток. Максималните температури ще са между 25° и 30°, за София – около 25°. В планините преди обяд ще е предимно слънчево, по върховете – мъгливо. Около и след пладне отново ще се развива купеста и купесто-дъждовна облачност, на места ще има краткотрайни валежи придружени с гръмотевици. Ще духа умерен, временно силен вятър от изток-североизток. Максималната температура на височина 1200 метра ще е около 17°, на 2000 метра – около 10°.Над Черноморието облачността, купеста и купесто-дъждовна, ще е често значителна с краткотрайни валежи от дъжд и гръмотевици. Ще духа слаб до умерен вятър от север-североизток. Максимални температури на въздуха – между 22° и 25°. Температурата на морската вода е 20-23°. Вълнението на морето ще е 2-3 бала", "date": "2018.05.25", "title": "Днес преди обяд над по-голямата част от страната ще преобладава слънчево време"}
{"url": "https://www.novinite.bg/articles/160204/Vlizat-v-sila-novite-pravila-za-lichnite-danni", "text": "Започват да се прилагат новите правила за защита на личните данни. Общият регламент относно защитата на данните (ОРЗД) влиза в сила от 25 май, а целта му е да позволи на гражданите на Европейския съюз (ЕС) да упражняват по-добър контрол.Освен това той модернизира и уеднаквява правилата, които позволяват на предприятията да намалят бюрокрацията и да се възползват от увеличаване на доверието на потребителите.Новият регламент е част от пакета за реформи за защита на личните данни на ЕС, включващ още директивата за защита на данните за полицията и органите на наказателноправната система.От 25 май гражданите ще имат улеснен достъп до техните данни, включително и по-голяма информация за обработването им. ОРЗД въвежда и ново „право за преносимост” на данните, което има за цел да улесни преноса на лични данни между доставчиците на услуги. Всеки потребител вече ще има и „правото да бъде забравен”. Това означава, че освен позволение за използване на личните данни, ще имаме и право и да се изтриваме. Всеки може да поиска данните му да бъдат завинаги заличени от дадена база данни. От 25 май влиза в сила единен набор от общи за ЕС правила. Публичните органи и предприятията, които обработват данни в големи мащаби, вече са задължени да назначат специално длъжностно лице, което да отговаря за защитата им. Въвежда се т. нар. „обслужване на едно гише”. Това е правило, предвиждащо предприятията да контактуват само с един-единствен надзорен орган в държавата от ЕС, в която те са установени основно.", "date": "2018.05.25", "title": "Влизат в сила новите правила за личните данни"}
{"url": "https://www.novinite.bg/articles/160205/Panagyurishte-se-vazstanovyava-sled-gradushka-i-navodnenie", "text": "Ледени парчета като преспи сняг – това в края на месец май се вижда по улиците на Панагюрище. Причината – валялата над 15 часа по-рано градушка, последвана от проливен дъжд.За общо 5 сигнала за по-сериозни щети съобщи пред камерата на bTV кметът Никола Белишки. Два подземни паркинга и мазе са наводнени, ледените парчета са повредили един покрив, който е протекъл. На едно място канализационна шахта е преляла и е повредена настилката.По-късно днес се очаква официална информация за количеството валежи и какви мерки са били предприети. Белишки отбеляза, че наблизо няма ракетна площадка.Щетите за хората с градини са много големи. Спасено е само това, което е било под противоградови мрежи. Пострадалите нямат застраховки и сега не им остава друго, освен наново да сеят.", "date": "2018.05.25", "title": "Панагюрище се възстановява след градушка и наводнение"}
{"url": "https://www.novinite.bg/articles/160207/Dneven-horoskop-za-petak", "text": "Трябва да се погрижите за тонизирането си, не се чувствате бодри. Ако сте в командировка не се дръжте припряно, път срок няма. Денят носи по- малко, но сигурни приходи.Може да получите доста оферти за съвместна дейност, преценявайте точно с кого и с какво се захващате, има доста хитреци и използвачи в обкръжението ви. Планирали сте всичко подробно, но ако се съобразите с обстоятелствата ще спечелите повече.Труден ден, валят служебни задачи, молби за услуги. Ще гледате да се отзовете на всяко желание, вашите близки и познати ви вярват, колегите разчитат на вас.Вижте повече на ", "date": "2018.05.25", "title": "Дневен хороскоп за петък"}
{"url": "https://www.novinite.bg/articles/160211/Zashto-Tramp-otmeni-sreshtata-s-Kim", "text": "Всичко можеше да е толкова хубаво, поне от гледната точка на Доналд Тръмп. Той и Ким Чен Ун можеха на 12 юни да станат приятели в Сингапур, а Северна Корея да се откаже от ядрените си оръжия. А Тръмп – да получи Нобеловата награда за мир.Мечтата се пръсна - поне засега. С отмяната на срещата на върха от страна на Тръмп САЩ и режимът в Пхенян се връщат към отношенията си на „изчакване и нападки\". Очаква се нов кръг на обвинения и дивата военна реторика. Да, дори военен конфликт в Азия не изглежда невъзможен. Тръмп вече заплаши с насилие след отмяната на срещата, ако Ким скоро не се откаже от своя ядрен арсенал: „Нашите военни са готови\".След временното отпускане на напрежението и истинска севернокорейска дипломатическа офанзива отношенията между Вашингтон и Пхенян бяха значително охладени в продължение на няколко дни. Преди всичко ставаше все по-ясно, че очевидно има напълно различни идеи за това какво всъщност трябва да се постигне в Сингапур, пише германският Der Spiegel.Американците очакваха „необратимата, доказуема и пълна“ отмяна на ядрената програма на Северна Корея. Въпреки това преговарящите от САЩ не получават никакви сигнали от своите севернокорейски партньори през последните няколко дни, че Ким действително би се съгласил на това. Hidden FieldВ същото време е налице ясно доловимо изостряне на севернокорейската реторика: американският вицепрезидент Майк Пенс е описан като „глупав\", а заместник-министърът на външните работи на Северна Корея Чое Сон Хуи дори заплаши Вашингтон с \"ядрена конфронтация\" в сряда, ако не се стигне до споразумение.И така - Тръмп стигна до точката на дърпане на аварийната спирачка. Очевидно той не иска да попадне в ситуация, в която да се откаже от основното си искане по време на срещата на върха, а Ким да излезе от нея като големия победител. Освен това вероятно той е осъзнал опасността, че Ким може да го изпревари и самият той да отмени срещата, а после Тръмп да изглежда още по-слаб. Така че той избира по-малкото зло – поне от негова гледна точка.За Тръмп анулирането на срещата е така или иначе сериозен удар. От дълго време насам много експерти по темата „Северна Корея“ предупреждаваха, че Ким никога няма да отговори бързо на изискванията на САЩ.Те препоръчаха първо провеждане на по-дълги преговори с КНДР на дипломатическо равнище, може би в края на краищата и провеждане на среща на върха, за да се постигне споразумение за решение. Тръмп обаче обърна поредицата – той отблъсна всички притеснения и възнамеряваше да постигне бързи отстъпки от Ким чрез микс от сурови санкции и диви заплахи (\"Fire and Fury\").Спонтанно той прие предложението на Ким за срещата на високо равнище през пролетта. Очевидно Тръмп смята, като „най-добър посредник на всички времена\", че може да разреши проблема със Северна Корея сам. Сега е върнат към реалността - и със сигурност е разочарован. Има редица причини, поради които други президенти на САЩ преди Тръмп не са успели да се справят с династията Ким в рамките на кратко време. Външната политика е по-сложна от сделки с недвижими имоти в Уест Палм Бийч.Поведението на Северна Корея остава трудно предсказуемо. След две посещения от страна на държавния секретар на САЩ Майк Помпейо в Пхенян всъщност можеше да се предположи, че Ким е готов да постигне споразумение.От американска гледна точка може да е озадачаващо какво точно е предизвикало засилването на напрежението в Северна Корея през последните дни. Във Вашингтон се твърди, че причината може би е борба за власт в Северна Корея. Перспективата за прекратяване на ядрената програма може да не се е харесала на много военни, смятат американските разузнавателни служби. Ким вероятно се бои от военен преврат в свое отсъствие по време на пътуването му до Сингапур. Ето защо след първоначалната отвореност към Тръмп той предприема по-тежкия курс.", "date": "2018.05.25", "title": "Защо Тръмп отмени срещата с Ким?"}
{"url": "https://www.novinite.bg/articles/160206/Zasilena-policejska-ohrana-na-chereshovite-masivi-v-Kyustendilsko", "text": "И тази година екипи на полиция и жандармерия ще се включат в опазването на черешовата реколта от посегателства в Кюстендилско. Мерките за сигурност бяха въведени преди девет години заради случая през 2009 година, когато в черешова градина край с. Шишковци беше убит пазач.\r\nОт както са въведени строгите охранителни мерки, стопаните в Кюстендилско казват, че се чувстват защитени, кампанията протича спокойно без инциденти, а кражби на череши почти нямаКирил Георгиев - черешопроизодител: Разбира се, че съм доволен, ефектът е положителен и то много добър. Осъществява се сериозна дейност по охраната на черешовите насаждения и кражбите са сведени почти до минимум.Климент Терзийски - кмет на с.Шишковци: Ние бяхме едно от селата, които пострадаха преди години, сега това нещо с идването на тумби цигани се прекърши и вече нямаме набези на цигани.\r\nОхраната на черешовите масиви ще се осъществява съвместно от служители на общинско предприятие \"Охрана\" и от полицията.Боян Миленков – началник сектор \"Охранителна полиция\" в РУП – Кюстендил: В охраната на черешите ще се включат и сили на Главна дирекция \"Жандармерия\" и ГД \"Гранична полиция\". В хода на операцията ще се изграждат временни КПП-та на възлови за черешовата кампания места и допълнително ще има автопатрули , които ще контролират ППС и лица занимаващи се с тази дейност, относно работно време на пунктовете, работно време на пунктовете и цялата документация по транспорта и брането на череши.\r\nСъс старта на кампанията влизат в сила и строги правила, въведени от кметската управа в областния град, които касаят разкриването на пунктове за изкупуване на череши, беритбата и продажбата на сладкия плод.Мирослав Миланов - които са на територията на община Кюстендил само на общински места, в частни обекти няма да се изкупуват череши.\r\nЗа да няма посегателства през тъмната част на денонощието, работното време на берачите ще е строго ограничено или от 7 сутринта до 20 ч. вечерта. Новото през тази година е, че собственици на череши или потребители не могат да превозват извън населените места повече от 10 кг череши без да притежават специален документ.Мирослав Миланов - началник на отдел \"Канцелария и управление на собствеността\" в община Кюстендил: Ако някой купи или му подарят череши, той трябва да има приемно-предавателен протокол. Във всяко едно кметство и кметско наместничество ще има такива приемно-предавателни протоколи и кметовете и кметски наместници, те ще ги раздават на населението.\r\nБрането на първите череши в Кюстендилско вече започна, очаква се кампанията да приключи до средата на юли. Дотогава ще продължат и охранителните мерки по опазването на черешовите масиви, а стопаните се надяват на добра реколта и печалби.\r\n ", "date": "2018.05.25", "title": "Засилена полицейска охрана на черешовите масиви в Кюстендилско"}
{"url": "https://www.novinite.bg/articles/160216/Obrazuvano-e-disciplinarno-proizvodstvo-sreshtu-policaya-zasnet-da-iska-podkup", "text": "Столичният полицай, който е бил заснет в клип да иска подкуп, е установен и срещу него е разпоредено дисциплинарно производство. Това съобщи главният секретар на МВР Младен Маринов на ГКПП Капитан Андреево.Служителят от \"Пътна полиция\" към СДВР е бил на булевард \"Васил Левски\". Униформеният е със среден по продължителност щат в системата на МВР, добави Маринов. Той уточни още, че производството е за тежко дисциплинарно нарушение.Разследващият орган ще прецени дали служителят ще бъде отстранен от работа, каза още Маринов.", "date": "2018.05.25", "title": "Образувано е дисциплинарно производство срещу полицая, заснет да иска подкуп"}
{"url": "https://www.novinite.bg/articles/160210/Balgariya-specheli-44-medala-ot-Svetovnoto-po-vino", "text": "Четиридесет и четири медала (44) спечели България от 25-то издание на „Световното по вино“ – Concours Mondial de Bruxelles, което се проведе от 10 до 14 май 2018 г. в гр. Пекин, Китай. На страната ни се присъждат 1 Голям златен (Grand Gold), 15 златни и28 сребърни медала. Тридесет от отличията са за червено (68%), десет за розе (23%) и четири за бяло вино (9%). Най-много медали (35) са извоювали производителите от Тракийската низина.“За трета поредна година България печели най-високото отличие, Grand Gold Medal. През 2018 г. ние сме единствената източноевропейска страна с медал в тази категория”, коментира Меглена Михова от „Пробежекс“, представител на Concours Mondial в България. „За трета поредна година сме сред първите десет по брой отличия. През 2018 г. сме единствената държава от Източна Европа в топ 10 медалисти. Успеваемостта ни е отново над 35% (съотношението между подадени мостри и спечелени медали)“, пояснява тя. „Това показва, че в България се произвеждат вина на световно ниво и че поддържаме постоянство в качеството“, допълва Кристоф Сепулведа от „Пробежекс“.Най-много са медалите за българските вина до 5.00 евро (15 сребърни и 9 златни медала). Следват тези между 5.00 и 8.50 евро (9 сребърни и 4 златни). На трето място са вината между 8.50 и 12.50 евро (3 сребърни, 1 Grand Gold и 2 златни). Един сребърен медал за България е присъден в ценовата категория 12.50 – 20.00 евро.Най-много отличия тази година България получава за международните сортове каберне совиньон, сира, мерло и пино ноар.  Сред отличените са и типично българските сортове мавруд (3 медала) и рубин (1 медал).Тридесет и девет държави-производители на вино от шест континента бяха наградени тази година от Concours Mondial.Общо 123 мостри подадоха за участие 32 български винопроизводители.Страната ни беше домакин на Concours Mondial през 2016 г. Следващото издание на конкурса е през май 2019 г. в Егл, Швейцария.   Медалистите на България от Concours Mondial de Bruxelles 2018 г.:", "date": "2018.05.25", "title": "България спечели 44 медала от „Световното по вино“"}
{"url": "https://www.novinite.bg/articles/160217/Organizaciya-na-dvijenieto-za-izgrajdane-na-kanalizaciya-v-kv-Gorna-banya-ul-Ural", "text": "От 00.00 часа на 28.05.2018 г. до 24.00 часа на 30.05.2018 г. се забранява влизането на пътни превозни средства по ул. „Урал” в кв. „Горна баня“, между ул. „Планиница” и ул. „Христо Стефчов“.За същия период се променя маршрутът на автобусна линия № 260 в посока кв. „Горна баня“, както следва: по ул. „Урал”, наляво по ул. „Планиница”, надясно по ул. „Христо Стефчов“ и по маршрута си. ", "date": "2018.05.25", "title": "Организация на движението за изграждане на канализация в кв. „Горна баня“, ул. „Урал”"}
{"url": "https://www.novinite.bg/articles/160214/Zapochna-audienciyata-na-premiera-Bojko-Borisov-pri-papa-Francisk", "text": "Българската делегация, водена от премиера Бойко Борисов, има аудиенция при папа Франциск.Срещата между премиера Бойко Борисов и главата на Римокатолическата църква папа Франциск е втора - предишната беше през 2015 година. Малко по-късно премиерът Борисов и официалната делегация ще проведат среща и с държавния секретар на Ватикана - кардинал Пиетро Паролин.Подаръците, които този път ще поднесе премиерът Бойко Борисов на папа Франциск са: картина на българския художник Павел Митков, изобразяваща покровителя на българския народ - Св. Иван Рилски и пещерата, в която е живял, също така копие на Четвероевангелие на цар Иван Александър и разсад от 33 маслодайни български рози от Казанлък.Веднага след българската делегация при папа Франциск ще влезе и македонският премиер Зоран Заев заедно с македонската делегация.", "date": "2018.05.25", "title": "Започна аудиенцията на премиера Бойко Борисов при папа Франциск"}
{"url": "https://www.novinite.bg/articles/160209/Piyan-maj-zaplashi-deca-s-noj", "text": "Сигнал за мъж във видимо нетрезво състояние и с нож в ръка е получен в 22.35 часа на 24 май на тел.112. Това съобщиха от ОДМВР-Разград.По думите на жената, която се е обадила, мъжът е заплашвал деца, играещи на улица в село Самуил.Пристигналият на място полицейски екип е установил 51-годишният П. М. от село Хърсово, който се опитал да попречи и на органите на властта да изпълнят задълженията си по служба.Мъжът е задържан в Районно управление на МВР-Исперих, а по случая се води проверка по чл.270, ал.1 от НК.", "date": "2018.05.25", "title": "Пиян мъж заплаши деца с нож"}
{"url": "https://www.novinite.bg/articles/160212/Zapochva-vtoriyat-etap-ot-rekonstrukciyata-bulTodor-Kableshkov", "text": "От 27 започва вторият етап от реконструкцията май бул.\"Тодор Каблешков\", съобщават от район „Витоша“.Заради това се въвежда временна организация на движението в участъка от бул. \"Братя Бъкстон\" до бул. \"Цар Борис III\".От 00.00 ч. на 27 май до 24.00 ч. на 5 юли се забранява влизането на пътни превозни средства в двете посоки по бул. \"Тодор Каблешков\" между локалното пътно платно на бул. \"Цар Борис III\" и ул. \"Майор Горталов\", като ул. \"Майор Горталов\" остава отворена за движение на превозни средства.От 00.00 ч. на 6 юли до 24.00 ч. на 25 юли се забранява влизането на превозни средства в двете посоки по бул. \"Тодор Каблешков\" между локалното пътно платно на бул. \"Цар Борис III\" и ул. \"Майор Горталов\", като ул. \"Майор Горталов\" е затворена за движение на превозни средства, както и по южната половина от пътното платно на ул. \"Тодор Каблешков\", в участъка при вход-изхода за зареждане на магазин.От 00.00 ч. на 26 юли до 24.00 ч. на 27 август се забранява влизането на превозни средства по южното локално пътно платно на бул. \"Цар Борис III\" между ул. \"Казбек\" и бул. \"Тодор Каблешков\", както и в двете посоки по бул. \"Тодор Каблешков\" между бул. \"Цар Борис III\" и ул. \"Майор Горталов\", като ул. \"Майор Горталов\" остава отворена за движение на превозни средства. ", "date": "2018.05.25", "title": "Започва вторият етап от реконструкцията бул.\"Тодор Каблешков\""}
{"url": "https://www.novinite.bg/articles/160220/Vidin-s-bezplaten-internet-na-obshtestvenite-mesta", "text": "Община Видин е сред първите общини, кандидатствали по проекта WiFiEU, предназначен за граждани и посетители на Европейския съюз, които ще имат безплатен достъп до безжичен интернет на обществени места на неговата територия, предаде БТА.Всяка община има право само на един ваучер от ЕС за целия период на инициативата. Общините ще бъдат избирани по реда на подаване на кандидатурите.В рамките на тази покана ще бъдат раздадени по 15 ваучера за всяка държава. Ваучерът ще покрие разходите за оборудване и инсталиране на точките за Wi-Fi достъп.", "date": "2018.05.25", "title": "Видин с безплатен интернет на обществените места"}
{"url": "https://www.novinite.bg/articles/160218/Policiyata-spipa-6-tona-amfetamini", "text": "Окръжната прокуратура в града ръководи досъдебно производсво за трафик на наркотици. Това съобщиха от пресцентъра на Апелативна прокуратура – Варна.По метода на анализ на риска в пристанище Варна-запад е засечен контейнер, който е бил разтоварен от кораб.За получател на стоката в контейнера бил посочен гражданин на страна от Европейския съюз.Стоката в контейнера била декларирана като лимонена киселина. При започналата незабавна проверка и направен полеви тест е установено, че в 300 чувала се съдържат 6 тона амфетаминопроизводни. Действията по досъдебното производство по член 242 от Наказателния кодекс продължават.", "date": "2018.05.25", "title": "Полицията спипа 6 тона амфетамини"}
{"url": "https://www.novinite.bg/articles/160224/Eva-Majdel-Grajdanite-opredelyat-posokata-na-Evropa", "text": "“Близо 42% от европейските граждани не одобряват посоката, в която Европейскиятсъюз е тръгнал, тяхното активно участие в диалог с политици и неправителственсектор е най-сигурният начин тази статистика да се промени.Европа има нужда от общественици-визионери повече от всякога. Визионери, коитода начертаят бъдещето на нашия континент, така както преди 70 години Чърчил,Аденауер, Митеран и други лидери са положили основите на Обединена Европа”,заяви българският евродепутат Ева Майдел (ГЕРБ/ЕНП) и председател наЕвропейското международно движение по време на възпоменателна реч по случай 70-годишнината от Хагската конференция.Събитието се състоя в историческата ‘Зала на рицарите’ (Ridderzaal) в Хага, в коятооснователите на Европа са се срещнали през 1948 година. “Ние всички имаме дългкъм Европа. Просперитетът на Европа и на всички нас е резултат от нашите решения,действия или бездействия. Нека намерим общ език и работим заедно за постиганетона конкретни резултати: Европа, която не предава гражданите си, Европа, коятозащитава гражданите си, Европа, която развива таланта на всеки един от нас.”,добави председателят на Европейското международно движение и българскиевродепутат Ева Майдел (ГЕРБ/ЕНП).Церемония за честване на Хагската конференция е част от най-големия про-европейски фестивал “Споделяме Европа”, където граждани, академична общност иполитици се срещнаха и обсъдиха належащите проблеми, предизвикателствата ивъзможни решения за Европа. Събитието ще завърши с декларация-манифест, койтоще служи като основа за бъдещите действия на Европейското международнодвижение в следващото десетилетие. “При избора ми за Председател, обещах, че щеработя за широк диалог с гражданите и се надявам успехът на фестивала “СподелямЕвропа” да се пренесе и в други европейски градове”, добави Ева Майдел(ГЕРБ/ЕНП).", "date": "2018.05.25", "title": "Ева Майдел: Гражданите определят посоката на Европа"}
{"url": "https://www.novinite.bg/articles/160221/Ministar-Angelkova-obsadi-partnorstvoto-v-turizma-s-rakovoditeli-na-Vladimirska-oblast", "text": "България все по-активно си сътрудничи с руските региони в привличането на повечетуристи от федерацията. Готови сме да разширим това партньорство и с институциите,и с бизнеса от Владимирска област. Това заяви министърът на туризма НиколинаАнгелкова на работна среща с Алексей Коношов, първи вицегубернатор на областта.Разговорът се състоя в рамките на Петербургския международен икономически форум(SPIEF) и в него участваха също Ринат Чегаев - вицегубернатор, Андрей Шохин -ръководителя на администрацията, и Елена Перескокова - председател на Комитета потуризъм.Министър Ангелкова припомни, че туристите от Руската федерация са сред най-многобройните посетители на България и техният интерес към държавата ни катодестинация остава висок. Тя акцентира, че България предлага много добри условия заорганизирани детски лагери и е известна с културно-историческия си туризъм. За дапопуляризираме този потенциал още по-активно, започваме комуникационна кампанияна пазар Русия от началото на това лято, коментира тя и съобщи, че министерството еготово да подпише споразумение за сътрудничество с Владимирска област по примерана партньорството си с Алтайския край също в Русия .Бъдещите дейности предвиждат още презентации на туристическите възможности наБългария, фотоизложба „Българските обичаи и традиции“, браншови форуми, краткимаршрути за подрастващите по инициативата „По болгарским дорогам памяти“ за 140-годишнината от Освобождението на страната ни и др. Интерес представлява ипрограмата за изучаване на чужди езици по време на организирания отдих на рускидеца и младежи у нас.Перспективни са и контактите между средни и висши училища в България иВладимирска област, които подготвят специалисти за туризма, поясни министърАнгелкова. Към почивка в страната ни все по-голям интерес проявяват младитеруснаци, които предпочитат ваканции на море и планина, сити турове и др. Друг фокусот двустранното партньорство ще са контактите в регионалния туризъм –възстановяване на културни връзки, обмен на делегации, съвместни фестивали,конкурси, празници и др.", "date": "2018.05.25", "title": "Министър Ангелкова обсъди партньорството в туризма с ръководители на  Владимирска област"}
{"url": "https://www.novinite.bg/articles/160203/Borisov-na-audienciya-pri-papata", "text": "Премиерът Бойко Борисов се среща с папа Франциск. Това предвижда вторият ден от програмата на българската правителствена делегация в Рим по случай 24 май.В четвъртък за първи път традиционното поклонение пред гроба на Свети Кирил беше осъществено съвместно с делегацията на Македония, водена от премиера на западната ни съседка Зоран Заев.Три подаръка ще получи папа Франциск от българския министър-председател. Първият е копие на Четвероевангелието на цар Иван Александър. Вторият е картина на българския художник Павел Митков, изобразяваща свети Иван Рилски като отшелник. Третият подарък е разсад от 33 маслодайни рози от Казанлък.„Аудиенцията във Ватикана е огромен жест на папата към българския народ, към изключителното дело на светите братя Кирил и Методий, към това, че сме дали писменост”, коментира Борисов при предишното си посещение в Рим преди три години.", "date": "2018.05.25", "title": "Борисов на аудиенция при папата"}
{"url": "https://www.novinite.bg/articles/160213/60-metrovo-platno-s-detski-risunki-v-Severniya-park-v-Sofiya", "text": "Празнична фестивална програма се организира за 10-а поредна година от район \"Надежда\" на Столична община. Тази година събитието е посветено на 80-годишнината от присъединяването на кв. \"Надежда“ към Столична община и 30 години от създаването на район „Надежда“. В празничната година мотото на събитията е „80 години Надежда – традиции и европейско бъдеще“.Центърът за изкуства, култура и образование \"София\" ще се включи с няколко изненади в събитието. На 28 май, понеделник, празникът в Северния парк ще бъде открит от Духовия оркестър към Центъра и Вокално-театрална формация „Врабчета”.Специалната изненада е уникална арт инсталация, в която повече от два месеца участват над 80 деца от школите по живопис. Те са разработили своите идеи за визията и бъдещето на града, в който искат да живеят. Изработени са над 120 рисунки, от които художникът Даря Янкова, ръководител на школата, селектира най-интересните идеи. Елементи от тях стават част от мащабния проект за арт инсталацията. В 60-метровото платно ще бъдат открити както емблематични сгради на района, така и футуристични, модернистични и приказни сгради и цветни пространства.Оригиналните детски рисунки и проекти ще бъдат представени в изложба, която е съпътстваща част от арт инсталацията. В проекта се включиха и децата от школите по приложно изкуство от филиалите „Надежда”, „Лозенец”, „Бели брези” и „Люлин”.Пъстри пеперуди също ще украсят изложбените пана. Те са авторство на школата по \"Мода и дизайн\" към филиал \"Надежда\" и школата по “Керамика” на филиал „Бели брези”. Пъстротата на природата и копнежът за хармония са пресъздадени в цветни кръгове – символ на съвършенство и безкрайност. Детското послание е да се фокусира положителната енергия върху запазване на природата и доброто у човека.Арт инсталацията ще придобие истински европейски вид. Както големите градове в Европа, така и София ще украси небосклона с цветни чадъри, напомнящи за лято и море.Празничното събитие ще се проведе в Северния парк в София от 17.30 часа в понеделник, 28 май.", "date": "2018.05.25", "title": "60-метрово платно с детски рисунки в Северния парк в София"}
{"url": "https://www.novinite.bg/articles/160219/Bolnici-se-oplakaha-ot-nedostatachni-transhove-ot-kasata", "text": "Многопрофилните болници за активно лечение в Карлово, Гоце Делчев, Чирпан, Троян, Казанлък и др. са сигнализирали до Българския лекарски съюз, че за дейността си през април са получили от НЗОК занижени и недостатъчни бюджети, предаде БТА, като се позова на писмо от съсловната организация.От лекарския съюз настояват за преразглеждане и увеличаване на определените от НЗОК месечни стойности на болниците.От БЛС допълват в писмото си, че според решение на Надзорния съвет на НЗОК от март, индикативните и месечните стойности за болниците за април трябва да са равни на отчетените и потвърдени за заплащане през март. По данни на НЗОК заплатената сума за март (за дейности, извършени през февруари) е била общо 151 531 618 лв.„Предвид влизането в сила от 1 април на Националният рамков договор за медицински дейности и определените в него по-високи цени на някои клинични пътеки, така определените стойности според нас са недостатъчни. Считаме, че с действията си НЗОК отново създава условия за проява на недоволство от изпълнителите, въпреки постигнатите договорености в рамковия договор”, се подчертава в писмото.", "date": "2018.05.25", "title": "Болници се оплакаха от недостатъчни траншове от касата"}
{"url": "https://www.novinite.bg/articles/160225/Spryaha-opasni-stoki-ot-Kitaj-Turciya-i-Bangladesh", "text": "Текстилни стоки от Китай, Турция и Бангладеш не са били допуснати до българския пазар поради липса на анализ за допустими стойности на азобагрила, липса на документи и маркировка, поради което се смятат за опасни за човешкото здраве. Това съобщиха от пресслужбата на Министерството на здравеопазването. В периода 1 февруари - 31 март органите на държавния здравен контрол са извършили проверки на текстилни изделия и облекла, декларирани за внос у нас от трети страни. Проверяващите не са допуснали за свободно обращение 3173 кг. шалове, 14 333 дамски и мъжки блузи, панталони, тениски, ризи, работни униформи, рокли, текстилни аксесоари, спално бельо, 1 404 400 броя текстилни изделия за еднократна употреба, 55 кг обагрени трикотажни платове от памук и трикотажни части за дрехи.", "date": "2018.05.25", "title": "Спряха опасни стоки от Китай, Турция и Бангладеш"}
