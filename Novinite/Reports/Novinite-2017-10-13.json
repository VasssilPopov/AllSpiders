{"url": "http://www.novinite.bg/articles/151243/Shefat-na-Samsung-hvarli-ostavka", "text": "Главният изпълнителен директор на \"Самсунг\" Куон О-хюн подаде оставка, като посочената от него причина е, че южнокорейският гигант бил изправен пред \"безпрецедентна криза\", съобщава БиБиСи, цитиран от news.bg Оставката на Куон дойде, след като печалбата на \"Самсунг електроникс\" се очаква да нарасне с 26,65% през третото тримесечие. Компанията също така се опитва да преодолее корупционния скандал, който изпрати шефа на компанията в затвора.Оставката на Куон О-хюн ще направи стабилизирането на корпорацията още по-трудно, отбелязва БиБиСи и допълва, че той е един от тримата изпълнителни директори в Samsung Elecronics.По думите на Куон, той е обмислял решението си от известно време и не можел да продължава повече да ръководи фирмата.\"Ние сме изправени през безпрецедентна криза и аз вярвам, че трябва да има млади и напълно нови лидери, които да се справят с препятствията на бързо променящата се IT индустрия\", посочва той.", "date": "2017.10.13", "title": "Шефът на \"Самсунг\" хвърли оставка"}
{"url": "http://www.novinite.bg/articles/151215/Zapazvat-vrachanskata-bolnica", "text": "Доставени са лекарства, медикаменти и консумативи във врачанската болница, които ще стигнат на здравното заведение да функционира нормално през следващите 30 дни, предаде НОВА.Ръководството на болницата увери, че в началото на следващата седмица ще бъдат изплатени 80% от възнагражденията за август, а до края на месец октомври останалата част от дължимите суми за септември.Лекарите вече оттеглят подадените предизвестия за напускане.", "date": "2017.10.13", "title": "Запазват врачанската болница"}
{"url": "http://www.novinite.bg/articles/151225/Fondat-za-deca-otkaza-da-plati-za-operaciya-na-siamskite-bliznaci-ot-Sliven", "text": "Фондът за лечение на деца в чужбина няма да помага на сиамските близнаци от Сливен. Мотивът за отказа им е, че операция по разделянето им е \"анатомично невъзможна\". Сиамските близнаци Богдан и Янко в момента са в болница \"Пирогов\". Те се родиха преди година в Сливен. Майка им е 15-годишна ученичка, а бащата - пълнолетен, втори братовчед. Янко е в кома от самото раждане, но за Богдан има шанс, твърдят близките, предава ДАРИК.  Медиците обаче казват, че децата са в тежко състояние, а Фондът за лечение на деца окончателно отказа помощ за тях в чужбина на последното си заседание. Семейството на Богдан и Янко заявиха, че ще съдят Фонда и Здравното министерство. Според тях държавата се е забавила с лечението, а изчакването е осуетило шанса за дарителска кампания, чрез която да се съберат средства за операция в чужбина. Комисията от медици, която разгледа случая със сиамските близнаци е категорична, че операция за разделянето им е невъзможна. На заседанието е присъствал и зам.-министърът на здравеопазването Мирослав Ненков. Преди време университетска клиника в САЩ даде надежди за разделянето на сиамските близнаци и за спасяването на Богдан. Базовата оферта на американците е 500 000 долара. Според Фонда за лечение на деца обаче американската клиника е имала само един случай с разделяне на сиамски близнаци, но с далеч по-добра прогноза.", "date": "2017.10.13", "title": "Фондът за деца отказа да плати за операция на сиамските близнаци от Сливен"}
{"url": "http://www.novinite.bg/articles/151231/Naj-absurdnite-sueveriya-za-petak-13-i", "text": "Открай време петък 13-ти всява страх и тревога, а корените на тези суеверия са все още неизвестни. Някои търсят обяснение в християнската религия, други го намират в скандинавската митология. А трети просто отказват да ходят на работа и да шофират, дори не стават от леглото. Но всичко това вече сме го чували. Сега ще отделим внимание на най-смешните, абсурдни и шантави суеверия за петък 13-и, ей така – да се посмеем  13 гости на масата – в никакъв случай! Някои хора смятат, че ако на петък 13-и на масата седнат 13 души, нещо лошо ще се случи. Това се свързва с Тайната вечеря в Библията, на която Юда Искариотски е бил последният, тринайсти, настанен на трапезата. Във Франция пък разказват как година след събиране, на което имало 13 гости, един от присъстващите починал. Така се родило суеверието, че никога не бива да се канят точно 13 гости, за да не бъде някой от тях преследван от проклятието.Родените на петък 13-и имат нещастен живот В някои краища на света смятат, че ако бебето се роди на петък 13-и, ще бъде нещастно цял живот. Най-суеверните майки са готови на всичко, за да не родят на фаталната дата. Да счупиш огледало на петък 13-и е по-лошо, отколкото в който и да е друг ден Да счупиш огледало на петък 13-и е много по-страшно, отколкото във всеки друг ден, защото във фаталния ден счупеното огледало носи не 7, а цели 13 години нещастие.На този ден разговорите с непознати са особено опасни Най-суеверните хора избягват непознатите на петък 13-и. Те съветват никога да не разговаряте с непознат на този ден, защото може да ви урочаса и да ви се случи нещо лошо. Пазете се от 13 Най-добре е на този ден да не обръщате внимание на цифрите около вас, защото ако видите числото 13 някъде, това ще ви донесе много лош късмет. Не пътувайте на петък 13-и Това е едно от най-разпространите суеверия за петък 13-и. Ако тръгнете на път в този ден, лошият късмет ще ви преследва навсякъде. Левият крак на петък 13-и Ако на сутринта в петък 13-и станете от леглото и стъпите първо с левия крак на пода, очаква ви кошмарен ден.", "date": "2017.10.13", "title": "Най-абсурдните суеверия за петък 13-и"}
{"url": "http://www.novinite.bg/articles/151238/Dneven-horoskop-za-petak-13-oktomvri-2017-g", "text": "Може би е време за семейно събиране или поне за планирането на такова. Тази задача трябва да бъде най-важната за деня и да й обърнете специално внимание. Ще бъде добре да получите и малко помощ от останалите.Може да ви е трудно да признаете, че сте доволни, но по една или друга причина се намирате точно там, където искате да бъдете и където се чувствате най-добре. Отдръпнете се и се насладете на това, което имате.Можете да намерите истински съкровища на смешни цени в магазините, стига да търсите внимателно. Посветете днешния ден на пазаруване. Ще намерите много неща, които ще се окажат по-ценни, отколкото изглеждат.Представителите на останалите зодии могат да намерят дневния си хороскоп ", "date": "2017.10.13", "title": "Дневен хороскоп за петък, 13 октомври 2017 г."}
{"url": "http://www.novinite.bg/articles/151258/Tesla-izteglya-11-000-avtomobila-Model-X-SUVs", "text": "Американската компания \"Тесла\" обяви, че изтегля 11 000 модела Model X SUVs по света, информира ДПА, цитира news.bg Компанията предупреждава, че има опасност задните седалки да се плъзнат при катастрофа.Към момента няма реални примери за дефект, но проблемът е бил открит по време на изпитание, допълват от \"Тесла\", пояснявайки, че са взели предпазни мерки.Засегнати са моделите, създадени между 28 октомври 2016 г. и 16 август 2017 г.За втори път компанията изтегля модела заради проблеми със седалките.През април 2016 г. около 2 700 автомобила бяха изтеглени заради подобни проблеми.", "date": "2017.10.13", "title": "\"Тесла\" изтегля 11 000 автомобила Model X SUVs"}
{"url": "http://www.novinite.bg/articles/151256/Shefkata-na-Fonda-za-lechenie-na-deca-pritiskala-roditeli-za-da-gradi-imidj", "text": "Директорът на Фонда за лечение на деца Мариета Райкова притискала родители на тежко болни деца да оттеглят заявленията си, за да може Фондът да се занимава само с по-леки случаи, а Райкова да подобрява собствения си имидж. Това заяви пред bTV членът на Обществения съвет към Фонда за лечение на деца Пенка Георгиева.По думите на Георгиева тя е разбрала за смущаващата практика по време на заседанието на Обществения съвет в сряда, когато беше взето решението сиамските близнаци от Сливен да не бъдат оперирани, предава news.bg Припомняме, в сряда, 11 октомври, Фондът за лечение на деца взе решение сиамските близнаци от Сливен да не се оперират, защото разделянето им било \"анатомично невъзможно\". Родителите на децата бяха категорични, че ще съдят Фонда за лечение на деца и Министерството на здравеопазването. Това, което притеснило Георгиева по време на комисията, било, че когато член от Обществения съвет се опитал да зададе въпроси около даден случай, директорът Райкова веднага поисквала случая да се гласува, заради което се стигнало до скандал.Първоначално Георгиева си помислила, че Райкова правила така, за да не си губи времето, но после осъзнала, че съществува проблем. На същото заседание имало три молби от родители за прекратяване на заявленията им за лечението на болните им деца. При предишните директори тези случаи били единични за целия мандат на директорите.В поне един от въпросните случаи Райкова инициирала прекратяването на заявленията с мотива, че родителите не са депозирали всичката необходима документация. В конкретния случай ставало въпрос само за изследване, за което по принцип трябва да се чака, а заявлението било подадено преди по-малко от месец.Имайки предвид тези случаи Георгиева категорично заяви, че се упражнява натиск върху родителите да оттеглят заявленията си с цел директорът да повдигне имиджа си, отхвърляйки от системата на фонда децата с тежки случаи. По този начин Райкова трупала само позитиви за разрешените случаи. Членът на Обществения съвет към Фонда получила и обаждане от родител, който бил журналист в национална медия. Според обаждането родителят е бил обект на натиск от страна на администрацията на фонда - бил принуждаван да оттегли заявлението си, защото случаят на детето бил труден. По думите на Георгиева всичко това се получава заради \"една гола амбиция на един човек да бъде директор\".Георгиева посочи и че най-вероятно тя ще трябва да напусне Обществения съвет към Фонда за лечение на деца след влизането в сила на новия му правилник, защото той налагал забрана на членовете да участват в обществени дискусии.", "date": "2017.10.13", "title": "Шефката на Фонда за лечение на деца притискала родители, за да гради имидж"}
{"url": "http://www.novinite.bg/articles/151233/Sofijskiyat-maraton-emblematichno-za-Sofiya-sabitie", "text": "\r\nВ 10:00 ч. в неделя в Столицата ще бъде даден старт на 43-ия Софийски маратон. В студиото на „Денят започва“ председателят на Столичния общински съвет Елен Герджиков и секретарят на „София 2018 Европейска столица на спорта“ говориха за предстоящото спортно събитие, което ще затвори редица улици в София от 07:00 до 15:00 ч.\r\nПовече информация може да намерите на сайта на събитието ., предаде БНТ.\r\nПредседателят на СОС Елен Герджиков отбеляза, че Софийският маратон е един от най-старите маратони в света с 34-годишната си история, като се нарежда до емблематичните маратони в Берлин, Лондон, Чикаго и Бостън. Елен Герджиков, председател на Столичния общински съвет: Не са много градовете в света, които могат да се похвалят с толкова дълга традиция на провеждане на маратон в градски условия. София се нарежда до Берлин, Лондон, Чикаго и Бостън. Трябва да съхраним тази традиция. Събитието е част от календара на София-Европейска столица на спорта 2018. Това е голям спортен празник и каним съгражданите си да участват в него - и като участници, и като публика. \r\nМаратонът ще се проведе в три дисциплини - 10, 21 и 42 километра, като към участниците ще се присъединят и 744 състезатели и любители от чужбина, които са се записали засега.\r\nАнатоли Георгиев: Има бегачи от Етиопия, Кения и Мароко. Имаме победители от маратоните във Варна и Стара Загора. Кенийци са спечилил няколко пъти софийския маратон, а миналата година етиопците показаха много добро развитие. Имаме представители и от Уганда и другите, които очакваме от чужбина, са хора от бегаческата общност, които обикалят различните маратони. Анатоли Георгиев отбеляза, че напоследък масовият спорт в София става все по-популярен, като даде за пример традиционната обиколка на Витоша, която тази година събра над 2500 колоездачи и бегачи. Елен Герджиков напомни, че Софийският маратон е валиден за национални първенства на най-високо ниво.\r\nЕлен Герджиков, председател на Столичния общински съвет: Това е маратон, валиден за националното първенство. Постиженията на него са валидни за квалификация на големи първенства, сред които и Олимпиада. Имаме награда за най-бързи софиянци и по традиция Маратонът събира пари за благотво\r\n", "date": "2017.10.13", "title": "Софийският маратон - емблематично за София събитие"}
{"url": "http://www.novinite.bg/articles/151227/Arestuvaha-balgari-za-trafik-na-migranti-v-Garciya", "text": "Полицията в Северна Гърция спаси 54 мигранти, намерени в микробус, и арестува двама българи, заподозрени в транспортиране на бегълци.В полицейския доклад се казва, че превозното средство е спряно вчера на пътя Североизточна Гърция.Мигрантите, 52 сирийци и двама сомалийци, са били в задната част на микробуса, без вентилация и заключени. Сред тях има и 13 деца, информира ДАРИК. Двамата българи - на 36 и 38 години, са обвинени в незаконно транспортиране на мигранти и застрашаване на живота им. Полицията съобщи, че всеки от пълнолетните мигранти е платил по 1500 евро, за да бъде транспортиран от сухопътната граница с Турция, която нелегално са преминали, до Солун.", "date": "2017.10.13", "title": "Арестуваха българи за трафик на мигранти в Гърция"}
{"url": "http://www.novinite.bg/articles/151223/Kubrat-lapa-dvojno-poveche-pari-ot-ochakvanoto-na-28-oktomvri", "text": "Кубрат Пулев ще получи по-голям хонорар за мача си за световните титли срещу Антъни Джошуа, отколкото бе първоначално обявено. Поне така твърди английският вестник “Дейли Стар”, като допълва, че Кобрата ще се сдобие с най-големия чек в кариерата си - 4 милиона паунда, пише sporta.bg Общият приход от двубоя на 28 октомври в Кардиф ще бъде около 30 милиона лири, а 16 от тях ще отидат на сметката на Джошуа. Точно толкова той грабна и при победата над Владимир Кличко, като тогава “портфейлът” на битката бе по-голям - 42 милиона - но двамата си делиха хонорарите по равно. Сега лъвският пай е за актуалния световен шампион на Международнта боксова федерация и Световната боксова асоциация. Цифрите, публикувани от “Дейли Стар”, са по-големи в сравнение с тези от “Сън”, според който сумата за българина ще е около 2 милиона паунда.10 милиона лири ще бъдат приходите от билетите на стадиона, който се очаква да бъде пълен - 80 хиляди заети седалки. Sky очаква да дойдат 800 хиляди заявки за “pay-per-view”, което ще осигури още 16 милиона, а в САЩ чрез Showtime прогнозите са за още 3 000 000. 1 000 000 пък са подсигурени от други спонсорски договори.", "date": "2017.10.13", "title": "Кубрат лапа двойно повече пари от очакваното на 28 октомври"}
{"url": "http://www.novinite.bg/articles/151239/Polyarno-siyanie-nad-arkticheskite-chasti-na-Evropa-SASht-i-Rusiya", "text": "Жителите на арктическите части на Северна Европа, Русия, САЩ и Канада ще могат да наблюдават полярно сияние в нощта на 13 октомври при ясно време, предаде ТАСС.Сиянието ще бъде предизвикано от сегашната магнитна буря. Нейната мощност се е увеличила през последните часове и тя ще породи явлението във всички арктически райони на Русия и Северна Европа.ВИЖТЕ СНИМКИ ОТ КРАСИВОТО ЯВЛЕНИЕ, НАРИЧАНО ОЩЕ \"АВРОРА\" В Западното полукълбо сиянието ще може да бъде наблюдавано от жителите и на по-южните ширини, тъй като магнитният полюс на Земята не съвпада с географския и се намира по-близо до Канадския архипелаг.Полярните сияния са визуалните прояви на магнитните бури. Сегашната е с индекс 5+ по деветобалната скала и тя ще продължи до 14 октомври, уточнява БТА.  ", "date": "2017.10.13", "title": "Полярно сияние над арктическите части на Европа, САЩ и Русия"}
{"url": "http://www.novinite.bg/articles/151247/Nov-nacionalen-stadion-mejdu-Lyulin-i-Obelya", "text": "\r\nМачовете на националния отбор по футбол могат да бъдат изместени от центъра на София в периферията на града. Това заяви главният архитект на столицата Здравко Здравков, който вижда като потенциален терен за съоръжението пространство между крайните квартали \"Люлин\" и \"Обеля\".\r\n\"Там се предвижда изграждане на жилищен комплекс, разговаряхме и с инвеститорите защо да не се търси място и за стадион на това място. Виждате, че привличането на инвестициите става с метро\", обясни Здравков.\r\nЗа това, че националният стадион може да се измести от центъра на София, говори и общинският съветник Зафир Зарков:\r\n\"От своето местоположение и тази транспортна обезпеченост главният архитект вижда в това място евентуална възможност за изграждането на национален стадион. Той отдавна има идея за съоръжение, което да е извън централните градски части\", поясни Зарков.\r\n", "date": "2017.10.13", "title": "Нов национален стадион между \"Люлин\" и \"Обеля\"?"}
{"url": "http://www.novinite.bg/articles/151268/Zadarjaha-izmamnika-ot-Fejsbuk", "text": "Задържаха мъжа, който успя да измами десетки хора във Facebook, продавайки им невалидни самолетни билети, съобщава ДАРИК.  Смята се, че зад измисления образ се крие Спас Василев, който преди години попада под погледа на полицията точно заради измами с фалшиви билети. Сред жертвите му през 2011-а година е и неговата учителка по музика Радка Тодорова. Тя и още 11 души му дават пари за билети до Милано. Сред тях има и военен прокурор. Александър Николов е несъществуващ човек, който успя да заблуди стотици изявени личности в България. Той измами десетки в социалните мрежи с продажба на невалидни самолетни билети.", "date": "2017.10.13", "title": "Задържаха измамника от Фейсбук"}
{"url": "http://www.novinite.bg/articles/151245/Prigotviha-naj-dalgoto-sushi-v-sveta", "text": "Нюйоркски студенти поставиха световен рекорд, като приготвиха най-дългото суши в света.То е с дължина 31.7 метра.За изготвянето на кулинарния специалитет са били употребени 800 листа от водорасло нори, 500 чаши ориз, 125 авокадо и 100 килограма сурими, информира НОВА.Миналата година същите студенти успяха да изготвят 15-метрово суши, което ги вдъхнови да щурмуват световния рекорд.Предишното най-добро постижение в тази дисциплина беше поставено от студенти от университета в Амхърст, щата Масачузетс. Тяхното суши беше дълго 128 метра. ", "date": "2017.10.13", "title": "Приготвиха най-дългото суши в света"}
{"url": "http://www.novinite.bg/articles/151251/Policiyata-razsledva-ubijstvo-na-bebe", "text": "Разследват убийство на новородено в Горна Оряховица. Според прокуратурата майката е причинила смъртта на бебето си по време на раждането или веднага след него, информира НОВА.В. П. на 34 години е била приета в болницата с обилен кръвоизлив. След прегледа е установено, че същия ден тя е родила, като това се е случило извън болницата.Жената твърди, че е родила в парк в Горна Оряховица, където е намерена с обилен кръвоизлив и откарана в болница. Бременността е била нежелана и крита от семейството. На същия ден пред хранителен магазин в града е открит съпругът на родилката – 34-годишният Х. П., а в багажника на семейния им автомобил е намерено  тяло на новородено момченце. Тялото на бебето е откарано за аутопсия във великотърновската болница, която е установила, че бебето е било родено живо, живяло е десетина минути и е било удушено.Образувано е досъдебно производство. Извършват се повторни огледи и са назначени експертизи. За това престъпление се предвижда до три години затвор. ", "date": "2017.10.13", "title": "Полицията разследва убийство на бебе"}
{"url": "http://www.novinite.bg/articles/151219/Donald-Tramp-obyavyava-strategiyata-si-za-Iran", "text": "Американският президент Доналд Тръмп ще обяви стратегията си за Иран, информира NOVA. Очаква се той да обяви, че се разграничава от международното споразумение за ядрената програма на Техеран.Много вероятно е Тръмп да уведоми Конгреса, че Иран не спазва ангажиментите си по споразумението.Това няма автоматично да оттегли Съединените щати от сделката с Иран, а ще задейства 60-дневен срок, в който американските конгресмени да преценят дали да възобновят действието на санкциите срещу Техеран. Те бяха отменени след постигането на сделката за иранската ядрена програма.", "date": "2017.10.13", "title": "Доналд Тръмп обявява стратегията си за Иран"}
{"url": "http://www.novinite.bg/articles/151248/Kubrat-Prouchih-Djoshua", "text": "Кубрат Пулев сподели, че е пределно мотивиран за битката срещу Антъни Джошуа на 28 октомври в Кардиф. Българският боксьор призна, че е изцяло концентриран върху сблъсъка за поясите на WBA, IBF и IBO в тежка категория и сподели, че вече е готов да излезе на ринга. Кобрата каза, че загубите учат повече от победите и си е взел поука от поражението срещу украинската легенда Владимир Кличко през 2014 година. Той заяви, че цялостният му подход за мача с британеца е много по-добър от този, който използва преди 3 години, информира .\"Не искам просто да кажа, че съм научил това или онова от боя с Кличко. Аз научих много неща. От една загуба човек научава повече неща, отколкото когато печели. Когато побеждаваш, си мислиш, че си №1 и нищо повече не е необходимо. Загубата те кара да правиш все повече и повече. Сега разбирам, че не бях готов за Кличко, може би бях прекалено млад, но сега моята подготовка е много по-добра. Чувствам се по-силен и съм готов\", заяви Кубрат Пулев пред \"Скай Спортс\".Българинът призна, че в момента е отдал цялото си внимание на световния шампион. Той заяви, че никога преди не се е подготвял толкова добре тактически за даден мач.\"Гледам Джошуа повече, отколкото съм го правил с всеки друг боксьор. Виждам какво прави добре, но виждам и неговите слабости - проучвам го. Всеки трябва да се учи, независимо дали става въпрос за мен, Антъни Джошуа или някой друг. Когато човек казва, че знае всичко, той лъже.Когато Кличко се би с Антъни Джошуа, шансовете бяха 50:50. Но Владимир не се подготви правилно. Той мислеше, че ще победи Джошуа без проблеми. Човек се учи от загубите. Сега аз тренирам с удоволствие, подготовката ми е концентрирана, силна и умна - готов съм\", заяви мотивираният Кубрат Пулев.", "date": "2017.10.13", "title": "Кубрат: Проучих Джошуа"}
{"url": "http://www.novinite.bg/articles/151236/Strelba-v-Shveciya", "text": "Четирима души са приети в болница след стрелба в южношведския град Трелеборг късно снощи, предаде ДПА.Изглежда двама души са били простреляни при инцидента, случил се близо до основната търговска улица на града, а още двама получили други наранявания.Причините за стрелбата засега са неизвестни.Шведската информационна агенция ТТ цитира свидетел, който разказва, че чул шест силни гърмежа от апартамента си и видял няколко души да тичат наоколо. Полицията пристигнала малко след стрелбата. Неуточнен брой хора са задържани за разпит, а разследването е поето от специално звено за борба с тежката престъпност, посочи полицията.", "date": "2017.10.13", "title": "Стрелба в Швеция"}
{"url": "http://www.novinite.bg/articles/151224/Navodneniya-vav-Vietnam-vzeha-nad-50-jertvi", "text": "\r\nНай-малко 54 души са загинали и 39 са в неизвестност във  в резултат на  и , предизвикани от непреставащи от края на миналата седмица  в редица провинции в северната и централната част на страната, съобщиха Асошиейтед прес и ТАСС, цитирани от БНТ. \r\nБлизо 34 хиляди къщи са наводнени или разрушени, 22 хектара оризови полета са унищожени, съобщиха местните власти. Работата на спасителните екипи е затруднявана от блокирани пътища в резултат на свлачища.\r\n\r\n", "date": "2017.10.13", "title": "Наводнения във Виетнам взеха над 50 жертви"}
{"url": "http://www.novinite.bg/articles/151246/Pojari-v-Kaliforniya-vzeha-29-jertvi", "text": "Расте броят а загиналите при продължаващите седмици горски пожари, от които бедства американският щат Калифорния, предаде BBC. Най-малко 29 души са жертвите на бедствието до сега. Очаква се техният брой да се увеличава, тъй като много други се водят изчезнали. Със стихията се борят 8000 пожарникари. Пожарите от последните дни са най-смъртоносните в историята на щата, обявиха властите.Предстои още дълга битка с огъня. Мащабите на стихията са последица от 5-годишното засушаване.Унищожени са 69 хиляди хектара горски масиви, както и хиляди сгради.Евакуирани бяха 25 000 души.  ", "date": "2017.10.13", "title": "Пожари в Калифорния взеха 29 жертви"}
{"url": "http://www.novinite.bg/articles/151229/Balgarska-sleda-v-kacaneto-na-Apolo-11-na-Lunata", "text": "На 16 октомври Българската военна авиация ще отбележи своя празник и 105 години от първата в света бомбардировка от въздуха, извършена от българските пилоти Радул Милков и Продан Даракчиев по време на Първата световна война. Благодарение на това пада считаната за непревземаема Одринска крепост, информира ДАРИК.   В годините българската авиационна идея укрепна и с героизма на шепата авиатори, защитници на столицата при бомбардировките през Втората световна война, сред които и българката торпила кап. Димитър Списаревски.   През всички тези над 100 години Българската военна авиация има и своите сривове, но има и своите авиоконструктори, които разнасят славата на България по цял свят и в страни със супер развита авиация. Това са Харалампи Джамджиев, Асен Йорданов, Цветан Лазаров, Иван Ночев, Кирил Петков. На 20 юли 1969 г., лунният модул \"Йигъл\" на космическия кораб \"\" на НАСА, кацна на Луната. За първи път в историята на човечеството човешки крак стъпи на земния сателит - американец. В онзи момент малко хора обаче знаят, че заслуга за това има и един българин - карловецът Иван (Джон) Ночев, за когото се смята, че е изобретил прилуняващия модул.\r\n В знак на почит към своя съгражданин, в Историческия музей в Карлово подредиха изложба, посветена на 101-та годишнина от рождението му. Сред експонатите са няколко копия на патенти за подобряване на работата на самолетното крило, което е било съществена част от работата на Иван Ночев, разказа Мария Деянова, директор на музея. От началото на 50-те години на миналия век до смъртта си, той е живял и работил в Сан Диего, САЩ, като част от конструкторската му работа е засекретена, тъй като е била свързана с НАСА.   За да бъде връзката с Карлово по-изразена, в изложбата са показани и неговата диплома от карловския техникум по механотехника \"Братя Евлоги и Христо Георгиеви\", оригинални снимки, писма и пощенски картички до негови приятели. Изложбата е по инициатива на карловеца Христо Козарев, работил дълги години в Научно-техническия съюз в София. Иван Ночев започва работа в казанлъшкия военен завод \"Арсенал\", а по-късно се прехвърля в Държавната аеропланна работилница в Божурище, припомня историкът Петър Ненков. Когато край карловското село Марино поле се построява модерно военно летище и авиоремонтна работилница, той се връща в Розовата долина.   Присъединяването на България към оста Берлин - Рим - Токио през 1941 г., води до превъоръжаването на българската бойна авиация с немски изтребители \"Месершмит\". Те обогатяват морално остарелия авиопарк на българските Въздушни войски. За да усвои ремонта на немските изтребители, за Германия заминава група български авиотехници, сред тях е и Ночев. Една година по-късно в той вече е студент в Берлинската Политехника.   След войната успява да завърши и Техническия университет във Виена като машинен инженер. Много скоро защитава и докторска дисертация. Работи известно време на летището на австрийската столица, но не след дълго се връща в родината си.   След като загубват битката с руснаците за изстрелване на човек в звездното пространство, американците решават на всяка цена да потърсят реванш чрез своята програма за покоряване на Луната. Започва конструирането на знаменитата серия космически кораби \"Аполо\" и ракетата носител \"Сатурн\" създадена от Вернер фон Браун. В Лунната програма се включва и българинът Иван Ночев.   Той пристига в Канада през 1951 г. и работи в \"Канада еър\". Пет години по-късно се прехвърля в Калифорния, където постъпва на работа в авиокосмическия гигант \"Дженерал дайнамикс корпорейшън\". Тук, в Силиконовата долина, се разработват най-новите самолети и ракетни системи за нуждите на Пентагона и НАСА.   Получавайки американско гражданство през 1962 г., той приема името Джон Ночев и се включва в екипа от учени в Американската национална агенция за изследване на Космоса - НАСА при разработването на космическия кораб \"Аполо\".   \"Аполо\" се дели на два основни модула - с единия американците кацат на Луната и той им служи като база и стартова площадка, а другият по същото време кръжи в орбитата на сателита и след това връща астронавтите на Земята. Цялото човечество следи със затаен дъх грандиозния подвиг на астронавтите Армстронг, Олдрин и Колинс, но едва ли някой у нас е предполагал тогава, че зад това велико постижение на човешкия гений стои и българин.   Изобретените с участието на Иван Ночев реактивни двигатели осигуряват плавното кацане на модула \"Йигъл\" с астронавтите на Луната и гарантират, че модулът да бъде в хоризонтална позиция, когато се прилунява. Освен това подсигуряват успешното им завръщане и скачване с очакващия ги в окололунна орбита космически кораб \"Аполо\". За неговите огромни заслуги при изработването на ракетните двигатели, Джон Ночев получава медал от Конгреса. Натрупал солиден опит и знания той открива своя собствена фирма за авиоинженерингова дейност в областта на ракетно-космическите изследвания, наречена \"Лансиа\". Мечтае един ден да се завърне в своето родно Карлово и да вложи средства за построяване на колеж, но съдбата решава друго - на 13 март 1992 г. умира в Сан Диего, Калифорния.   Редом с други двама велики българи - Асен Йорданов, другият български гений в авиацията, и Джон Атанасов, той нарежда името си в Златния фонд на човешката мисъл и дава възможност на САЩ да забият първи в света националния си флаг на Луната. На погребението му присъстват трима президенти на САЩ - Рейгън, Картър и Буш-старши. С името и разработките си Иван (Джон) Ночев присъства в много енциклопедии и книги, посветени на авиацията и космонавтиката.", "date": "2017.10.13", "title": "Българска следа в кацането на \"Аполо 11\" на Луната"}
{"url": "http://www.novinite.bg/articles/151257/SASht-tlaskat-sveta-kam-haos-predupredi-Iran", "text": "Политиката на САЩ към ядреното споразумение от 2015 г. и санкциите срещу Москва и Техеран ще доведат до световен хаос. Това предупреди председателят на иранския парламент Али Лариджани, цитиран от news.bg \"Изглежда, че САЩ са предприели действия, които в крайна сметка ще доведат до безпорядък по света\", подчерта Лариджани след среща с Вячеслав Володин, председател на долната камара на руския парламент. Пример за това, според него, е наложените срещу Иран и Русия санкции, както и мерките срещу ядреното споразумение с Ислямската република.Ако Вашингтон не продължи да изпълнява ангажиментите към ядрената сделка, споразумението ще рухне, убеден е той. През последните месеци американците многократно нарушаваха ядреното споразумение, допълни Лариджани.Междувременно Китай призова САЩ да не напускат ядреното споразумение с Иран, информира АФП.Днес президентът на САЩ Доналд Тръмп се очаква да обяви, че сделката вече не е в интерес на САЩ.\"Вярваме, че това споразумение е важно, за да се подосигури международният режим за неразпространение на ядрени оръжия, регионалният мир и стабилност. Надяваме се, че всички страни могат да запазят и изпълняват това споразумение\", поясни говорител на китайското външно министерство.", "date": "2017.10.13", "title": "САЩ тласкат света към хаос, предупреди Иран"}
{"url": "http://www.novinite.bg/articles/151242/Albaniya-prizna-balgarskoto-malcinstvo", "text": "Албанският парламент одобри в четвъртък някои поправки към закона за защита на малцинствата, според които Албания официално признава българското малцинство, съобщи Синхуа. Официалната позиция на Тирана допреди няколко седмици бе, че българите, живеещи в Албания от векове, нямат специален статут, предаде БНТ.Но след подобни изказвания българската общност, живееща в Албания, реагира, настоявайки от властите да ги признаят като отделна малцинствена група. Европейският парламент също призова да бъде призната българската етническата принадлежност на българите, живеещи в Преспа, Голо бърдо и Гора.\r\nБългарското  в  се състои от около 50 000 души.\r\nПрез септември българският премиер Бойко Борисов заяви на своя албански колега Еди Рама, че очаква новият закон да съдържа текстове, които ще защитят правата на българското  в страната.\r\nСлед като  призна българското , броят на признатите малцинства в страната става девет - българско, гръцко, македонско, влашко, черногорско, сръбско, ромско, египтянско, бошнячко.\r\n", "date": "2017.10.13", "title": "Албания призна българското малцинство"}
{"url": "http://www.novinite.bg/articles/151259/Ako-iskate-vtora-faza-tryabva-da-si-platite-prizova-Yunker-London", "text": "Великобритания трябва да си плати задълженията към ЕС преди да започнат разговори за бъдещите отношения със съюза след Брекзит.Това подчерта председателят на Европейската комисия Жан-Клод Юнкер, цитиран от news.bg \"Британците откриват, както и ние, нови проблеми ден след ден. Поради тази причина този процес ще отнеме повече време от първоначалните предположения\", каза той в реч пред студенти в родната си страна Люксембург. Към този момент не можем да постигнем реален компромис що се отнася до финансовите ангажименти на Великобритания. Тъй като не можем да постигнем това, ние няма да сме в позиция да кажем на Европейския съвет през октомври, че можем да пристъпим към втората фаза от преговорите, поясни Юнкер.Те трябва да си платят, те трябва да си платят, но не по невъзможен начин. Не си отмъщавам. Не мразя британците, увери шефът на ЕК. \r\nВчера  обяви, че преговарящите страни са в задънена улица по въпроса за уреждане на финансовите сметки на Лондон.\r\n \r\n ", "date": "2017.10.13", "title": "Ако искате втора фаза, трябва да си платите, призова Юнкер Лондон"}
{"url": "http://www.novinite.bg/articles/151250/Podsilete-imunnata-si-sistema", "text": "През есента човешкото тяло започва да се настройва към продължителното застудяване. Това е времето, през което трябва да се погрижим и да засилим имунната си система. Вижте няколко съвета за подсилване на имунитета: Най-важните елементи на силната имунна система са правилното хранене и движението. През този сезон е много важно да се храните правилно. Откажете се в момента от диетите. Ако се лишавате от полезните хранителни вещества, ще боледувате по-често от настинки, информира ДАРИК. Приемайте повече плодове и зеленчуци, които са в изобилие през есента. Яжте храни, които са богати на цинк и селен. Те са отлични съюзници в борбата срещу инфекциозните заболявания. Храните, богати на цинк и селен са: бобовите култури, семена, пълнозърнести храни, зеленчуци, риба, ядки, чесън, морски дарове. Не забравяйте за полезните моркови, ябълки, тикви и червено цвекло.Подправки също подсилват имунната система. Едни от най-добрите за тази цел са куркумата и шафранът. Създайте си определен двигателен режим. Спортувайте или просто вървете пеша.", "date": "2017.10.13", "title": "Подсилете имунната си система"}
{"url": "http://www.novinite.bg/articles/151237/Turskite-vlasti-spryaha-migrantski-napliv-kam-Balgariya", "text": "Турските власти са заловили над сто бежанци и мигранти, които планирали да проникнат нелегално в България и Гърция.Мигрантите са с произход от Сирия, Пакистан, Афганистан и Иран. Те са били заловени на различни места в погранични райони до България и Гърция, предаде Анадолската агенция. Междувременно електронното издание на в. \"Миллиет\" съобщи за залавянето на 19 нелегални мигранти, които имали намерение да избягат в България от турския окръг Къркларели. Екипи на жандармерията заловили групата, състояща се от 18 афганистанци и един пакистанец, в района на град Демиркьой. Мигрантите ще бъдат експулсирани.Вчера гръцката полиция спаси 54 мигранти, открити натъпкани във ван, и арестува двама българи, заподозрени, че са част от мрежа за трафик, на които било платено, за да прекарат мигрантите през страната. В изявление на полицията се посочва, че превозното средство е било спряно вчера на път в родопската област в Североизточна Гърция. Мигрантите - 52-ма сирийци и двама сомалийци - били натъпкани в задната част на вана и заключени отвън в пространство от четири на два и половина метра при липса на вентилация. Сред тях е имало и 13 непълнолетни. Двамата българи, на 36 и 38 години, са обвинени в нелегално превозване на мигранти и застрашаване на човешки живот. Всеки от възрастните е платил по 1500 евро, за да бъде отведен от сухопътната граница с Турция, която те преминали нелегално, до северния гръцки град Солун.Ситуацията по островите в Гърция отново е започнала да става взривоопасна, тъй като властите отчитат нов бум на мигранти. В. \"Вима\" пише, че от юли насам растящият поток на бежанци и мигранти към Гърция е на път да претовари приемните центрове, тъй като блокираните в тях чужденци в момента надхвърлят 13 700 души. По-рано тази седмица властите в Гърция съобщиха за увеличение на броя на бежанците и мигрантите, влезли нелегално в северната част на страната през сухопътната граница с Турция през септември. Според изнесените данни влезлите нелегално през септември са били 2428 души, докато през август те са наброявали 1497 души.Междувременно европейски страни обявиха, че продължават граничните проверки и през 2018 г. Норвегия ще удължи действието на режима на граничен контрол с другите страни от Шенгенската зона, като обяви срок - до май 2018 година. Това вече направиха Германия, Франция, Австрия и Дания. Норвегия е обезпокоена от заплахата от тероризъм в Европа и факта, че на територията на Шенгенската зона все още има много мигранти, чиято самоличност не може да бъде установена по достоверен начин. Затова ще продължим да извършваме контрол в границите на Шенген и след 11 ноември, посочва в изявление министърът на правосъдието Пер-Вили Амундсен.", "date": "2017.10.13", "title": "Турските власти спряха мигрантски наплив към България"}
{"url": "http://www.novinite.bg/articles/151264/Rusiya-izprati-evropejski-satelit-za-nablyudenie-na-atmosferata", "text": "Русия изпрати европейски сателит за наблюдение на атмосферата на Земята, съобщава АФП, цитира news.bg Спътникът Sentinel-5P беше изстрелян с ракета \"Рокот\" в 09,27 часа по Гринуич от космодрума \"Плесецк\" в Северна Русия.Ракетата носител е изградена на базата на съветска междуконтинентална балистична ракета. Сателитът е част от проекта \"Коперник\" или \"Глобален мониторинг на околната среда и сигурността\" - съвместна инициатива на ЕС и Европейската космическа агенция, която има за цел да се следят пораженията върху околната среда.Това е и първият сателит, който ще наблюдава атмосферата на планетата към програмата \"Коперник\" и общо шестият към проекта.От април 2014 г. са изстреляни други сателити към \"Коперник\", които наблюдават горите, земята и водните басейни.", "date": "2017.10.13", "title": "Русия изпрати европейски сателит за наблюдение на атмосферата"}
{"url": "http://www.novinite.bg/articles/151263/17-dushi-se-otroviha-ot-dim-v-sgrada-na-ES-v-Bryuksel", "text": "Над 10 души са хоспитализирани с отравяне от „токсичен дим” в сградата „Европа” на Съвета на ЕС в Брюксел, обявена е евакуация. В разпространено от съвета на ЕС съобщение се казва, че причина за инцидента е повреда във вентилационната система в кухненските помещения, информира NOVA. Според белгийския телевизионен канал Ве Ер Те, в болница са настанени 17 души.Съветът на ЕС уверява, че това няма да попречиш на срещата на високо равнище на държавните глави и правителствата от ЕС, която трябва да се проведе в същата сграда на 19 и 20 октомври.Пресслужбата на съвета на ЕС обясни, че повреда във вентилационната система в кухнята на сграда „Европа” е довела до натрупване на отровен дим в техническите помещения и няколко технически служители са се почувствали зле, уточняват ТАСС и АФП.Всички хора, които са били в сграда „Европа” са евакуирани в съседната сграда „Юстус Липсиус” като мярка за сигурност.", "date": "2017.10.13", "title": "17 души се отровиха от дим в сграда на ЕС в Брюксел"}
{"url": "http://www.novinite.bg/articles/151260/OON-Prirodnite-bedstviyata-ostavyat-bez-podslon-14-mln-dushi-godishno", "text": "Средно около 14 милиона души годишно остават без дом по света в резултат на внезапни природни бедствия като наводнения и бури. Това показват нови данни на ООН, цитирани от NOVA. Рискът от разселване може да нарасне, тъй като населението се увеличава, а последиците от климатичните изменения стават все по-тежки, съобщи Службата на ООН за намаляване на риска от бедствия и базираният в Женева Център за наблюдение на вътрешното разселване в доклад, публикуван в Международния ден за намаляване на опасността от бедствия.Земетресения, цунами, наводнения и тропически циклони са основните бедствия, които принуждават големи групи хора да напускат домовете си. Особено тежки са пораженията за страните в Азия, където живеят 60 процента от световното население. Осем от десетте страни с най-висок процент принудително преселили се хора и хора, изгубили дома си, се намират в Южна и Югоизточна Азия. Сред тях са Индия, където средно 2,3 милиона души годишно са принудени да напуснат дома си, и Китай, където броят на принудително преселилите се е средно 1,3 милиона годишно. Този брой не включва евакуираните заради заплаха или преселилите се поради суша или повишаване на морското равнище.Русия и САЩ също са сред държавите, където бедствия могат да станат причина голям брой да останат без подслон, ако не се постигне значителен напредък в управляването на риска от бедствия, посочва докладът.Данните подчертават предизвикателството да намалим броя на засегнатите от бедствия, заяви специалният представител на ООН за намаляване на риска от бедствия Робърт Гласър.Бежанците и хората, принудени да напуснат дома в страните си, вече са рекордно много, каза директорката на Центъра за наблюдение на вътрешното разселване Александра Билак. Новият модел е насочен към прогнозиране на риска от преселване в резултат на бедствие, което е неотложен световен приоритет, добави тя.Предвижда се също да се оказва помощ на урбанистите в изложените на висок риск от бедствия по-малки и големи градове да вземат предвид безопасността и устойчивостта на застроените райони и заплахите за милионите техни жители. ", "date": "2017.10.13", "title": "ООН: Природните бедствията оставят без подслон 14 млн. души годишно"}
{"url": "http://www.novinite.bg/articles/151265/Yunker-Kataluniya-ne-tryabva-da-stava-nezavisima", "text": "Председателят на Европейската комисия Жан-Клод Юнкер заяви, че не иска Каталуния да става независима, защото така и други региони може да направят същото. А това ще направи управлението на ЕС прекалено сложно.\"Ако позволим на Каталуния - а това не е наша работа - да се отдели, и други ще направят същото. Не искам това\", каза Юнкер в реч в Люксембургския университет.По думите му той е \"силно обезпокоен\" от сепаратистките тенденции в Европа и е призовал испанския премиер Мариано Рахой да направи така, че ситуацията да се върне под контрол.Имайки впредвид каталунските апели за медиаторска роля на ЕС, той посочи, че комисията не би могла да посредничи, ако само едната от страните иска това. ЕС вече е изразявал доверие в Рахой, че ще уреди въпроса, и определи ситуацията около Каталуния като вътрешна работа за Испания, уточнява БТА, цитирана от NOVA. ", "date": "2017.10.13", "title": "Юнкер: Каталуния не трябва да става независима"}
{"url": "http://www.novinite.bg/articles/151244/Desetki-turski-tanka-i-BTR-a-navlyazoha-v-Siriya", "text": "Осем турски танка, 50 бронетранспортьора и около 200 военни са преминали границата със Сирия и са навлезли на територията на провинция Идлиб, съобщават турските медии, цитирани от news.bg Турция разполага военнослужещи и бронирана техника в Идлиб за осъществяване на контрол над зоната за деескалация там. От Генералния щаб на турската армия уточниха, че военните започват да монтират наблюдателни пунктове в рамките на споразуменията от Астана. Разполагането на турския контингент в Идлиб беше предшествано от разузнавателна операция, която е продължила от 8 до 11 октомври.Турският премиер Бинали Йълдъръм отбеляза, че Анкара действа в рамките на споразуменията от Астана и координира операцията с Русия. По думите му, турските военни ще бъдат разположени в зоната на деескалация в Идлиб, а руските сили - по външния ѝ периметър.Въоръженият конфликт в Сирия продължава от март 2011 г. насам. Преговорите за разрешаване на кризата се провеждат в Астана и Женева.Основният резултат от преговорите досега е споразумението относно съвместната оперативна група за наблюдение на режима на спиране на бойните действия в Сирия и подписания от страните гаранти (Русия, Турция и Иран) меморандум за създаването в Сирия на зони за деескалация.", "date": "2017.10.13", "title": "Десетки турски танка и БТР-а навлязоха в Сирия"}
{"url": "http://www.novinite.bg/articles/151266/Albanskiyat-parlament-vse-oshte-ne-e-priel-zakona-za-zashtita-na-malcinstvata", "text": "\r\nАлбанската телеграфна агенция съобщи, че албанският парламент все още не е приел закона за защита на малцинствата. По-рано днес се появи информация, че законът вече е приет.\r\nАлбанският парламент се събра днес, за да обсъди и приеме законопроекта за защита на националните малцинства. Председателят на партия Социалистическо движение за интеграция  заяви, че законопроектът за малцинствата е бил лишен от изчерпателни дебати и затова е представен с недостатъци, пише АТА, предава БНТ. \r\n\r\nВъншният министър  подчерта важността на закона и наблегна на ясното определение за национални малцинства, посочено в Европейската конвенция и в Конституцията на Албания.\r\nВ първоначалния проект на Закона за защита на националните малцинства в като такива се признават гръцко, македонско, влашко, ромско, египетско, черногорско, босненско и сръбско, но не и българско.\r\nЗаседанието на албанския парламент продължава и в този час, като депутатите обсъждат други въпроси.\r\nПо процедура се очаква в рамките на днешния ден да бъде гласуването по закона за малцинствата.\r\n", "date": "2017.10.13", "title": "Албанският парламент все още не е приел закона за защита на малцинствата"}
{"url": "http://www.novinite.bg/articles/151270/Ajfelovata-kula-e-zatvorena-zaradi-stachka", "text": "\r\n днес е затворена за туристи заради стачка. Това се съобщава на официалния сайт на парижката забележителност.\r\n\"В петък, 13 октомври 2017 година, заради национална   ще бъде затворена от 12:00 ч. (13:00 ч. бълг. време - бел. ред.) до късно вечерта. Поднасяме своите извинения за създаденото неудобство\", пише в съобщението, предава БНТ. \r\nСиндикални протести във Франция има вече няколко седмици. Повод за тях стана реформата на кодекса на труда, за която бе решено да се изпълнява чрез президентски наредби - преки директиви, подписвани от държавния глава, заобикаляйки гласуване в парламента. Целта на планираните реформи, както гарантира правителството, е да се създаде по-гъвкав и ефективен механизъм за преговори между профсъюзите и работодателите.Годишно Айфеловата кула се посещава от над 6 милиона туристи, от които 80 процента са чужденци. По данни на агенция Франс прес в момента се наблюдава сезонен спад на туристическия поток - на кулата се качват не повече от 6000 души на ден, посочва ТАСС.", "date": "2017.10.13", "title": "Айфеловата кула е затворена заради стачка"}
{"url": "http://www.novinite.bg/articles/151240/Zatlastyavaneto-v-SASht-raste", "text": "Нарастването на броя на възрастните американци, страдащи от затлъстяване достигна нов връх и вече са засегнати 39,6% от населението, сочат правителствени данни. Здравни експерти са загрижени от затлъстяването, защото то се свързва с множество застрашаващи живота състояния като сърдечни заболявания, инсулт, диабет и някои видове рак, предаде БНТ.\r\nЗатлъстяването сред възрастните американци се увеличава непрекъснато от 1999, когато в тази графа са били 30,5% от пълнолетните граждани на САЩ.\r\n„От 1999-2000 до 2015-16 се наблюдава нарастваща тенденция в то и при възрастните, и при децата”, се казва в правителствения доклад, който се основава на национална представителна извадка и е издаден от националния център за здравна статистика.\r\n„Наблюдаваната промяна в разпространението между 2013-14 и 2015-16 обаче не е била съществена както сред възрастните, така и сред децата”, показват данните.\r\n\r\n\r\n\r\n\r\n\r\n\r\n", "date": "2017.10.13", "title": "Затлъстяването в САЩ расте"}
{"url": "http://www.novinite.bg/articles/151267/Palestina-Reshenieto-na-SASht-da-napusnat-YuNESKO-krajno-politizirano", "text": "Палестинското външно министерство обяви, че решението на САЩ да напуснат ЮНЕСКО е \"крайно политизирано\" и цели ограничаване възможностите на агенцията, информират руски медии, цитирани от news.bg Но министерството подчерта, че ЮНЕСКО ще продължи да работи и без САЩ. Уверени сме, че организацията може да оцелее при подобно поведение, тъй като е оцелявала и при подобни заплахи през миналото, поясни ведомството и добави, че организацията ще запази пълната си независимост и професионализъм.Вчера Израел и САЩ обявиха, че напускат ЮНЕСКО заради \"антиизраелската\" позиция на организацията.", "date": "2017.10.13", "title": "Палестина: Решението на САЩ да напуснат ЮНЕСКО - \"крайно политизирано\""}
{"url": "http://www.novinite.bg/articles/151271/Turskata-armiya-zapochna-izgrajdaneto-na-nablyudatelni-postove-v-Idlib", "text": "\r\nТурската  навлезе в сирийската провинция  и започна изграждане на наблюдателни постове.\r\n започна прехвърлянето на военни и техника късно снощи. Турският генерален щаб съобщи, че целта е да бъде проследен режима по прекратяване на огъня, пише БНТ. \r\nВ Идлиб са пристигнали 200 войници, осем танка и 50 бронетранспортьора.Турският президент Ердоган заяви, че страната му има 900-километрова граница със Сирия и е изложена на постоянна заплаха. По договорка с Русия и Иран, Турция осигурява безопасността в провинция Идлиб, а Русия около нея във връзка със създаването на зони на деескалация.", "date": "2017.10.13", "title": "Турската армия започна изграждането на наблюдателни постове в Идлиб"}
{"url": "http://www.novinite.bg/articles/151275/ES-i-NATO-trenirat-s-Bosna-sreshtu-teroristi", "text": "Военен хеликоптер кацна, за да евакуира пострадали по време на полицейска акция срещу терористи, които са били заложници на летище в Сараево. Това е част от първите съвместни учения на мироопазващите сили на ЕС (EUFOR) в Босна с местната армия и полиция, съобщава Ройтерс, цитира news.bg При ученията, които са част от игрите \"Бърз отговор 2017\", се симулира също, че столицата Сараево е засегната от сериозно наводнение, при което мироопазващите сили помагат при евакуацията на населението. Тренират се и ситуации, при които има протести в страната, а също така и риск от терористични групировки, свързани с престъпни банди, които са трафиканти на оръжие и фалшиви документи.\"Това беше реалистично учение и възможност да се покаже, че имаме способностите, силата и решимостта бързо и ефективно да отговорим на всякаква заплаха за сигурността\", каза босненският министър на сигурността Драган Мектич.Петдневните учения, в които участват 600 миротворци с 400 британски и натовски войници, също включват разузнавателни дейности и наблюдение на големи територии в Босна. През 2015 г. Босна беше засегната от най-големите наводнения за последните 100 г., оставяйки хиляди хора без дом. Същата година двама войници и полицай бяха убити при отделни терористични атаки.Мисията на ЕС в Босна е от края на 2004 г., заменяйки НАТО, за да поддържа сигурността след войната през 1992-1995 г. Мандатът на EUFOR многократно е удължаван.Докато централното босненско правителство иска да се присъедини към НАТО, босненските сърби искат по-силни връзки с Русия.", "date": "2017.10.13", "title": "ЕС и НАТО тренират с Босна срещу терористи"}
{"url": "http://www.novinite.bg/articles/151278/Ankara-zabrani-na-korabi-ot-Krim-da-akostirat-na-turski-pristanishta", "text": "Турция няма да приема кораби, идващи от пристанища на полуостров Крим. Това съобщи представител на корабоплавателните власти в Анкара, цитиран от NOVA. „Кораби, които идват в нашата страна от Крим, няма да получават разрешение за идване на нашите пристанища. Забраната се отнася до кораби под всички флагове“, заяви той. По думите му решението е предприето от турското министерство на транспорта, корабоплаването и комуникациите.Турският президент Реджеп Ердоган, който тази седмица беше на еднодневно посещение в Киев, заяви, че Анкара ще продължи да подкрепя териториалната цялост на Украйна. Въпреки това той не отговори на въпрос дали Анкара смята да въведе санкции срещу Русия в тази връзка.Русия анексира Крим през март 2014 г. след провеждането на референдум, който централните власти в Украйна приеха за незаконен. ", "date": "2017.10.13", "title": "Анкара забрани на кораби от Крим да акостират на турски пристанища"}
{"url": "http://www.novinite.bg/articles/151213/Ochakvat-ni-maksimalni-temperaturi-mejdu-20-i-25", "text": "Днес ще е предимно слънчево. Вятърът от запад-северозапад ще се усили до умерен, в Дунавската равнина временно и силен. Максималните температури ще са между 20° и 25°.Атмосферното налягане е по-високо от средното за октомври и няма да се променя съществено.Над планините ще е предимно слънчево. Ще духа умерен, по билата – до силен северозападен вятър. Максималната температура на височина 1200 метра ще около 14°, на 2000 метра – около 7°.Над Черноморието ще е предимно слънчево, с временни увеличения на облачността над северните райони. Вятърът от северозапад ще се усили. Максимална температура на въздуха: 20-23°. Температурата на морската вода е 17-18°. Вълнението на морето ще е 1-2 бала.", "date": "2017.10.13", "title": "Очакват ни максимални температури между  20° и 25°"}
{"url": "http://www.novinite.bg/articles/151222/Pojarnikarite-otnovo-izlizat-na-protest", "text": "„Има проект на Министерството на вътрешните работи да бъдат закрити 12 служби – две районни и 10 участакови. Общо на територията на страната имаме 211 служби”, каза  Венцислав Станков, който е президент на синдикат \"Огнеборец\", предаде НОВА.Той съобщи, че служителите в службите, които вероятно ще бъдат закрити, ще бъдат прегрупирани към съседни пожарни. „Много от тези служители обаче ще напуснат редиците на пожарната и ще се получи един вакуум. Влизаме в един кръговрат и отново ще се стигне до липса на хора”, смята Станков.По думите му една от пожарните служби, които ще бъдат закрити е тази в Боровец.В събота, под прозорците на МВР в София, огнеборците ще протестират за по-високи заплати и срещу \"неадекватната\" според тях политика, която води до закриване на районни пожарни служби. ", "date": "2017.10.13", "title": "Пожарникарите отново излизат на протест"}
{"url": "http://www.novinite.bg/articles/151230/Karame-naj-starite-koli-v-Evropa", "text": "Българите карат най-старите коли в Европа, показват данни на Европейската асоциация на вносителите на автомобили за възрастта на автомобилите в ЕС през 2016 г. Средната възраст на автомобилите в ЕС като цяло е била 10,7 години, при над 20 години у нас, показват данните на асоциацията, информира ДАРИК.   Само за 10 години рязко се е вдигнала \"възрастта\" на автомобилите в Европа, като през 2007 г. средната възраст на автомобилния парк на Стария континент е била около 8 години. Експерти коментират този факт със световната икономическа криза, която е накарала европейците да карат за все по-дълъг период автомобилите си.   Средно на 1000 българи се падат около 510 регистрирани автомобила, показват данните на европейската асоциация, при среден показател за ЕС - 573 автомобила на 1000 жители. По актуални данни на МВР - около 40% от автомобилния парк у нас през миналата година е бил над 20 години, при общо регистрирани над 4 млн. автомобила в страната, което означава, че около 1,6 млн. леки коли над 20 години са се движили по пътищата у нас. Едва 17% от колите у нас са били под 10 години.   Само за миналата година у нас са били закупени и регистрирани малко над 26 000 нови автомобила при внесени от ЕС над 266 000 употребявани коли. За първите осем месеца на тази година у нас са били закупени малко над 4000 нови автомобила, показват последни данни на асоциацията. Регистрацията пък на екологични автомобили у нас е повече от символична: от КАТ отчитат регистрирани 2 474 хибрида (0,08% от автопарка) и едва 274 електромобила (0,009% от автопарка).   Най-нови коли в ЕС карат белгийците - средно на 7 години, отчитат от асоциацията на автомобилните производители. В Дания, Великобритания и Германия възрастта на автомобилите е средно 8 години, във Франция - 9, Италия - 10, Испания - 11, Португалия и Финландия - по 12 години.   Освен в България с регистриран над 20-годишен автопарк, най-стари автомобили като цяло са отчетени в Полша - 17 години, Латвия и Литва - 16 години, Румъния - 15 години, Унгария, Чехия и Гърция - по 14 години и др.  Най-много автомобили на глава от населението са маркирани в Малта - 775 автомобила на 1000 души. Следват: Люксембург - 745, Италия - 706, Германия - 600 и др. В Румъния има най-малко автомобили на глава от населението - едва 308 на 1000 души. В Унгария - 377, Латвия и Хърватия - по 390, Словакия - 438 коли на 1000 души и др. Повече от половината коли в ЕС карат с бензин - 56%. Около 40% са автомобилите на дизел и едва около 4% - с алтернативни горива.   В ЕС през миналата година са били регистрирани над 260 милиона нови леки автомобила, плюс около 40 милиона товарни, като по този показател общността е световен лидер пред САЩ, Китай и Япония.", "date": "2017.10.13", "title": "Караме най-старите коли в Европа"}
{"url": "http://www.novinite.bg/articles/151235/NAP-shte-proveryavat-i-sabota-i-nedelya", "text": "Националната агенция за приходите започна да извършва проверки след работно време в делничните дни, в събота и неделя и на празници, съобщи БНТ.Причината е, че след края на работното време на данъчните заведенията отчитат пред НАП спад в оборотите си, което буди съмнения за нередности.През октомври при проверки след 17.30 ч. са открити около 200 нарушения.Данъчните дават пример с проверки, направени в късните часове в три заведения в Студентски град в София. В едно от тях след определен час просто не били издавани касови бележки, въпреки че имало клиенти, по думите на Владимир Василев, началник \"Оперативни проверки\". В касата имало повече пари. Нарушението ще бъде санкционирано с 3 хил. до 10 хил. лева.При такива нарушения се издава и заповед за запечатване на обекта за 1 месец.Към другите две заведения са предприети допълнителни мерки за доказване на изправността.", "date": "2017.10.13", "title": "НАП ще проверяват и събота, и неделя"}
{"url": "http://www.novinite.bg/articles/151279/NATO-prizova-Turciya-i-SASht-da-razreshat-protivorechiyata-si", "text": "Генералният секретар на НАТО Йенс Столтенберг призова САЩ и Турция да \"седнат и да намерят решение\" на кризата между двата ключови съюзника, информира АФП, цитирана от news.bg Призовавам САЩ и Турция да седнат и да намерят решение, защото е важно за алианса, изтъкна той в интервю за агенцията и добави, че e важно да се работи съвместно, особено в този регион, тъй като Турция е ключов партньор в борбата срещу тероризма.През уикенда САЩ обявиха, че всички дипломатически мисии в Турция временно ще прекратят визовите услуги за \"оценка на ангажимента на Турция\" по охраната на американската мисия. Анкара предприе реципрочни действия. Вашингтон взе решението след задържането на американско дипломатическо лице от турските власти.", "date": "2017.10.13", "title": "НАТО призова Турция и САЩ да разрешат противоречията си"}
{"url": "http://www.novinite.bg/articles/151249/Uchenici-se-sbiha-v-uchilishte-v-Isperih-ediniyat-e-v-bolnica", "text": "Ученици се караха и биха в двора на Професионалната гимназия по селско стопанство в Исперих – съобщават от пресцентъра на ОДМВР-Разград, предава ДАРИК. Инцидентът е станал около 11 часа на 12 октомври по време на междучасие. Скандалът между 13-годишния И.И., 17-годишния М.М., 18-годишния А.И. и 16-годишния В.Д. прераснал в по над последния.С охлузно-контузни рани В.Д. е настанен в Исперихската болница под наблюдение. По случая е образувано досъдебно производство. Повод за скандала бил спор от предишното междучасие между 16-годишното и 13-годишното момче за ред пред училищната лавка.По-малкият се оплакал на приятелите на по-големия си брат, който потърсили справедливост с бой.", "date": "2017.10.13", "title": "Ученици се сбиха в училище в Исперих, единият е в болница"}
{"url": "http://www.novinite.bg/articles/151261/Radev-za-izmamnika-vav-Fejsbuk-Kalpazanin-tryabva-da-bade-hvanat", "text": "Измамникът с фалшивия профил във Фейсбук под името Александър Николов със сигурност ще бъде обявен за общодържавно издирване. Той е калпазанин, трябва да бъде хванат, каза в кулоарите на парламента министърът на вътрешните работи Валентин Радев.Той потвърди, че ГДБОП работи по случая, нашумял през последните дни, но повече не иска да добави нищо, предава ДАРИК. Радев призова хората да внимават какво правят, защото легалният начин да си купиш билети и всичко останало по правилата е на друго място.\"Ако някой иска да мине метър и да си купи билети по-евтини - ами да страдат, това е моят отговор на министър. Не мога да хвърлям сили и средства допълнително, за да предпазвам и тези, които неблагоразумно вършат неща, които не са по правилата\", добави Валентин Радев.55 млн. лева ще бъдат отделени за увеличението на заплатите на полицаите и пожарникарите в бюджета за 2018 г., съобщи вътрешният министър.„Това е справедливо. Има заповед и не назначаваме хора в администрацията, за да назначим там, където има недокомплект на служители с полицейски правомощия. Естествено, че там ще насочим и най-голямо увеличение на заплатите“, каза още вътрешният министър.", "date": "2017.10.13", "title": "Радев за измамника във Фейсбук: Калпазанин, трябва да бъде хванат"}
{"url": "http://www.novinite.bg/articles/151269/Zadarjaha-v-Sofiya-djihadist-ot-IDIL", "text": "В София е бил задържан сириец, трайно живущ у нас, но и част от армията на Ислямска държава, предава news.bg Той е задържан като част от група, която е разследвана за производство и разпространение на тютюн за наргиле и тероризъм.Заедно с него са арестувани още двама - мъж и жена.По искане на Специализираната прокуратура, на 01.10.2017 г. Специализиран наказателен съд взе най - тежката мярка за неотклонение - \"Задържане под стража\". Мярката е потвърдена на 10.10.2017 г.", "date": "2017.10.13", "title": "Задържаха в София джихадист от ИДИЛ"}
{"url": "http://www.novinite.bg/articles/151255/Otkritoto-martvo-novorodeno-v-Gorna-Oryahovica-e-bilo-udusheno", "text": "Откритото мъртво новородено в Горна Оряховица е било удушено, съобщиха от пресцентъра на прокуратурата.   Разследването под ръководството на Районната прокуратура в Горна Оряховица се води по досъдебно производство за убийство, извършено от майка върху рожба във време на раждане или веднага след него.Досъдебното производство е образувано срещу мъж на 34 години. Разследването е започнало вчера след сигнал от болницата в Горна Оряховица за приета около 18.00 ч. жена с кръвоизлив. След преглед е било установено, че жената е родила същия ден, като раждането е станало извън болнично заведение.   Според показанията й - тя е родила в парк в града, където е намерена с обилен кръвоизлив и откарана в болница.   От проведените първоначални действия по разследването, същия ден пред хранителен магазин в града е установен съпругът на родилката - също на 34 години, а в багажника на семейния им автомобил е намерено тяло на новородено момченце. Аутопсията е установила, че бебето е било родено живо, живяло е десетина минути и е било удушено. Разследването продължава, извършват се повторни експертизи. За деяние законът предвижда наказание \"лишаване от свобода\" до три години, посочиха от прокуратурата. /dariknews.bg/", "date": "2017.10.13", "title": "Откритото мъртво новородено в Горна Оряховица е било удушено"}
{"url": "http://www.novinite.bg/articles/151274/Zatrudneno-e-poluchavaneto-na-dokument-za-balgarski-proizhod-saobshti-Andon-Donchev", "text": "Българите зад граница трудно получават документ за български произход. Той е необходим за издаване на визи за постоянно пребиваване и за получаване на гражданство, обяви председателят на Комисията за политики за българите в чужбина Андон Дончев, цитира news.bg В момента процесът на подаване на документи за получаване на удостоверение за български гражданин е практически блокиран. Причината е, че не работи сайтът, през който става записването и получаването на номер и насрочване на дата за подаване на документите. Очакват министъра на външните работи Екатерина Захариева да даде обяснение по случая на заседанието на ресорната парламентарна комисия идната сряда. Припомняме, от правосъдното министерство скъсиха срока за получаване на българско гражданство с година и половина. Преди два месеца от ведомството на Цецка Цачева обявиха, че е предвидено едновременно с подаване на документите за придобиване на българско гражданство да се насрочва и изслушването на кандидата. Срокът за придобиване на наше гражданство може да бъде намален с година и половина при спазване на всички законови изисквания, уточни тогава правосъдният министър.", "date": "2017.10.13", "title": "Затруднено е получаването на документ за български произход, съобщи Андон Дончев"}
{"url": "http://www.novinite.bg/articles/151214/Zakonat-za-sadebnata-vlast-vliza-v-parlamenta", "text": "Законът за съдебната власт влиза в пленарна зала.Седем депутати от различни политически сили предложиха промени във важния текст, предаде НОВА.Съюзът на съдиите в обаче вече изпрати остра позиция срещу промените. Според тях законът ще доведе до драстични разлики в заплащането между магистратите.Промените предвиждат отпускането на до шест допълнителни заплати годишно за специализираните съдии. ", "date": "2017.10.13", "title": "Законът за съдебната власт влиза в парламента"}
{"url": "http://www.novinite.bg/articles/151226/Parlamentat-shte-zasedava-izvanredno-na-17-oktomvri", "text": "Парламентът ще заседава извънредно на 17 октомври, вторник, от 14.00 ч. Това решиха депутатите по предложение на Данаил Кирилов от ГЕРБ, информира ДАРИК.  В програмата на извънредното заседание е една точка - второто четене на промени в Гражданския процесуален кодекс.", "date": "2017.10.13", "title": "Парламентът ще заседава извънредно на 17 октомври"}
{"url": "http://www.novinite.bg/articles/151277/Kraj-na-zadrastvaniyata-kam-Slanchev-bryag", "text": "Край на километричните колони от автомобили и значително намаляване на пътни инциденти от следващото лято по пътя към Слънчев бряг. Днес започна  разширението на 5-километровата отсечката Поморие - Ахелой. От години през активния летен сезон отсечката Поморие-Ахелой е най-тежката за туристите пътуващи на север от Бургас, предава NOVA. „Знаете проблема - туристите за два часа кацат със самолет от Германия и два часа и половина пътуват от Летище Сарафово до „Слънчев бряг”, коментира кметът на Поморие Иван Алексиев.„Лошото настроение е достатъчно, като дойдат и зле настроени. Като си развалят настроението, това е достатъчно”, коментира хотелиерът Стефан Абрашков.„И аз съм стоял час и половина на светофара на Ахелой, например. Знаем за какво иде реч. Какъв туризъм ще правим с подобна инфраструктура!”, възмути се и министърът на регионалното развитие Николай Нанков.С отпуснатите от държавата близо 20 милиона лева за изграждането, работата по проекта започва веднага. Движението по стария път няма да е затруднено.„Това трасе, което го виждате, ще има реконструкция. Първо ще започнем с изграждането на новото трасе, след това ще се изгражда и старото 1-9, тъй като той също трябва да бъде реконструиран”, коментира шефът на Агенция „Пътна инфраструктура” Дончо Атанасов.Ще си отдъхнат и жителите на Ахелой, откъдето минава целият трафик. Новата четирилентова отсечка ще бъде готова до началото на новия туристически сезон. Срокът за изпълнение е 177 дни. Очаква се при изграждането на обхода на Поморие да има забавяне, тъй като по трасето имало археология и предстои проучване.", "date": "2017.10.13", "title": "Край на задръстванията към „Слънчев бряг”"}
{"url": "http://www.novinite.bg/articles/151217/Sreshta-na-varha-obsajda-kak-da-izravni-standartite-v-hranite", "text": "Двойният стандарт в храните – основна тема на днешната среща на върха в Братислава, предава NOVA. Източно-европейските страни обединяват усилия, за да окажат натиск и преборят мултинационалните лобита. Именно те имат силни инструменти в Брюксел и правят задачата много трудна, тъй като Европейската комисия засега няма закони, които да забраняват тези практики.Освен за храните ще бъдат поискани равни стандарти и за почистващите препарати и козметични продукти, които в нашите страни са с по-ниско качество.От българска страна в Братислава е омбудсмана Мая Манолова. ", "date": "2017.10.13", "title": "Среща на върха обсъжда как да изравни стандартите в храните"}
{"url": "http://www.novinite.bg/articles/151216/Tragva-deloto-sreshtu-uchenika-udaril-uchitelya-si-po-anglijski-ezik", "text": "Окръжният съд в Пловдив гледа делото срещу ученика, който удари с кол учителя си по английски език в гимназия в Садово, информира НОВА.Момчето призна вината си и каза, че съжалява, но в последния момент съдът реши, че това не е достатъчно за произнасяне на присъда и отложи делото. ", "date": "2017.10.13", "title": "Тръгва делото срещу ученика, ударил учителя си по английски език"}
{"url": "http://www.novinite.bg/articles/151232/Novata-metrostanciya-e-izcyalo-obshtinska", "text": "Председателят на Столичния общински съвет Елен Герджиков напомни, че новата метростанция, строителството на която предстои да започне с участие на частна фирма, ще бъде собственост на общинската „Метрополитен“, така че не може да се говори за „частна“ метростанция. Той напомни, че в първоначалния проект на метролинията е предвидено на бул. „Панчо Владигеров“ да има спирка на метрото, но такава не е била изградена, защото районът е слабо населен, информира БНТ.Новата метростанция ще се изгради с чрез публично-частно партньорство, подчерта Герджиков. Според него частният инвеститор има намерение да изгради жилищен комплекс в района и с изграждането на метростанцията цели да покачи цените на имотите си. Частният инвеститор ще се включи в изграждането на станцията на стойност 25 млн. лв. под формата на строителство.Елен Герджиков, председател на Столичния общински съвет: Тя не е била изградена, защото районът не е достатъчно развит и се появи инвеститор, който има намерение да има терени там и да покачи цената на жилищния комплекс, който иска да изгражда. Метростанцията е проектирана изцяло от Общината, цената е 25 млн. лв., а след преговори между Метрополитен и инвеститора са се разбрали инвеститорът да даде 51% от метростанцията под формата на строителство.Герджиков заяви, че метростанцията ще стане транспортен хъб, тъй като се намира под международната железопътна линия за Белград, като в близост се предвижда да се изгради и ЖП гара. Станцията ще свързва и депото за влаковете от метрото в Обеля с Втората метролиния.", "date": "2017.10.13", "title": "Новата метростанция е изцяло общинска"}
{"url": "http://www.novinite.bg/articles/151276/Uvelichavat-minimalnata-zaplata-ot-2018-g", "text": "Увеличение на минималната заплата от догодина. Това предвижда Бюджет 2018. Управляващите планират тя да се повиши с 50 лева и да стане 510 лева от 1 януари. Окончателният проект на най-важния финансов закон още не е готов, но управляващите обявиха, че повече пари ще има за образование, сигурност, социални дейности и здравеопазване, пише NOVA. „В образованието 330 млн. лв. В сигурността освен за заплати, има и за техника. В социалния сектор над милиард допълнително - към пенсии, здравеопазване, социални услуги, социално подпомагане”, коментира Менда Стоянова, депутат от ГЕРБ, председател на Комисията по бюджет и финанси в НС. „Основната част от увеличението ще бъде насочено към възнагражденията в сектора. 330 млн. за педагогическия персонал, минимална за непедагогическия персонал, част от политиките за предучилищното образование ще бъдат обезпечени”, заяви министърът на образованието и науката Красимир Вълчев.  ", "date": "2017.10.13", "title": "Увеличават минималната заплата от 2018 г."}
{"url": "http://www.novinite.bg/articles/151241/V-Azerbajdjan-Radev-deklarira-podkrepata-si-za-Yujniya-gazov-koridor", "text": "Азербайджан играе ключова роля за диверсификацията на енергийните източници за Източна и Централна Европа. За това подкрепяме този проект. Това каза президентът Румен Радев в началото на разговора си с президента на Азербайджан Илхам Алиев по време на двудневното му официално посещение в Баку, предава ДАРИК. Българският президент декларира подкрепата си за Южния газов коридор, където Азербайджан играе ключова роля. По думите му този проект ще допринесе за диверсификацията на енергийните източници за Източна и Централна Европа. \"Добрият политически диалог е доказателство за добрите отношения във всички сфери. За това подкрепяме този проект.Също така има възможност за развитие на други инфраструктурни проекти\", допълни Румен Радев. Българският президент наблегна и на изграждането на директната въздушна линия между София и Баку, защото това допринесе за развитието на отношенията между двете страни на всички нива. Президентът на Азербайджан Илхам Алиев увери, че ще се обменят идеи за подобряване на сътрудничеството между двете страни.По думите му идеите, които двама са споделили помежду си по време на разговорите на \"четири очи\", ще спомогнат за подобряване на това сътрудничество. \"Имаме добри политически и икономически отношения, по в областта на икономиката има още много потенциал за развитие\", добави Алиев. Той каза още, че България е много близък на Азербайджан партньор и приятелска страна. \"Вашата визита показва, че сме добри приятели. Надявам се сътрудничеството ни като приятелски държави да продължи\", подчерта азербайджанският президент.", "date": "2017.10.13", "title": "В Азербайджан Радев декларира подкрепата си за Южния газов коридор"}
{"url": "http://www.novinite.bg/articles/151254/V-DPS-si-spomniha-za-Todor-Jivkov-pokraj-patriotite", "text": "ДПС се чувства заплашено от вчерашната трибунка на патриотите. Мустафа Карадайъ излезе с остра декларация срещу езика на омразата. Носители на този език са националистите, според него. Търсят политическа и личностна легитимация чрез конфликта, по думите му, цитира news.bg \"Отговорни са тези, които позволяват този език\", заяви Карадайъ. Виновни били ГЕРБ, според лидера на ДПС. Поведението на патриотите било продиктувано от включването им във властта. Не ни отправяйте заплахи, предупреди Мустафа Карадайъ. И Тодор Живков ни мачкаше, спомня си той. Не ни спряха нито дулата на автоматите, нито танковете по пътя на демокрацията, подчерта партийният водач. Бързо и адекватно лечение пред тази симптоматика, настоя Карафайъ. ДПС иска решителни действия от премиера Бойко Борисов, както и президентът да влезе в ролята си на обединител на нацията.В отговор на декларацията Юлиан Ангелов от ОП изтъкна, че видял страха на ДПС в днешното им поведение. \"От какво ви е страх?\", попита той от трибуната.Депутатът обвини ДПС, че те мачкали хората. Партията на Карадайъ напусна залата. Те искали само да усвояват властта и да обслужват чужди интереси, според депутата от ОП. Ние сме български националисти, заяви Ангелов. Нападна и червените, че БКП биела и мачкала хората в тоталитаризма. \"Къде сте вие?\", попита патриотът.Опозицията се интересувала само от клюки и кой какво казал. \"Вие превърнахте парламента в махленски клюкарник\", категоричен бе Юлиан Ангелов. Като ви е страх, не влизайте в парламента, призова той. Извинихте се на ДПС, целувахте се, захапа патриотът червените. ", "date": "2017.10.13", "title": "В ДПС си спомниха за Тодор Живков покрай патриотите"}
{"url": "http://www.novinite.bg/articles/151221/510-lv-minimalna-zaplata-ot-2018-g-obyavi-Menda-Stoyanova", "text": "През 2018 година се очаква увеличение на минималната работна заплата - МРЗ до 510 лева. Такова увеличение е възможно и то ще се случи 2018 година и ще се реализира благодарение на 2,5 милиарда повече разходи, предвидени в бюджета за следващата година, коментира пред БНТ Менда Стоянова, цитирана от news.bg Тези пари идват от ръста на икономиката, очаква се близо 4 % ръст, а този ръст означава по-големи заплати в реалния сектор, допълва тя. От 460 лева, каквато е сега, МРЗ рязко ще стигне 510 лева. 330 милиона отиват за работещите в образованието, което е средно 15% ръст на заплатите.Пари има в повече, но те са фокусирани в приоритетните сектори и така е правилно, смята Стоянова. За армията има предвидени около 100 милиона за заплати. Там ще има и капитални разходи за модернизация на войските, около 480 милиона, допълва още тя.Един милиард лева повече ще отидат за пенсии и здравеопазване, както и за социално подпомагане. Трябва да се повишат заплатите в социалния сектор, за да се привлекат повече хора, които сега се отказват от тази работа, заради заплатата, която е близка до минималната, обясни Стоянова.\"Все пак да не забравяме и инфраструктурата, по която работим. Там обаче голяма част от проектите ще бъдат финансирани и с европейски проекти и с наш бюджет\", съобщи Менда Стоянова.Припомняме, магистратите от Върховния административен съд (ВАС) отмениха постановлението на Министерския съвет, с което бе определена минималната работна заплата за 2017г. в размер на 460 лв., последва и реакция от правителството. От правителството вече са публикували заобществено обсъждане нов проект на постановление със същия размер на минималната заплата - 460 лева. Това стана след оспорване от страна на - работодателите обжалваха решението, защото не е била спазена процедурата за консултиране. ", "date": "2017.10.13", "title": "510 лв. минимална заплата от 2018 г. обяви Менда Стоянова"}
{"url": "http://www.novinite.bg/articles/151220/Na-cherniya-pazar-se-prodavat-mejdu-800-i-3-000-tona-tyutyun", "text": "Между 800 и 3 000 тона тютюн не се изкупува от хората, които го обработват, а върви на черния пазар\". Това заяви Емил Димитров-Ревизоро, информира НОВА.\"Ако вие сте производител на тютюн и официалните изкупвачи ви дават 5 лева за килограм, а на черния пазар получавате по 35 лева, вие изобщо не сте мотивиран да продавате легално\", допълни той. Изказването му дойде, след като в четвъртък ГДБОП обяви, че през първите шест месеца на 2017 г.  щетите от контрабанда са били 35 милиона лева и 91 000 евро. Относно твърдението на компанията, че парите от контрабанда „спонсорират” корупцията по високите етажи на властта, Димитров уточни: \"Става дума за гранични и митнически служители, полицаи по веригата и данъчни\".  ", "date": "2017.10.13", "title": "На черния пазар се продават между 800 и 3 000 тона тютюн"}
{"url": "http://www.novinite.bg/articles/151253/Ot-1-yanuari-2018-g-otkrivat-direktna-samoletna-vrazka-Sofiya-Baku", "text": "\r\nОт 1 януари догодина ще бъде открито директна  София- Баку. Това стана ясно от съвместната пресконференция на президентите на  и , информира БНТ. \r\nС тържествена церемония в резиденция Загулба започна официалната визита на президента Румен Радев в Баку. \r\n\r\n\r\n\r\n\r\n\r\n", "date": "2017.10.13", "title": "От 1 януари 2018 г. откриват директна самолетна връзка София - Баку"}
{"url": "http://www.novinite.bg/articles/151218/Prezidentat-Radev-e-na-poseshtenie-v-Azerbajdjan", "text": "Ще потече ли азерски газ към България? Темата се очаква да бъде ключова при официалното посещение на президента Румен Радев в Азербайджан, предаде НОВА.В рамките на визитата държавният глава ще се срещне със своя колега Илхам Алиев.Предвидени са още разговори с министър-председателя Артур Расизаде и заместник-председателя на парламента Зияфат Асгеров.Възможностите за пренос и доставка на природен газ от Азербайджан към България са предмет на дългогодишни срещи, преговори и усилия на най-високо ниво. Но засега оставаха без резултат.Президентът Румен Радев е придружаван от съпругата си Десислава. ", "date": "2017.10.13", "title": "Президентът Радев е на посещение в Азербайджан"}
{"url": "http://www.novinite.bg/articles/151252/Ninova-BSP-shte-izleze-sas-svoi-prioriteti-na-evropredsedatelstvoto", "text": "\r\n ще излезе със свои предложения за приоритети по време на председателството на България на Съвета на , които ще предложи в българския парламент в подкрепа на правителството, но и в съответствие с нашите разбирания за бъдещето на Европа и мястото на България, заяви лидерът на  , пише БНТ. \r\nНинова участва в  на тема „Националните приоритети в контекста на българското председателство на “.\r\n\r\n\r\nНинова и посочи, че това председателство се провежда в момент на големи предизвикателствата пред нашия общ дом Европейския съюз.\r\n\r\n", "date": "2017.10.13", "title": "Нинова: БСП ще излезе със свои приоритети на европредседателството"}
{"url": "http://www.novinite.bg/articles/151262/NSI-otchete-mesechna-inflaciya-ot-02-i-21-spryamo-septemvri-2016-g", "text": "Националният статистически институт - НСИ, представи инфлацията и индексите на потребителските цени за септември 2017 година.Индексът на потребителските цени за септември 2017 г. спрямо август 2017 г. е 100.2%, тоест месечната инфлация е 0.2%. Инфлацията от началото на годината (септември 2017 г. спрямо декември 2016 г.) е 1.3%, а годишната инфлация за септември 2017 г. спрямо септември 2016 г. е 2.1%., посочва news.bg Средногодишната инфлация за периода октомври 2016 - септември 2017 г. спрямо периода октомври 2015 - септември 2016 г. е 1.3%. През септември спрямо предходния месец цените на стоките и услугите в потребителските групи са се променили, както следва - хранителни продукти и безалкохолни напитки - увеличение с 1.2%; алкохолни напитки и тютюневи изделия - увеличение с 0.1%; облекло и обувки - увеличение с 0.1%; жилища, вода, електроенергия, газ и други горива - увеличение с 0.7%; жилищно обзавеждане, домакински уреди и принадлежности и обичайно поддържане на дома - намаление с 0.4%; здравеопазване - цените остават на равнището от миналия месец; транспорт - увеличение с 1.0%; съобщения - цените остават на равнището от миналия месец; развлечения и култура - намаление със 7.0%; образование - увеличение с 1.5%; ресторанти и хотели - намаление с 0.8%; разнообразни стоки и услуги - намаление с 0.2%.Хармонизираният индекс на потребителските цени за септември спрямо август е 99.8%, месечната инфлация е минус 0.2%. Основна причина за намалението на общия ХИПЦ, който измерва изменението на цените на стоките и услугите, използвани от всички домакинства на територията на страната (включително и чуждестранните), е намалението на цените в групите\"Развлечения и култура \" и \"Ресторанти и хотели\". Различният обхват на ИПЦ и ХИПЦ и съответно различната структура на потреблението са причина за различните стойности на двата индекса.Инфлацията от началото на годината (септември 2017 г. спрямо декември 2016 г.) е 0.7%, а годишната инфлация за септември 2017 г. спрямо септември 2016 г. е 1.3%.Средногодишната инфлация за периода октомври 2016 - септември 2017 г. спрямо периода октомври 2015 - септември 2016 г. е 0.6%.Според ХИПЦ през септември 2017 г. спрямо предходния месец цените на стоките и услугите в потребителските групи са се променили, както следва: хранителни продукти и безалкохолни напитки - увеличение с 0.9%; алкохолни напитки и тютюневи изделия - увеличение с 0.1%; облекло и обувки - увеличение с 0.3%; жилища, вода, електроенергия, газ и други горива - увеличение с 0.4%; жилищно обзавеждане, домакински уреди и принадлежности и обичайно поддържане на дома - намаление с 0.1%; здравеопазване - цените остават на равнището от миналия месец; транспорт - увеличение с 0.3%; съобщения - цените остават на равнището от миналия месец; развлечения и култура - намаление с 3.7%; образование - увеличение с 1.4%; ресторанти и хотели - намаление с 3.3%; разнообразни стоки и услуги - цените остават на равнището от миналия месец.Индексът на цените за малката кошница за септември 2017 г. спрямо август 2017 г. е 100.7%, а от началото на годината (септември 2017 г. спрямо декември 2016 г.) е 102.1%.През септември 2017 г. цените на стоките и услугите от малката кошница за най-нискодоходните 20% от домакинствата са се променили спрямо предходния месец, както следва: хранителни продукти - увеличение с 0.9%; нехранителни стоки - увеличение с 1.0%; услуги - увеличение с 0.2%.", "date": "2017.10.13", "title": "НСИ отчете месечна инфлация от 0,2% и 2,1% спрямо септември 2016 г."}
{"url": "http://www.novinite.bg/articles/151234/NS-prie-dopalnitelno-vaznagrajdenie-za-magistrati", "text": "Допълнително материално стимулиране ще има за магистратите в специализираните прокуратури и съдилища, в следствения отдел на специализираната прокуратура, както и за служителите. Това приеха депутатите с гласувани промени в Закона за съдебната власт на първо четене, предава NOVA. За промените гласуваха 110 депутати и 37 се въздържаха.Освен това с промените се предлага разпределението на свободните щатни длъжности за първоначално назначаване в органите на съдебната власт да става по решение на съответната колегия на Висшия съдебен съвет.Промените целят отпадането на ограниченията за повторно командироване на магистрати с цел намаляване на натовареността и равномерно разпределение на работата в органите на съдебната власт. ", "date": "2017.10.13", "title": "НС прие допълнително възнаграждение за магистрати"}
{"url": "http://www.novinite.bg/articles/151273/BSP-ne-izpolzva-falshivi-novini-otseche-Ninova", "text": "Лидерът на БСП Корнелия Нинова обяви, че партията не си служи с фалшиви новини, пише news.bg В съобщение Нинова отговоря на нападката на премиера Борисов, че БСП използва фалшиви новини. Припомняме, Борисов обяви за фалшива новината, че КСНС е бойкотиран от редиците на ГЕРБ. По думите му разговорите с президента са се водили по приятелски в президентския кабинет, а Борисов и компания отсъствали от съвета при Румен Радев поради уважителни причини. В съобщението си лидерът на БСП отново отправя към премиера въпроса дали е вярна информацията, публикувана в авторитетни международни агенции и отразена в български национални медии, че НАТО създава нови многофункционални сили в Черно море, против което по-рано се беше обявил самият Борисов. \"За съжаление отново демонстрирахте незачитане на принципите на парламентарната република, които повеляват да се явите в Народно събрание и да дадете информация\", допълва Нинова. По думите ѝ Борисов използва случая, за да прехвърля отговорността към президентската институция, вместо да изпълнява своите конституционни задължения.", "date": "2017.10.13", "title": "БСП не използва фалшиви новини, отсече Нинова"}
{"url": "http://www.novinite.bg/articles/151228/Da-izkarvash-pari-bez-da-rabotish", "text": "Какво би било, ако всеки получава по 560 евро, за които нито се отчита някому, нито има нужда да работи. Това ли е бъдещето на трудовия свят или само нелепа идея на леви икономисти? Във Финландия направиха експеримент, пише ДАРИК. Мира Яскари ще получава по 560 евро месечно в продължение на две години. Може да работи, но не е длъжна. 34-годишната млада жена с боядисани в розово коси е сред онези 2000 финландци, които участват в експеримента за безусловния всеобщ доход. За участие бяха избрани само безработни. Мира Яскари днес получава парите и освен това разнася вестници в Турку. Този град наскоро беше разтърсен от терористичен атентат: един ислямист нападна с нож хора на пазарния площад и уби две жени. На местопрестъплението беше засадено дърво, минувачите продължават да полагат цветя, още горят и свещички. Уговорили сме се с Мира в отсрещното кафене, но тя не се явява. Знаем, че страда от депресии – тъкмо поради това многократно е губила работата си. По-късно се чуваме по телефона. „Получавам пристъпи на паника. Идват внезапно и по най-различно време. Принуждават ме да отида на лекар и да взема болнични. Последният ми работодател не беше особено доволен, че отсъствам по болест. И след последното отсъствие веднага ме уволни.\" По принцип експериментът преследва две цели. Първата е така да се каже „идеологическа\": да се провери предположението, че човек работи, само ако е принуден поради финансови причини. В случая с безусловния доход хората могат и да работят – и пак ще си получават по 560 евро, а другият им доход ще се облага с данъци. Втората цел е да бъдат отменени всевъзможните видове социални помощи. На пазара в Турку честват 100-годишнината от основаването на държавата. Рок-музика и информационни щандове на различните партии. Юрки Аланд от дяснонационалистическата партия на „Истинските финландци\" приветства експеримента. Както и повечето хора в страната. „Резултатите са от огромно значение, защото ще отговорят на въпроса за икономическата целесъобразност: дали безусловният доход снижава мотивацията да се търси работа, особено сред младите хора.\" Доскоро Финландия се гордееше с фирмата за мобилни телефони Nokia и с победите си в образователните класации „PISA\". Но успехите на учениците в „PISA\" вече са минало, а и звездата на Nokia отдавна избледня. Eкспериментът с безусловния доход сега отново нарежда Финландия сред иновативните нации, казва Мика Рюсюнен от Тампере, който също получава такъв доход. „Много съм горд, че участвам в този експеримент, който е уникален в човешката история. Може да не е перфектно, но след 100 години ще казват: Финландия първа го изпробва.\" Самият Мика всъщност няма нужда от безусловния доход. Професионалният хлебар преминал курс за преквалификация, придобил професия като IT-специалист и постъпил на работа – малко преди да попадне в експерименталната програма, за която кандидатствал още като безработен. „Някои мислят, че експериментът е сбъркан, понеже се раздават пари без нищо извършено насреща. Други пък казват, че точно от това имат нужда - от такава подкрепа, която им помага да се измъкнат от затруднено си положение.\" Дали хората ще бъдат склонни хем да получават безусловен доход, хем да работят и да плащат данъци – това засега не може да се каже. Финландският експеримент още продължава. Едва ли обаче ще бъде възможно всичките 5,5 милиона финландци да получават такъв доход, защото това би довело до разходи от 11 милиарда евро годишно, смята икономистът Вейко Пулка, един от организаторите на експеримента. Според него, за една държава с годишен бюджет от 55 милиарда евро това ще бъде непосилна тежест. Дискусията във Финландия се води прагматично. Критиците на експеримента настояват да се увеличи продължителността на проекта, която в момента е две години, а също така в него да участват не само безработни, но и студенти, хора с ниски доходи и начинаещи предприемачи. Перти Хонканен от Агенцията за социално осигуряване смята, че с края на експеримента ще отмре цялата идея за безусловен всеобщ доход. Просто на държавата ще ѝ излезе прекалено скъпо да промени из основи цялата си данъчна и социална система. „Повечето партии не са готови за едно толкова радикално решение\", казва той.", "date": "2017.10.13", "title": "Да изкарваш пари без да работиш"}
