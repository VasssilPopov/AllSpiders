{"url": "http://www.novinite.bg/articles/148259/B-prodajba-toaletna-hartiya-s-tuitove-na-Tramp", "text": "Най-голямата американска компания за продажби онлайн Амазон пусна като нова оферта рула тоалетна хартия с отпечатани туитове на президента Доналд Тръмп, предаде ТАСС, цитирано от Дарик.Цената е 12 долара на руло, но наличните количества в момента са разпродадени.", "date": "2017.08.05", "title": "B продажба тоалетна хартия с туитове на Тръмп"}
{"url": "http://www.novinite.bg/articles/148254/Zemetresenie-na-Filipinite", "text": "Земетресение от 5,8 по Рихтер разлюля вторият най-голям остров на Филипините - Минданао, съобщи Европейският сеизмологичен център, цитирано от Нова.Епицентърът на труса се намира на 97 км южно от втория най-голям град на острова - Давао. И само на 5 километра от град Алабел, в който живеят 43 000 души. Дълбочината е регистрирана на 90 км под земята.", "date": "2017.08.05", "title": "Земетресение на Филипините"}
{"url": "http://www.novinite.bg/articles/148256/Mejdunarodnata-koaliciya-e-ubila-620-civilni-v-Siriya-i-Irak-za-3-godini", "text": "Международната коалиция, бореща се срещу терористичната групировка ИДИЛ в Ирак и Сирия под егидата на САЩ, призна, че е отговорна за убийството на 620 цивилни, като само с последните си няколко удара е отнела живота на 21 души. „Към днешна дата, базирана на наличната информация, 624 цивилни са били непреднамерено убити от удари на коалицията”, съобщиха днес от военната формация в официално изявление, цитирано от БГНЕС. Освен разследването на цивилни смъртни случаи (данни за които идват от пилоти от коалиционните сили, социалните мрежи и други информационни канали), военните следователи продължават да извършват и преглед на стотиците обвинения, отправени от уебсайта Airwars.org. Базираният в Лондон колектив от журналисти и изследователи винаги е представял брой цивилни жертви, който се различава от признатия от коалицията. Според последните данни на Airwars, 4,734 цивилни са били убити при въздушни удари от международната коалиция, уточнява АФП.", "date": "2017.08.05", "title": "Mеждународната коалиция е убила 620 цивилни в Сирия и Ирак за 3 години"}
{"url": "http://www.novinite.bg/articles/148260/Balgarski-helikopter-pomaga-za-gaseneto-na-pojara-v-Makedoniya", "text": "Втора седмица в Македония бушува голям горски пожар. В гасенето на пламъците участва и български хеликоптер, информира Нова. Огнищата са в непристъпни райони. Българският екип е на място от 4 дни. Видели са обаче онова, което малцина имат възможност - пламъци, изпепеляващи цели хълмове.", "date": "2017.08.05", "title": "Български хеликоптер помага за гасенето на пожара  в Македония"}
{"url": "http://www.novinite.bg/articles/148264/Hilyadi-venecuelci-presichat-kolumbijskata-granica", "text": "Десетки хиляди хора бягат ежедневно от Венецуела в резултат на задълбочаващата се социално-икономическа и политическа криза в страната. Така, в търсене на храна и лекарства близо 25 000 венецуелци пресичат колумбийската граница всеки ден. Това съобщи в петък министърът на външните работи на Колумбия Мария Анхела Олгин, информира ДАРИК. \"Свидетели сме на наистина голям миграционен поток\", каза тя в интервю за колумбийската информационна агенция ЕФЕ. Според Олгин не малко са и гражданите на Венецуела, които пътуват още по на юг - в Еквадор, Перу или Чили, което създава изключително \"сложен регионален проблем\". Тази година венецуелската криза се влоши драстично в резултат на мащабните протести срещу изпълнителната власт, които продължават вече почти пет месеца. Причината за тях бе основно решенията на Върховния съд, увеличаващи правомощията на президента Николас Мадуро и ограничаващи функциите на парламента, която се контролира от политическите му опоненти.", "date": "2017.08.05", "title": "Хиляди венецуелци пресичат колумбийската граница"}
{"url": "http://www.novinite.bg/articles/148263/Hartieni-udostovereniya-shte-se-izdavat-elektronno-ot-sledvashtata-godina", "text": "Всички държавни органи и общини, които изискват клиентите им да представят удостоверения за дължими данъци, ще получават тази информация от НАП задължително по електронен път,информира ДАРИК.Промените са записани в Данъчно-осигурителния процесуален кодекс и влизат в сила от началото на 2018 г. В момента над близо 100 закона и наредби изискват граждани и фирми да представят пред различни държавни и общински органи удостоверения за наличие или липса на задължения, като всяка година НАП издава около 400 000 такива удостоверения на хартия.През миналата година в офиса на НАП в Русе са били издадени близо 15 000 от тях. Важно е да се отбележи, че през ноември 2016 г. НАП създаде нова електронна услуга, чрез която държавните органи могат да получат данните по електронен път, спестявайки на гражданите време и разходи.От началото на годината до момента според служителите на НАП услугата е ползвана около 5000 пъти, като очакванията са след влизането в сила на промяната в закона информацията да се обменя служебно само и единствено по електронен път.Междувременно екипът на НАП и Асоциацията на банките в България постигнаха съгласие удостоверенията за наличие или липса на задължения за клиентите на банките при предоставянето на кредити да се заявяват и получават изцяло електронно, което ще спести значителен ресурс на клиентите. Очаква се електронният обмен между банките и НАП да започне в близките месеци.", "date": "2017.08.05", "title": "Хартиени удостоверения ще се издават електронно от следващата година"}
{"url": "http://www.novinite.bg/articles/148257/ES-razshiri-sankciite-sreshtu-Rusiya-zaradi-turbinite-na-Simens-za-Krim", "text": "СВЯТ ЕС разшири санкциите срещу Русия заради турбините на Сименс за Крим 4 август 2017 22:19 Европейският съюз прибави три физически лица, сред които зам.-министърът на енергетиката на Русия Андрей Черезов, както и три руски компании към списъка със санкциите срещу Москва заради газовите турбини на германския промишлен конгломерат Сименс (Siemens), доставени в Крим, съобщи пресслужбата на Съвета на ЕС, цитирана от световните агенции. Другите двама руснаци, включени в черния списък, са директорът на департамента за оперативен контрол и управление в електроенергетиката Евгений Грабчак и Сергей Топор-Гилка, генерален директор на Технопромекспорт, дъщерна компания на държавната корпорация Ростех. Включването им в списъка на ЕС означава забрана за пътуване в Евросъюза и замразяване на авоарите им в страните от общността, информира Дарик.", "date": "2017.08.05", "title": "ЕС разшири санкциите срещу Русия заради турбините на Сименс за Крим"}
{"url": "http://www.novinite.bg/articles/148266/Protestite-sreshtu-turistite-v-Barselona-eskalirat", "text": "Проотестите срещу туристите в Испания излязоха извън контрол в Барселона, където различни групи, свързани с младежкото отделение на радикална местна партия са се присъединили към кампанията и налитат на посетителите, пише \"Дейли Експрес, цитирано от Дарик.Аран, младежкото отделение на радикалната партия Обединение на народните кандидати, провежда кампания срещу туризма в каталунската столица през последните няколко седмици, която доведе до насилие срещу туристи, вандализъм и безредици. Групата подкрепя независимостта на Каталуния от Испания и споделя социалистически и феминистки идеи.В интернет се появиха клипове, показващи надписи из цялата Барселона срещу туристите. В други клипове се вижда как групите организират засади на туристически автобуси и нахлуват в ресторанти, пълни с туристи.   ", "date": "2017.08.05", "title": "Протестите срещу туристите в Барселона ескалират"}
{"url": "http://www.novinite.bg/articles/148262/Devet-dushi-sa-v-neizvestnost-sled-incident-v-mina-v-Rusiya", "text": "Един от деветимата работници, блокирани в наводнената диамантена мина \"Мир\" в Якутия, самостоятелно е установил връзка с компанията, съобщи ТАСС, позовавайки се на говорител на \"Алроса\", компанията, която разработва рудника . Миньорът се намира на дълбочина 410 м, цитира Дарик. Наводненият рудник \"Мир\" в Сибир се разработва от Мирнинския МОК, който е най-старото предприятие на \"Алроса\". Вчера в мината стана авария. След пробив на вода от кариера тя бе наводнена в момент, когато на работа бяха 142 миньори. 133 от тях бяха извадени на повърхността, продължава издирването на останалите девет. Директорът на Мирнинския минообогатителен комбинат (МОК), който разработва наводнената диамантена мина в Русия, е отстранен от длъжност до приключване на разследването, предаде ТАСС. \"Директорът Михаил Лопатински е отстранен от ръководството до приключване на всички проверки по аварията\", заяви представител на фирмата собственик \"Алроса\", която е най-големият световен производител на диаманти.", "date": "2017.08.05", "title": "Девет души са в неизвестност след инцидент в мина в Русия"}
{"url": "http://www.novinite.bg/articles/148265/Premierat-sprya-zapovedta-za-zabrana-na-dejnosti-v-rajona-na-Balchik", "text": "Премиерът Бойко Борисов разпореди на министъра на околната среда и водите Нено Димов да спре изпълнението на заповедта, с която се забраняват всякакви дейности в териториите в района на Балчик, Каварна и Шабла, попадащи в \"Натура 2000\", съобщи пресслужбата на кабинета, цитиран от Дарик. Министър-председателят възложи на министър Димов и екипа му утре да проведат среща с кметовете на трите общини и с представители на инициативните комитети, за да бъде обсъдена ситуацията, възникнала след решението на Съда на Европейския съюз, и заедно с тях да бъде търсено най-правилното решение за всички страни и за държавата след причинената огромна щета от предишни управления. Решението на премиера е взето след детайлен анализ на случващото се в района на Добруджа и невъзможността на хората да приемат ситуацията, чието сегашно развитие е резултат от недалновидни и неправилни управленски решения, взети от правителството на Тройната коалиция и министър Джевдет Чакъров.", "date": "2017.08.05", "title": "Премиерът спря заповедта за забрана на дейности в района на Балчик"}
{"url": "http://www.novinite.bg/articles/148253/Temperaturi-do-40-gradusa", "text": "София. Днес ще е слънчево и горещо. Ще духа слаб вятър от изток-североизток. Това съобщи за Агенция \"Фокус\" Анна Дякова, дежурен синоптик в Националния институт по метеорология и хидрология (НИМХ) към Българската академия на науките (БАН). Максималните температури ще бъдат между 36° и 41°. Над Черноморието ще е слънчево с максимални температури на въздуха: 32°-35°. Температурата на морската вода е 25-26°. Вълнението на морето ще бъде 1-2 бала. Над планините ще е слънчево. Ще духа слаб до умерен североизточен вятър. Максимална температура на височина 1200 метра около 28°, на 2000 метра - около 20°.", "date": "2017.08.05", "title": "Температури до 40 градуса"}
{"url": "http://www.novinite.bg/articles/148255/8-zaginali-sled-incident-s-avtobus", "text": "Осем човека загинаха, а други 31 пострадаха в пътен инцидент, при който автобус падна в 150-метрово дере на пътя към Санта Крус де ла Сиера. Това съобщи в петък информационната агенция АБИ, позовавайки се на Роналдо Санчес - шеф на полицията в департамента Кочабамба, където са били отведени ранените. По предварителни данни се смята, че причина за произшествието е станала техническа неизправност, пише БГНЕС.", "date": "2017.08.05", "title": "8 загинали след инцидент с автобус"}
{"url": "http://www.novinite.bg/articles/148258/Piyani-shofori-vilneyat-kraj-moreto", "text": "Пияни шофьори вилнеят край морето, информира Нова.Масови проверки по Черноморието срещу нарушителите на пътя. За последното денонощие са съставени 310 акта. Рекордьор по нарушения е Слънчев бряг. Акциите на полицията няма да спрат до края на летния сезон. За изминалата нощ е отнета 1 шофьорска книжка, а от началото на сезона – 170.", "date": "2017.08.05", "title": "Пияни шофьори вилнеят край морето"}
