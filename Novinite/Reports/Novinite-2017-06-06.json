{"url": "http://www.novinite.bg/articles/145034/Izobretyavaneto-na-letyashta-kola-vse-po-blizo-VIDEO", "text": "Автомобилният производител Toyotа работи над проекта си за летяща кола, пише Profit.bg.Компанията планира да създаде едноместно летящо превозно средство до летните Олимпийски игри през 2020 година, които ще се проведат в Токио, Япония. Идеята е малък летящ автомобил да възпроизведе гладък преход от движение по земята към излитане във въздуха, доставяйки по този начин олимпийския огън по време на официалното откиване на игрите.Проектът все още е твърде далеч от това да завладее света, както сами можете да видите от видеото на Associated Press.Ранният прототип засега притежава структурна рамка, батерии и перки. За съжаление, успешното излитане тепърва предстои.Летящата кола ще бъде създадена в партньорство с Cartivator Resource Management – малка технологична компания, в която Toyota инвестира 400 хил. долара, пише TechCrunch.Тестът, запечатан на видеото, е направен в училищен двор в централна Япония, близо до главния офис на автопроизводителя.Toyota проучва широка гама от нови технологии и транспортни възможности като луксозни яхти под бранда си Lexus.Компанията търпи и промяна на имиджа си, след като съобщи, че прекратява партньорството си с Tesla – производителят на електромобили оглавяван от Илон Мъск.Следващата стъпка пред летящата кола на Toyota е развиване на дизайн, за което ще бъде използвана инвестицията на компанията. Плановете са превозното средство да може да лети с пилот на борда до 2019 година, след което да бъде представена напълно функционална летяща кола по време на Олимпийските игри в Токио през 2020 година.", "date": "2017.06.06", "title": "Изобретяването на летяща кола, все по-близо (ВИДЕО)"}
{"url": "http://www.novinite.bg/articles/144981/Nyama-da-povyarvate-kakva-shte-e-hranata-na-badeshteto", "text": "\r\nХамбургер от водорасли? Екстравагантно кулинарно решение? Може би. Но не и за учените от Университета в Калифорния. Те са си поставили за цел да намерят алтернатива на сегашната , за да ограничат нарастващите проблеми, свързани с глада по света, предаде БНТ. \r\nНад 100 милиона души по света гладуват. Тенденцията е броят им да продължи да нараства при сегашните условия. Затова според ученитe от Калфорнийския университет водораслите може да се окажат добро решение за справяне с недостига на храни. Слънце, вода и кислород - това е всичко необходимо за отлеждането на водораслите.Водораслите се сушат, след това се притискат с преса и се смилат на прах. Следва превръщането им в храна. Хамбургер от водорасли? Защо пък не. Според учените от Калифорнийския университет хората трябва да се отърсят от хранителните си предразсъдаци.", "date": "2017.06.06", "title": "Няма да повярвате каква ще е храната на бъдещето"}
{"url": "http://www.novinite.bg/articles/144990/Ekoministerstvoto-Osnoven-prioritet-tazi-godina-e-chistotata-na-vazduha", "text": "Строг контрол за чистотата на морската вода това лято предвижда екоминистерството. Масираните проверки са започнали от 1 юни. Това каза министър Нено Димов. От септември започват ремонти на пречиствателните станции по в Златни пясъци, Китен и Приморско и Св. Константин и Елена. Министърът каза още, че основен приоритет на министерството тази година е чистотата на атмосферния въздух като за автомобилния парк до 10 дни ще има работна група, в която ще поканят и Сдружението на общините. Те ще настояват за строг контрол върху пунктовете за технически преглед, предаде БНТ.\r\n\r\n\r\n", "date": "2017.06.06", "title": "Екоминистерството: Основен приоритет тази година е чистотата на въздуха"}
{"url": "http://www.novinite.bg/articles/144977/Shon-Pol-i-Shakira-peyat-zaedno-za-seksapilnata-strana-na-lyubovta", "text": "Известният певец от ямайски произход Шон Пол разкри, че е записал общо парче с дивата Шакира, наречено „Mad Love”, предаде Нова телевизия. Новата песен разказва за лудостта от влюбването, представяйки сексапилната й страна.\"За мен е сбъдната мечта, винаги съм искал да работя с нея\", сподели певецът.И явно чувството е било взаимно, тъй като по негови думи Шакира също е била ужасно развълнувана от възможността да твори с него.В момента и двамата са във възхода на кариерите си. В последно време Шон Пол постигна огромен комерсиален успех заради съвместните си парчета с Дуа Липа, \"Клийн Бандит\" и \"Мигос\".Шакира пък не слиза от върховете на класациите, благодарение на горещите си ритми. ", "date": "2017.06.06", "title": "Шон Пол и Шакира пеят заедно за сексапилната страна на любовта"}
{"url": "http://www.novinite.bg/articles/145012/Napadenie-nad-kamerierka-v-Slanchev-bryag-VIDEO", "text": "53-годишен шведски турист ритна в главата камериерка в Слънчев бряг. Нападението е извършено в събота в местен хотел. Пострадалата е 65-годишна жена от София, пристигнала в курорта, за да работи през летния сезон, пише ДАРИК.   В момента, в който камериерката се разминавала с госта в коридора, мъжът внезапно скочил срещу нея. С един удар, успял да я повали на земята. Жената изгубила съзнание. Тя е откарана за лечение в бургаска болница с наранявания в областта на долната челюст. Шведът е задържан ден по-късно. По случая е образувано бързо полицейско производство.Кадри от шокиращото нападение бяха разпространени от bTV заедно с информацията, че почивката на агресивния мъж продължава, тъй като бил арестуван за кратко.", "date": "2017.06.06", "title": "Нападение над камериерка в Слънчев бряг (ВИДЕО)"}
{"url": "http://www.novinite.bg/articles/144991/Administrativniyat-sad-vav-Vraca-Chokov-ne-moje-da-e-kmet-na-Galiche", "text": "\r\nАдминистративният съд във Враца реши, че  не може да е  на Галиче. По този начин обаче той няма да бъде автоматично отстранен от длъжност, а само връща за ново разглеждане казуса в Общинската избирателна комисия в Бяла Слатина, предаде бТВ.   В началото на месец май комисията отказа да се съобрази с указанията на ЦИК и да прекрати предсрочно правомощията на скандалния  Ценко Чоков.\r\nМотивите на комисията тогава бяха, че липсват основания в закона. Кметът ползвал платен отпуск, а впоследствие неплатен отпуск. Според съда решението на комисията е незаконосъобразно.\r\nТака след 24 ноември 2016 г.  неоснователно не изпълнява функциите си като  на , поради което пълномощията му следва да бъдат предсрочно прекратени.\r\n", "date": "2017.06.06", "title": "Административният съд във Враца: Чоков не може да е кмет на Галиче"}
{"url": "http://www.novinite.bg/articles/145010/Glavniyat-arhitekt-Konstantin-Atanasov-ostava-na-rabota", "text": "Апелативният съд в Пловдив потвърди днес решението на предишната инстанция и остави без уважение протеста на прокуратурата относно кмета на Асеновград д-р Емил Караиванов и главния архитект Константин Атанасов, предаде БГНЕС, цитирано от bTV.Те остават на работа, реши съдът, тъй като не са показали досега никакви признаци за опити да повлияят свидетели, а и свидетелите в голямата си част са вече разпитани.Срещу кмета на Асеновград има две обвинения – за длъжностно присвояване в особено големи размери и за липса на мерки при строителство в защитена зона.Срещу главния архитекст обвиненията са три – две за подкуп и третото е отново за същия случай в Метошката махала. Според защитата му квартал 120, както фигурира в плана на града, никога не е бил паметник на културата. И днес двамата обвиняеми бяха подкрепени в съдебната зала от жители на Асеновград.", "date": "2017.06.06", "title": "Главният архитект Константин Атанасов остава на работа"}
{"url": "http://www.novinite.bg/articles/145002/Spas-Rusev-moje-da-smenya-Jadnoto-s-Bukarev", "text": "Мажоритарният собственик на Левски Спас Русев се е заел с нелеката задача да търси нов треньор на Левски. Босът на \"сините\" вече е разговарял с Асен Букарев и Мариян Христов дали са готови да поемат тима при освобождаване на Николай Митов, пише \"Тема Спорт\".Русев е бесен от срамната игра на Левски в баража за Лига Европа срещу Верея и класирането за турнира след дузпи. Засега единствено намесата на спортния директор Даниел Боримиров спасявала Митов от уволнение.Според Боримиров моментът за рокади е деликатен - треньорът прави селекция, подготовката започва след седмица, а първият официален мач е на 29 юни. Затова Борето стои зад треньора, въпреки че публиката вече произнесе своята присъда, като ревна мощно \"Оставка\" по адрес на Митов. Засега той остава, но при отпадане още на старта на Лига Европа е сигурен пътник.Източник: Sporta.bg", "date": "2017.06.06", "title": "Спас Русев може да сменя Жадното с Букарев"}
{"url": "http://www.novinite.bg/articles/145017/Nacionalat-Strahil-Popov-s-interesno-izkazvane-na-preskonferenciya", "text": "Националът Страхил Попов направи интересно изказване на пресконференцията преди предстоящата световна квалификация с Беларус. Играчът на турския Касъмпаша смята, че двубоят ще е по-труден дори от този с Холандия, пише .България гостува на Беларус в петък.„Запознати сме със съперника, наблюдавахме част от мачовете на Беларус. Направиха равен с Франция. Стабилен отбор с физически здрави футболисти. Надявам се всички да бъдем концентрирани, защото ще бъде доста трудно. Победата над Холандия може да даде самочувствие, но лично според мен сега предстои по-труден мач. Да затвърдиш постигнатото е много по-трудно. Беларус няма какво да губи, затова ще ни бъде доста по-тежко“, призна Попов.„Трябва да обърнем внимание, че беларуските футболисти са едни и физически мощни. Ще анализираме по време на видеоразборите. Ще преценим кои слаби техни страни ще ни бъдат от полза. Още не сме навлезли така детайлно, че да кажа как ще подходим спрямо слабостите им и кои от тях ще използваме”, допълни националът.", "date": "2017.06.06", "title": "Националът Страхил Попов с интересно изказване на пресконференция"}
{"url": "http://www.novinite.bg/articles/144987/Bashtata-na-ubitata-Yana-Shte-objalvam-prisadata-na-Checi-i-v-Haga-ako-se-naloji", "text": "„Ще обжалвам докрай, ако трябва ще стигна и до международния съд в Хага”, ”, каза бащата на убитата в Борисовата градина Яна – Явор Кръстев, предаде бТВ.Яна беше убита на 9 юли 2011 г. Тялото й беше намерено на следващия ден, а извършителят беше задържан година след убийството.Миналата седмица Софийският апелативен съд намали присъдата на извършителя Николай Русинов – Чеци на 20 години. Първоначално той получи доживотен затвор, но според САС престъплението не е било извършено с особена жестокост.„Има един път доживотна присъда, след което убиецът обжалва и му я свалят на 18 години. Тогава аз обжалвам – друг състав на САС му вдигат присъдата с една година, от която му свалят петте години, прекарани в ареста”, обобщава делото Явор Кръстев.„Обичам си страната, дал съм клетва, работил съм, пенсионер съм, но започвам да съжалявам, че съм българин”, каза още Кръстев.В студиото на бТВ Кръстев изчете заключението на съдебно-медицинската експертиза за настъпването на смъртта на Яна, според която тя е била особено мъчителна. „Детето ми е усещало, че си отива, но е имало кой да й помогне”, казва той.„Виждам Чеци на всяко дело. На мен ми е под достойнството да разговарям с убиеца на детето ми, не искам нищо да му казвам, има кой да го съди”, каза още Кръстев в ефира на bTV.Бащата на Яна каза, че ако делото стигне до международния съд в Хага, той ще съжалява, че е осъдил държавата.„Там ще осъдя държавата, ще осъдя всички, за да изплатят на мен някаква сума и да вкарат този убиец в затвора. Обичам си държавата, не искам да осъдя един пенсионер да плаща от пенсията си за моя случай”, казва Кръстев.", "date": "2017.06.06", "title": "Бащата на убитата Яна: Ще обжалвам присъдата на Чеци и в Хага, ако се наложи"}
{"url": "http://www.novinite.bg/articles/145021/Bezplatni-avtobusi-koito-shte-se-dvijat-do-Minsk-za-fenovete-na-Belarus", "text": "България ще гостува на Беларус в мач от световната квалификация на Група \"А\". Двубоят е на 9 юни на \"Борисов Арена\" в едноименния град. За да се напълни стадиона обаче от футболната централа в страната обещаха да организират безплатни автобуси и влакове в посока към Минск след срещата, която започва в 21:45 часа, пише .Град Борисов е на 70 километра от столицата Минск, а късният час, в който ще свърши мача затруднява придвижването на феновете. Затова местната футболна централа реши да пусне 8 безплатни автобуса, които ще се движат до различни жилищни точки в Минск. Също така се организира допълнителен безплатен влак.", "date": "2017.06.06", "title": "Безплатни автобуси, които ще се движат до Минск за феновете на Беларус"}
{"url": "http://www.novinite.bg/articles/144980/Donor-spasi-jivota-na-trima-dushi-v-Tarnovo", "text": "\r\nЧетвърта ска ситуация от началото на годината реализираха лекарите във Великотърновската болница. 48- годишен мъж изпаднал в мозъчна смърт стана  на черен дроб и бъбреци и спаси трима спешно нуждаещи се от трансплантация, предаде БНТ.\r\n\r\n48-годишният мъж бил приет в Търновсаката болница с данни за тежък мозъчен инсулт, а на 1 юни изпаднал в мозъчна смърт. Въпреки мъката си в този момент близките взели хуманното решение да дарят здравите органи на мъжа и по този начин да спасят трима нуждаещи се от спешна трансплантация.\r\n\r\nВ сравнение с 2016 г. когато във Великотърновската болница за цялата година е имало три, само от началото на тази това е 4 ска ситуация, което според лекарите се дължи на това, че хората у нас стават все по-информирани за ползите от ството. В България в момента за над 1100 души трансплантацията на орган е единственият шанс за живот.\r\n", "date": "2017.06.06", "title": "Донор спаси живота на трима души в Търново"}
{"url": "http://www.novinite.bg/articles/145033/Krasen-Kralev-provede-rabotna-sreshta-s-ruskiya-poslanik-N-Pr-Anatolij-Makarov", "text": "Министърът на младежта и спорта Красен Кралев проведе работна среща с руския посланик Н. Пр. Анатолий Макаров. Двамата обсъдиха традиционно добрите отношения между Русия и България в областта на спорта, особено между федерациите. Министър Кралев и Н.Пр. Анатолий Макаров бяха категорични, че партньорството между страните ни ще продължи както в областта на спортните постижения, така и на политическо ниво, пише .Посланик Макаров благодари на българския спортен министър за справедливата позиция, която изрази след скандала с уличените в употреба на допинг руски атлети преди Олимпиадата в РИО. Тогава позицията на страната ни беше, че антидопинг правилата трябва да се спазват, а всяка международна федерация трябва да вземе решение дали руски спортисти да участват в Олимпиадата. Като по този начин се защитават правата на чистите от допинг спортистии се дава право те да участват на игрите.Красен Кралев и Анатолий Макаров обсъдиха и предстоящата среща на министрите, отговарящи за спорта, организирана от ЮНЕСКО, която ще се проведе в Казан в средата на месец юли. Спортният министър и руският посланик разговаряха и за участието на българската делегация на Международния фестивал на младежите и студентите в Сочи, Русия, който ще се проведе през месец октомври тази година. Беше обсъдена и среща между министър Кралев и министъра на спорта на Русия и вицепремиер Виталий Мутко.Красен Кралев подари на Н.Пр. Анатолий Макаров биографичния фотоалбум на българската футболна легенда Христо Стоичков „Това съм аз“.В края на срещата руският посланик поздрави и българските медалисти от Европейското първенство по самбо, които бяха придружавани от председателя на Българската федерация по самбо Георги Юсев и от почетния председател Румен Стоилов.", "date": "2017.06.06", "title": "Красен Кралев проведе работна среща с руския посланик Н. Пр. Анатолий Макаров"}
{"url": "http://www.novinite.bg/articles/145003/Real-Madrid-se-otkaza-ot-Azar", "text": "Еден Азар счупи глезена си и ще отсъства цели три месеца от терените. Това обявиха от Челси. Както е известно суперзвездата на \"сините\" пострада при тренировка с националния отбор на Белгия.„Еден Азар бе успешно опериран, след като счупи глезена на десния си крак, докато тренираше с белгийския национален тим. Той ще може да се завърне към тренировъчния процес след три месеца“, съобщиха от Челси.Азар бе основна трансферна цел на Реал (Мадрид). Испанският гранд обаче за момента се отказа да води преговори с Челси за белгиеца, тъй като той ще отсъства прекалено дълго и ще му трябва много време да върне формата си и да свикне с Ла Лига.Все пак, ако техничният халф се върне на терена, преди края на трансферния прозорец, \"белите\" може и да отправят нова оферта. Те са готови да платят цели 100 милиона за белгиеца.", "date": "2017.06.06", "title": "Реал Мадрид се отказа от Азар"}
{"url": "http://www.novinite.bg/articles/144976/Ekstremno-spuskane-po-vaje-ot-Ajfelovata-kula", "text": "Екстремно забавление за парижани и гостите на френската столица. Вече може човек да се спусне по въже от Айфеловата кула. Смелчаците скачат от височина 115 метра и преминават на Марсовото поле, предаде Нова телевизия.  Идеята е на организаторите на тенис турнира \"Ролан Гарос\". Въжето и макарите са направени така, че спускащия се движи с около 90 километра в час. Това е скоростта, с която лети тенис топката при ударите на професионалистите.  ", "date": "2017.06.06", "title": "Екстремно спускане по въже от Айфеловата кула"}
{"url": "http://www.novinite.bg/articles/145018/Nacionalat-Vasil-Bojikov-podkrepi-mnenieto-na-selekcionera-Petar-Hubchev", "text": "Националът Васил Божиков подкрепи мнението на селекционера Петър Хубчев и своя съотборник Страхил Попов, че предстоящата световна квалификация с Беларус ще е много тежко изпитание. Защитникът обаче отсече, че освен победа всичко друго ще бъде провал, пише .„Атмосферата в отбора е добра. Всичко е по план. Надяваме се в Беларус да покажем добра игра и да вземем добър резултат. Гледахме записи на Беларус. Треньорите постоянно ни говорят за тях. Беларусите са силов отбор, разчитат и на дълги топки. Очаква се голяма борба“, призна Божиков.„Задължителна победа – това са клишета. Целта ни е да победим, но какво ще стане, ще разберем след мача. Дай Боже да покажем същата борба и желание като срещу Холандия. Сигурен съм, че ако ги покажем, ще постигнем добри резултати“.„Ние играем преди всичко за страната, за българите. Надяваме се с добри резултати да върнем хората на стадиона“, каза още Божиков.", "date": "2017.06.06", "title": "Националът Васил Божиков подкрепи мнението на селекционера Петър Хубчев"}
{"url": "http://www.novinite.bg/articles/145029/Izobretatelen-nachin-kojto-kara-shoforite-da-karat-bavno", "text": "Находчива британка привлече вниманието на милиони хора заради изобретателния начин, който използва, за да принуждава шофьорите да намаляват скоростта, с която се движат, пише Profit.bg.64-годишната Джийн Брукс от Нотингам застава пред дома си всеки ден и използва сешоар като фалшив радар, насочвайки го към идващите автомобили.Този трик обаче изглежда работи.Брукс споделя пред BBC, че групи мотористи редовно карат с превишена скорост по нейната улица. Тя обаче не се предава. \"Това трябваше да спре,\" казва Брукс.\"Никога не съм виждала стоповете на толкова много коли да светват, а това е само един сешоар,\" добавя Брукс.Видеото на BBC, което показва Брукс в действие, има над 28 милиона гледания във Facebook.", "date": "2017.06.06", "title": "Изобретателен начин, който кара шофьорите да карат бавно"}
{"url": "http://www.novinite.bg/articles/145006/Noviyat-Zakon-za-preduchilishtnoto-i-uchilishtnoto-obrazovanie-na-Konstitucionen-sad", "text": "Новият Закон за предучилищното и училищното образование - на Конституционен съд, пише НОВА.Депутати от БСП поискаха текстовете на закона да бъдат обявени за противоконституционни. Основният им мотив е, че държавните образователни стандарти не бяха приети с влизането в сила на закона. Те бяха написвани и приемани поетапно от просветния министър.От БСП настояват стандартите да се приемат отново, но от Народното събрание, след обществен консенсус. ", "date": "2017.06.06", "title": "Новият Закон за предучилищното и училищното образование - на Конституционен съд"}
{"url": "http://www.novinite.bg/articles/145025/Koi-navici-na-majete-naj-chesto-otblaskvat-damite", "text": "Проучване, направено във Великобритания, разкрива кои навици на мъжете най-често отблъскват дамите, пише в. \"Дейли стар\". Анкетата на EnduraRoses е обхванала 2000 души, пише ДАРИК. Резултатите от нея показват, че за над 80 процента от жените най-отблъскващи са лошите, неуместни и безвкусни шеги, които имат навика да \"пускат\" мъжете. Представителите на силния пол трябва да знаят също, че неловкото им мълчание и неумението да водят разговор също могат да \"попарят\" шансовете им да спечелят на сърцето на потенциална партньорка.Сред привичките на мъжете, които са в състояние да отблъснат дамите, са също телефонните разговори по време на среща, прекомерното пиене, нервното или свенливо поведение, лошите маниери, пушенето, твърде настойчивото ухажване, закъснението за среща. Допитването показва още, че съвременните жени продължават да ценят кавалерството и романтичните жестове. Мъжете, които придържат вратата, за да мине дамата, подават ръка, предлагат връхната си дреха, и носят цвете или подаръче на среща, имат най-големи шансове да спечелят сърцето ѝ.", "date": "2017.06.06", "title": "Кои навици на мъжете най-често отблъскват дамите"}
{"url": "http://www.novinite.bg/articles/145008/Harvard-izklyuchva-10-studenti-zaradi-obida", "text": "\r\n размисли за приема на 10 студенти заради обидни постове в затворена фейсбук група.От престижното учебно заведение съобщиха, че няма да приемат поне 10 души във випуск 2021 г., пише bTV.\r\nОбидните картинки се разменяли в затворена група на студенти от университета. Много от тях били свързани с изнасилване, детска смърт и Холокоста, както и съдържали расистки обиди. От университета все още не са потвърдили дали това е причината за решението им, но анонимни източници потвърдиха за съществуването на фейсбук постовете пред западни медии.\r\nСпоред правилата за прием на , учебното заведение може да преразгледа всяка кандидатура, ако „честността и моралът на студентите са под въпрос”. Решението предизвика реакции и на двата полюса. Повечето студенти, както и социалните мрежи, определят действията на учебното заведение като адекватни.\r\nДвама преподаватели от престижния университет обаче се обявиха против това, като определиха решението като „драконовско наказание”.\r\n", "date": "2017.06.06", "title": "Харвард изключва 10 студенти, заради обида"}
{"url": "http://www.novinite.bg/articles/144975/Obyaviha-samolichnostta-na-dvama-ot-teroristite-v-London", "text": "Полицията обяви самоличността на двама от терористите. Единият е роденият в Пакистан 27-годишен британец на име Куран Бут. Той бил познат на полицията, но нищо не предполагало, че ще извърши подобно нападение. Куран Бут работел в метрото, но е напуснал доброволно през октомври миналата година, предаде Нова телевизия. Другият се казва Рашид Редуан, на 30 години, за когото се смята се, че е от мароканско-либийски произход. Всички 12 души, задържани след атентата, са освободени без да ми бъдат повдигнати обвинения.Хиляди се събраха снощи на бдение в центъра на Лондон в памет на жертвите от атентата в събота. 36 от пострадалите остават в болница, като 18 от тях са в критично състояние. Сред пострадалите има и българин. По информация на външното ни министерство състоянието му е стабилно. За първи път след събота на едно място в Лондон доброволно отново се събраха мнозина. Въпреки, че могат са се превърнат в потенциална мишена, събирайки се толкова много хора на едно място, днес лондончани предпочетоха да кажат \"не\" на страха и да изразят своята солидарност със семействата на загиналите.Сред дошлите бяха е представители на всички общности. И младежи облечени в тениски с надпис \"Аз съм мюсюлманин. Попитай ме нещо.\" Посетихме част от тях по-рано през деня, в Южен Лондон, в най-старата джамия на  града, която се управлява предимно от британци от пакистански произход.„Истината е, че хората имат доста неправилна представа за Исляма. При положение, че виждат толкова много събития, които се случват по света в името на Исляма. Много е важно мюсюлманите да пристъпим напред и да се поставим в услуга на хората, които поискат да ни зададат каквито и да било въпроси”, заяви Билал Махмуд.Доброволни жестове, за да се запази мира между религиите в мултикултурния Лондон.Добрите намерения обаче не могат да скрият страха от отмъщение. Показателен е фактът, че всички обемисти предмети, които влизат тук в двора на джамията, се проявяват на скенер. И докато мъжете понякога остават незабелязани на улицата, ходжабът на главите издава  религията на жените.„Не усещам да ме наблюдават по-особено заради дрехите ми. Но, някои жени от общността са имали неприятни преживявания, водейки децата на градина или по време на пазаруване”, разказва Фарина Кореши.Смята, че жителите на квартала, в който живее са толерантни към този избор на одежди. За разлика от Източен Лондон, който дава като пример за обратното.  ", "date": "2017.06.06", "title": "Обявиха самоличността на двама от терористите в Лондон"}
{"url": "http://www.novinite.bg/articles/144983/Katar-moje-da-zagubi-domakinstvoto-na-Svetovnoto-po-futbol", "text": "\r\nСветовното първенство по футбол през 2022 година може да не се проведе в Катар. Причината са изострените отношения между страната и други 5 държави от Близкия Изток, предаде БНТ.\r\nЕмирът на Кувейт призова Катар да прояви бъде разумен в своя спор със Саудитска Арабия и други държави от региона. В най-сериозната по рода си дипломатическа криза от години, тези страни прекъснаха своите дипломатически отношения и транспортни връзки с малкото, но богато и влиятелно емирство, което обвиниха във финансиране на терористични групировки. Катар отхвърли тези обвинения.", "date": "2017.06.06", "title": "Катар може да загуби домакинството на Световното по футбол"}
{"url": "http://www.novinite.bg/articles/144985/Hilyadi-dushi-na-antipravitelstveni-protesti-v-Bratislava-i-Koshice", "text": "\r\nХиляди души се включиха в антиправителствени протести днес в , съобщават световните агенции. Демонстрантите твърдят, че правителството на премиера Роберт Фицо е корумпирано, предаде бТВ.\r\nПротестиращите искат оставката на вътрешния министър Роберт Калиняк, който е обвиняван в сделки със съмнителен бизнесмен, и на началника на полицията Тибор Гаспар и други официални лица, които според демонстрантите са възпрепятствали разследвания на корупционни скандали.\r\nДнешните протести в Братислава и Кошице идват след демонстрация през април ( най-масовият протест в  от 2012 г. насам), когато в интернет се появи досие за давани подкупи, за което се смята, че е изготвено от словашкото разузнаване. В досието \"Горила\" се твърдеше, че финансова група е подкупвала управляващи и опозиционни политици, за да печели приватизационни сделки.\r\n\r\nСега протестиращите искат и пълно разследване на аферата с досието \"Горила\".\r\nПрезидентът Андрей Киска подкрепя протестите, които са организирани от студенти.\r\n", "date": "2017.06.06", "title": "Хиляди души на антиправителствени протести в Братислава и Кошице"}
{"url": "http://www.novinite.bg/articles/144993/Germaniya-podgotvya-mini-plan-Marshal-za-Balkanite", "text": "Германското правителство има подготвен мини план \"Маршал\" за Балканите, който трябва да вдигне икономиките на региона и да бъде нещо като компенсация заради дългото чакане за членство в ЕС, съобщават вестник „Вечерне новости“ и БГНЕС, позовавайки се на дипломатически източници, пише Нова телевизия.Очаквайте подробности.  ", "date": "2017.06.06", "title": "Германия подготвя мини план \"Маршал\" за Балканите"}
{"url": "http://www.novinite.bg/articles/144992/Poveche-ot-1000-dushi-v-bolnica-sas-simptomi-na-toplinen-udar-v-Yaponiya", "text": "Над 1000 души са били приети в болници в Япония със симптоми на тежък топлинен удар в периода между 29 май и 4 юни, предава ТАСС, цитирана от Агенция \"Фокус\", информира Нова телевизия. Това е с 1, 5 пъти повече в сравнение с предишната седмица. Най-много са пострадалите в Токио.През миналата година заради горещините загинаха над 100 души, като десетки хиляди бяха приети в болници.  ", "date": "2017.06.06", "title": "Повече от 1000 души в болница със симптоми на топлинен удар в Япония"}
{"url": "http://www.novinite.bg/articles/144984/Bejanec-ubi-maj-i-vze-jena-za-zalojnik-v-Avstraliya", "text": "29-годишен бежанец уби мъж и взе една жена за заложник в Мелбърн, преди да бъде застрелян от властите, съобщиха световните агенции, предаде бТВ. Властите реагирали на сигнал за взрив, като на място бяха изпратени екипи на полиция, пожарна и сапьори.Австралийската полиция разглежда нападението в предградие на града като терористичен акт. По-късно групировката „Ислямска държава” пое отговорност за атаката.Свързаната с нея информационна агенция Амак обяви, че групировката е извършила нападението, защото Австралия са част от международната коалиция.Нападателят беше идентифициран като 29-годишния бежанец от Сомалия Якуб Хайре. Той е един от двамата мъже, оправдани от съдебно жури през 2010 г. по обвинения в планиране на самоубийствен атентат в Сидни.Хайре е излежавал присъди за палеж и съпътствани от насилие престъпления, но е бил освободен предсрочно от затвора.Австралийският премиер Малкъл Търнбул заяви, че ще поиска промени в законодателството, които да спрат освобождаването предсрочно на опасни престъпници като Хайре.Мотивите на Хайре за атаката все още не са ясни, разследването на случая продължава.", "date": "2017.06.06", "title": "Бежанец уби мъж и взе жена за заложник в Австралия"}
{"url": "http://www.novinite.bg/articles/145000/Chehiya-shte-spre-da-priema-migranti-ot-Italiya-i-Garciya-po-shemata-za-kvotnoto-razpredelenie", "text": "\r\n ще спре да а  от  и  по схемата на Европейския съюз за квотно разпределение на пристигащите в Европа бежанци, предаде БНТ. Съгласно споразумение от 2015 г. Европейската комисия иска страните членки да ат общо 160 000 бежанци от  и Гърция.\r\n\r\n\r\n\r\n\r\n\r\n", "date": "2017.06.06", "title": "Чехия ще спре да приема мигранти от Италия и Гърция по схемата за квотното разпределение"}
{"url": "http://www.novinite.bg/articles/144999/Osvobodiha-vsichki-zadarjani-za-atakata-v-London", "text": "Британската полиция е открила коктейли \"Молотов\" в микробуса, използван от извършителите на атаката в Лондон в събота вечер, предаде БНТ. Междувременно десет задържани във връзка с нападението, са били освободени. Това означава, че всички 12 души, арестувани след атаката, вече са на свобода. Стотици хора се събраха снощи на бдение в центъра на Лондон. Днес в цяла Великобритания паметта на жертвите ще бъде почетена с минута мълчание.", "date": "2017.06.06", "title": "Освободиха всички задържани за атаката в Лондон"}
{"url": "http://www.novinite.bg/articles/145013/Meche-se-kachva-v-avtomobil-v-Kolorado", "text": "Полицейски служители от град в американския щат Колорадо са спасили мече, уловено \"в капана\" на автомобил, в който е попаднало, търсейки храна, предаде Асошиейтед прес.От полицията на Удленд Парк съобщават, че необичайната спасителна акция е организирана след позвъняване на неназована жена, която е докладвала за странни звуци, идващи от автомобила ѝ, пише ДАРИК.Един от пристигналите на мястото служители на реда отворил вратата на возилото, откривайки вътре косматия източник на необичайния шум. Преди да пусне мечето на свобода.От полицията публикували фотографиите онлайн, за да напомнят на гражданите да не оставят храна в автомобили, паркирани в районите, които често се посещават от мечки. Полицаите смятат, че майката на мечето някак е успяла да отвори вратата на автомобила. Когато са се притекли на помощ на попадналото в автомобилния капан мече, служителите на реда чули шум от близките храсти, но не са видели родителката на малкия гладник. При направената няколко часа по-късно проверка в района не са открити следи от животните.", "date": "2017.06.06", "title": "Мече се качва в автомобил в Колорадо"}
{"url": "http://www.novinite.bg/articles/145020/Broyat-na-jertvite-pri-atentata-v-Kabul-dostigna-do-150-dushi", "text": "\r\nБроят на те, загинали в резултат на терористичния  в дипломатическия квартал в  миналата седмица, достигна до 150 души, предаде \"Фокус\", цитирайки Reuters. Атаката, за която все още нито една групировка не е поела отговорност, но която носи почерка на \"Ислямска държава\", е най-смъртоносната в  от 2001 г. насам, пише .\r\nПо-рано се съобщаваше за около 90 загинали и повече от 460 ранени. Камион, натъпкан с експлозиви, се взриви на входа на т.нар. \"зелена зона\" в столицата на Афганистан. Атентатът бе извършен в близост до много посолства, включително българското. За щастие наши сънародници не бяха сред пострадалите, но на сградата бяха нанесени щети.\r\n", "date": "2017.06.06", "title": "Броят на жертвите при атентата в Кабул, достигна до 150 души"}
{"url": "http://www.novinite.bg/articles/145019/Katarskata-aviokompaniya-Katar-earuejz-shte-preustanovi-vsichki-poleti-do-Sauditska-Arabiya", "text": "Катарската авиокомпания \"Катар еъруейз\" ще преустанови всички полети до Саудитска Арабия, Обединените арабски емирства, Бахрейн и Египет. Мярката ще остане в сила да ново нареждане, предаде АП, като цитира изявление на сайта на въздушния превозвач, .Припомняме, че Саудитска Арабия, Обединените арабски емирства, Бахрейн и Египет прекъснаха дипломатическите си отношения с Катар и закриха транспортните връзки с него. Арабските държави обвиниха Катар, че подкрепя терористични групировки в региона.Малкото, но богато и влиятелно емирство отрече тези обвинения. \"Катар еъруейз\" предлага да върне на своите клиенти парите за неизползвани билети. По-рано останалите големи авиокомпании от района на Персийския залив обявиха, че преустановяват полетите си до Катар. Маршрутът Доха-Дубай е популярен сред бизнесмените. Летищата и в катарската столица, и в емирството, освен това са важни транзитни точки за хората, пътуващи между Европа и Азия.", "date": "2017.06.06", "title": "Катарската авиокомпания \"Катар еъруейз\" ще преустанови всички полети до Саудитска Арабия"}
{"url": "http://www.novinite.bg/articles/145028/Bogatash-namira-nachin-da-sledi-vremeto-koeto-decata-prekarvat-na-telefonite-si", "text": "Милиардерът собственик на отбора от НБА - Далас Маверикс, Марк Кюбан сподели наскоро в интервю, че вманиачеността му по технологиите му помага да контролира децата си. Кюбан, който е баща на три деца, управлява не само компаниите си, но и времето, което децата прекарват, използвайки телефоните си, пише Profit.bg. Кюбан има рутери на Cisco със софтуер, който му позволява да засича кои приложения в момента използват децата му и всякаква дейност може да бъде прекратяванa назабавно. Не е изненадващо, че на 13-годишната му дъщеря това никак не й харесва. “Това е минусът да имаш баща, запален по технологиите. Мога да измислям всичките тези неща,” казва Кюбан. Първоначално Кюбан карал децата си да „заработват“ часовете, които прекарват в гледане на Netflix. За всеки час четене те получавали по два часа гледане на Netflix. “Тази такика работеше доста добре, докато една от приятелките на дъщеря ми не й даде паролата си за Netflix,” казва той. “Много бързо успях да засека тази нередност … Опитвам се да съм с една стъпка напред, а това е добре и за мен, защото така съм запознат с всички нови приложение и технологии.” Той прилага подобен подход и със сина си, който в момента заработва часовете си в игра на Minecraft чрез решаване на задачи по математика.“От една страна, ако става по-добър на Minecraft, която може да е интелектуално стимулираща, е страхотно. Не може обаче да гледа тези видеа отново и отново и трябваше да сложим край на това,” казва Кюбан.  “Ако гледа математически видеа или решава задачи, може да си спечели време да гледа видеа на Minecraft”, казва Кюбан.", "date": "2017.06.06", "title": "Богаташ намира начин да следи времето, което децата прекарват на телефоните си"}
{"url": "http://www.novinite.bg/articles/144973/Slance-nad-cyalata-strana-v-zapadnite-rajoni-shte-prevali", "text": "Атмосферното налягане ще е близко до средното за месеца и ще остане без съществена промяна. Днес ще бъде предимно слънчево. Над западните райони отново ще се развива купеста и купесто-дъждовна облачност и на отделни места там след обяд и привечер ще превали и прегърми. Ще се духа слаб югоизточен вятър. Максималните температури ще са между 26° и 31°, в София около 27°. Това съобщи за Агенция „Фокус“ дежурният синоптик от НИМХ Боряна Маркова. По Черноморието ще е слънчево. Ще духа слаб югоизточен вятър. Максимални температури между 23° и 25°. Температурата на морската вода е 19-21°. Вълнението на морето ще е 1-2 бала.Над планинските масиви на Източна България ще бъде предимно слънчево, докато над тези от Западна ще се развива купеста и купесто-дъждовна облачност и на места привечер ще превали и прегърми. В отделни райони валежите ще са интензивни и значителни по количество. Ще духа слаб юг-югозападен вятър. Максималната температура на височина 1200 метра ще е около 21°, на 2000 метра – около 14°.", "date": "2017.06.06", "title": "Слънце над цялата страна, в западните райони ще превали"}
{"url": "http://www.novinite.bg/articles/144995/Naj-skapiyat-brand-za-2017-godina-e-Google", "text": "Google, Apple, Microsoft, Amazon и Facebook оформят заедно челната петица на най-скъпите брандове в света за 2017 година. Това посочва съвместният годишен доклад на британските компании WPP и \"Кантар Миуорд Броун\", озаглавен BrandZ Top Global 100, предаде Нова телевизия.И тази година тримата медалисти остават непроменени, но пък Amazon регистрира най-голям скок от тях - само за година марката на Безос е успяла да се изкачи от седмо до четвърто място, увеличавайки приходите си с близо 50млн. долара. Общата печалба на петте водещи компании пък съставлява 25% от общите доходите на всички останали 100 бранда, включени в класацията.\"В класацията доминират интернет гиганти, които работят на световно ниво още от първия си ден и са изградени на базата на мощна, новаторска платформа\", коментира резултатите ръководителят на BrandZ от \"Кантар Миуорд Броун\" - Питър Уолш.За да достигнат до финалното класиране, аналитиците са интервюирали нагласите на над 3 млн. клиенти от всяка точка на света и тяхното мнение относно 120 000 марки от 50 страни по света. Различните финансови и бизнес показатели също са били взети предвид при оценката.Основата през 1971 година WPP работи в сферата на рекламата и връзките с обществеността. Тя притежава и фирмата \"Кантар Миуорд Броун\", която се занимава с маркетингови проучвания и предоставя консултантски услуги в областта на брандинг стратегия, разработката и оптимизацията на рекламата и изучаването на пазарната стойност на марката. ", "date": "2017.06.06", "title": "Най-скъпият бранд за 2017 година е Google"}
{"url": "http://www.novinite.bg/articles/144978/Bez-zaplati-ot-fevruari-sa-rabotnicite-ot-fabrikata-za-olio-v-Dolna-Mitropoliya", "text": "\r\nРаботници от фабрика за производство на олио в Долна Митрополия останаха с неплатени заплати и с непрекратени трудови договори, след като предприятието спря работа и се оказа без ръководен екип. В Плевенския окръжен съд върви дело за откриване на процедура по несъстоятелност на дружеството, което има непогасен кредит към банка за голяма инвестиция, предаде БНТ.\r\n\r\nОт началото на май всяка сутрин работници чакат пред входа на завода. Те не са съкратени, но не могат да влязат в предприятието, тъй като е заключено и не работи. Няма и кой да уреди трудовите им правоотношения, защото двамата директори са освободени още през април.\r\n\r\n\r\nСъдът е назначил предварителен временен синдик, който обаче няма правомощия да прекратява трудови договори. По данни на плевенската инспекция по труда 44 са работниците с неуреден досега статут. Средният им стаж в същото предприятие е около 25 години. На някои остават броени месеци до пенсиониране, има и семейства. За последно са получили аванси през февруари.\r\n\r\n\r\nОт инспекцията по труда казаха, че служебно могат да се прекратят трудовите правоотношения на работниците. Заявления за това досега са подали 24-ма. Те ще могат да получат дължимите заплати от Фонда за гарантиране на вземанията, само ако съдът обяви дружеството в несъстоятелност преди да изтекат 3 месеца от датата, на която са освободени.\r\n\r\nПри последната рутинна проверка на трудовите инспектори в завода в края на миналата година не е имало никакви проблеми, твърди Петков. Първите сигнали дошли през април и били последвани от незабавна проверка, завършила с административно наказание.\r\n", "date": "2017.06.06", "title": "Без заплати от февруари са работниците от фабриката за олио в Долна Митрополия"}
{"url": "http://www.novinite.bg/articles/144979/Dneven-horoskop-za-6-yuni", "text": "\r\nОвен\r\nДенят е идеален за започването на нови, големи проекти, особено ако те включват важни документи или дела. Умът ви е на правилното място, за да се погрижите за всичко, със сериозността, която е нужна.\r\nТелец\r\nВашият социален живот е във възход, така че вижте дали можете да убедите няколко души да захвърлят всичко и да отидете да се забавлявате. Можете да вдигате настроението на хората около вас с лекота.\r\nБлизнаци\r\nДнес се чувствате добре, така че просто излезте и направете нещата. Възползвайте се максимално от положителната енергия, с която сте заредени днес. Предстои ви нещо голямо и ново.\r\nПредставителите на останалите зодии могат да намерят дневния си  \r\n", "date": "2017.06.06", "title": "Дневен хороскоп за 6 юни"}
{"url": "http://www.novinite.bg/articles/144982/Dvama-bratya-varnaha-golyama-suma-pari-i-dokumenti", "text": "\r\nГоляма сума  и  върнаха на собственика двама шестокласници от средно училище „Сава Доброплодни\" в Шумен. Момчетата сами издирили собственика на портфейла, предаде БНТ.\r\n\r\nСлед училище двамата братя решили да си купят сладолед, когато на оживена улица видели портмоне, паднало до автомобил.\r\n\r\n\r\nКогато го открили и се убедили, човекът е същия от снимката на личната карта, му предали портмонето.\r\nПреди дни класът на Бойчо и на Живко получил училищния приз за доблест, а сега всички се гордеят с двамата братя.\r\n\r\nТрогнат от доблестната постъпка на момчетата, собственикът на портфейл направил дарението на семейството им.\r\n", "date": "2017.06.06", "title": "Двама братя върнаха голяма сума пари и документи"}
{"url": "http://www.novinite.bg/articles/144988/Zdravnata-kasa-nyama-da-ostanat-bolnici-bez-pari", "text": "Няма да останат болници без пари, увери в ефира на bTV подуправителят на Здравната каса д-р Димитър Петров.По думите му около 20 юни ще има заседание на Надзорния съвет и се очаква буфер. Всички резерви, които се очертават, ще бъдат разпределени там, където е отчетена надлимитна спешност, каза д-р Петров.Той прогнозира, че за второто тримесечие ситуацията ще се стабилизира.Касата е разпределила това, което е договорено в бюджета и Националния рамков договор, който е подписан с Лекарския съюз, изтъкна още подуправителят на НЗОК.„Догорили сме 137,2 млн. лв. месечно за болниците. При разпределението обаче има заложен буфер от 3%, който е около 4 милиона и не е даден предварително в бюджетите на болниците. Те ще го усвоят, но не го виждат. Така че остават около 133 милиона”, посочи той.„В тези 133 милиона има т. нар. дейности, които не са в никакви лимити, плащаме ги толкова, колкото са извършват – там са химиотерапията, лъчелечението, ражданията, дейностите по новородените, хемодиализата, интензивните грижи.  Тези дейности нарастват главно по отношение на химиотерапията и лъчелечението – от 30 са станали 35 милиона, поради което другата компонента от 107 милиона е намаляла на около 101-102”, обясни д-р Петров.Той не приема критиките, че Касата се държи неадекватно.„Докато бюджетът е същият, ние няма откъде допълнително да финансираме тази дейност. Освен това тези стойности са договорени с Лекарския съюз”, изтъкна д-р Петров.", "date": "2017.06.06", "title": "Здравната каса няма да останат болници без пари"}
{"url": "http://www.novinite.bg/articles/144989/Kircho-Kirov-Kiberprostranstvoto-aktivno-se-izpolzva-za-organizirane-na-teroristichna-dejnost", "text": "Киберпространството активно се използва за организиране на терористична дейност. Това каза в предаването „Тази сутрин” по bTV бившият директор на Националната разузнавателна служба Кирчо Киров.„Мерките за сигурност трябва да способстват за свободата. Няма начин тези мерки да не засегнат част от индивидуалната свобода на гражданите, но те са в полза на свободата на обществото”, коментира той.По думите му една от целите на терористичните организации спрямо цивилизования свят като че ли е постигната – да създадат напрежение и психоза.„Британските специални служби наблюдават над 20 000 души, работи се по конкретни разработки за 3000 души. Това са огромни мащаби, не е възможно на всеки потенциален терорист и престъпник на главата му да виси оперативен работник или офицер”, отбеляза още бившият директор на разузнаването.Специалните служби трябва да работят така, че да създават силни мрежи от информатори в тези среди, категоричен беше Киров.Решението на НАТО да се включи колективно в коалицията, предвождана от САЩ, означава, че България практически става член на тази коалиция и от тази гледна точка се превръща в цел, подчерта той.Освен това от 1 януари България поема председателството на ЕС, което поставя България в центъра на световното внимание. От тази гледна точка не трябва да се съмняваме, че бъде и в центъра на терористичните структури, заяви Киров.", "date": "2017.06.06", "title": "Кирчо Киров: Киберпространството активно се използва за организиране на терористична дейност"}
{"url": "http://www.novinite.bg/articles/145007/Katar-e-platil-otkup-ot-1-mlrd-dolara-za-osvobojdavaneto-na-pohiteni-v-Irak", "text": " е платил  от 1 млрд. долара за освобождаването на  в Ирак членове на кралското семейство. Парите били предадени на силите за сигурност на Иран и на групировка, свързана с „Ал Кайда“. Именно това действие на управляващите в Доха е причина седем арабски страни да скъсат дипломатическите си отношения с , пише британският вестник \"Financial Times\", цитирано от НОВА.Изданието се позовава на източници, запознати със ситуацията. Саудитска Арабия, Египет, Обединените арабски емирства, Бахрейн, Либия, Йемен и Малдивската република пък обясниха демарша си с обвинения, че Доха подкрепя дейността на терористични групировки в Иран.Според командири на въоръжени групировки и правителствени представители на държави от региона, Катар е платил за освобождаването на 26 члена от катарското кралско семейство в южен Ирак и на „50 въоръжени лица, пленени от джихадистите в Сирия“.Сделката била извършена през април.През декември 2015 г. неизвестни похитиха катарски ловци на соколи от лагер в пустинята Наджаф в едноименната провинция, граничеща със Саудитска Арабия. По данни на източник на РИА-Новости в иракската полиция сред похитените имало представители на управляващото семейство в Катар.Преговорите за освобождаването на заложниците между Доха, Иран и ливанското проиранско движение „Хизбола“ се водили повече от година. На 26 април ловците бяха освободени и предадени на катарския посланик в Ирак. ", "date": "2017.06.06", "title": "Катар е платил откуп от 1 млрд. долара за освобождаването на похитени в Ирак"}
{"url": "http://www.novinite.bg/articles/145035/Maj-napadna-policaj-v-centara-na-Parij-VIDEO-SNIMKI", "text": "Стрелба в центъра на Париж. Местни медии съобщават, че в непосредствена близост до катедралата \"Нотр Дам\" полицай е стрелял по човек, който се е опитал да го нападне с чук, предаде Нова телевизия.Свидетели съобщават, че катедралата е под блокада и на никого не се позволява да влезе или да напусне молитвения дом.Към мястото на инцидента са изпратени допълнителни сили на реда, а властите призовават всички, които могат, да избягват района на катедралата. ", "date": "2017.06.06", "title": "Мъж нападна полицай в центъра на Париж (ВИДЕО/СНИМКИ)"}
{"url": "http://www.novinite.bg/articles/144994/Kandidatka-za-Mis-Silikon-studentka-po-bogoslovie", "text": "Духовници от Богословския факултет към Софийския университет се възмутиха от факта, че тяхна студентка по „Теология” участва в конкурса „Мис Силикон 2017”. Става въпрос за участничката Илона Попова, която стана трета подгласничка, информира Нова телевизия. „От факултета дори ми се обадиха да ми кажат да не участвам в предаването, за да не се раздухва темата. Доколкото знам, отвореното писмо до медиите и събраната подписка срещу мен са анонимни. Нещо, което е толкова жалко. Писмото е написано по толкова гнусен начин. Те дори са си позволили да цитират Библията. Не съм виждала подобен цирк, не съм знаела, че съм заобиколена от такива хора три години. Наричала съм ги мое семейство”, каза в „Здравей, България” Илона Попова.„Имам приятелка, която се разболя от рак и отрязаха и двете й гърди. Това ме разтресе. Мотивът ми да участвам в конкурса е, за да й помогна, защото наградата е ваучер, с който може да се сложат импланти”, поясни студентката.„Мис Силикон” не е конкурс за показване на бюст, а е с благородна кауза, а именно - да се помогне на жени в нужда. Нито една от участничките не е взела и стотинка за това нещо”, каза още Илона.„Баба ми е в болница и в момента плаче. Заради тези сълзи ще ги спукам. Това са едни фалшиви псевдоморалисти. Искам да ме оставят на мира. Ще си търся правата до последно, защото не съм направила нищо лошо. По никакъв начин не съм уронила авторитета на Богословския факултет или църквата за разлика от някои духовни лица, които мисля, че ги видяхме”, заяви Илона Попова. ", "date": "2017.06.06", "title": "Кандидатка за \"Мис Силикон\"-  студентка по богословие"}
{"url": "http://www.novinite.bg/articles/144974/Nyama-opasnost-za-jitelite-na-Shishmanci-prodaljava-obache-gaseneto-na-pojara-v-ekozavoda", "text": "Няма опасност за населението в село Шишманци, продължава гасенето на пожара в завода за пластмасови отпадъци край селото. Това съобщи за Радио \"Фокус\" кметът на Община Раковски Павел Гуджеров във връзка с пожара в завода край селото, който възникна на 2 юни. Той увери, че въздухът се замерва ежедневно от Изпълнителна агенция по околна среда с мобилни лаборатории.„Вчера, в събота и в неделя включително се наблюдаваше една много сериозна димна мъгла в село Шишманци, което е изключително неприятно. Важно е да се каже, че във въздуха има цяноводород, като той е под прага на допустимост, но все пак го има“, коментира Павел Гуджеров. Кметът на Раковски уточни, че една от вероятните причини за пожара може да е мълния, но причината за възникването му ще се изяснява от компетентните органи след потушаването му.", "date": "2017.06.06", "title": "Няма опасност за жителите на Шишманци, продължава обаче гасенето на пожара в екозавода"}
{"url": "http://www.novinite.bg/articles/145005/Tretiyat-atentator-v-London-e-razkrit", "text": "Стана ясна самоличността и на третия терорист от Лондон. Той се казва Юсеф Загба и е роден през 1995 г., пише в. \"Кориере дела\", цитиран от Ройтерс, пише НОВА.Баща му е мароканец, а майка му - италианка. Роден е в Мароко. През март 2016 г. е арестуван на летището в Болоня, докато се опитвал да се качи на самолет за Турция и оттам да отиде в Сирия. Италианското разузнаване е информирало мароканското, че Загба е подозрителен и често пътува. Подобно предупреждение е отправено и до британското разузнаване. Родителите на Загба са живели известно време в Мароко, а после са се разделили и майката се прибрала в Италия. Сега живее в провинция Болоня. Синът й няколко пъти е пътувал от Мароко до Италия, за да се види с нея.  През март 2016 г., след като бил арестуван, той бил обвинен в международен тероризъм, но това обвинение не било доказано. Въпреки това Италия го включила в списъка на хората, представляващи риск за сигурността.За последно е живял в Лондон, където е работил сезонна работа в ресторант.  ", "date": "2017.06.06", "title": "Третият атентатор в Лондон е разкрит"}
{"url": "http://www.novinite.bg/articles/144998/Sruti-se-skele-za-sanirane-na-blok-v-Blagoevgrad", "text": "Скеле за саниране на блок се срути в Благоевград и едва не затрупа десетки работници. Пострадали няма, но щетите по готовата фасадата са сериозни. Конструкцията рухнала от 12-ия етаж тази сутрин. По пътя си отнесла климатици, мазилка и прозорци, предаде Нова телевизия.Скелето било разхлабено от работниците, за да го преместят. Пожарна спря електрозахранването на блока. Санирането е с пари от Националната програма.Очаква се щетите и повторното саниране да бъдат поети от фирмата-изпълнител.„Случи се, аз бях в гръб, случи се изведнъж некакъв шум и имам чувството, че земята се разтресе и погледнах след това нататък скелето паднала. Има щети на климатици и на фасадата, която е направена. Грешка на работници, не можеш да сваляш скеле и да го разхлабиш от всички възли на сградата”, разказа Тодор Попов, домоуправител на санирания блок.„Видях, че скелето тръгна отгоре-надолу и това беше. 2 минути преди това слязоха от скелето. Не мога да кажа каква е причината”, обясни Ивайло Гиздов, работник от саниращата фирма.  ", "date": "2017.06.06", "title": "Срути се скеле за саниране на блок в Благоевград"}
{"url": "http://www.novinite.bg/articles/145009/Naprejenie-v-sistemata-na-MVR", "text": "В системата на МВР зрее страхотно напрежение. Това каза заместник-председателят на БСП Кирил Добрев по време на пресконференция в централата на партията, предаде Агенция „Фокус“.Според Добрев се очакват дори стачни действия.„Всичкото това заради липсата на елементарни условия на работа, заради изключително ниското заплащане. Заради това, че предизборните обещания не се изпълняват и че на системата не ѝ достигат между 100 и 1500 човека недокомплект\", коментира заместник-председателят на БСП. По думите му не става въпрос за чиновници в системата, а за \"хора на улицата\".\"Момчета, които трябва да охраняват реда в страната“, уточни Добрев. Според Кирил Добрев, когато управляващите говорят за контрабанда и се хвалят, не може да не се спомене, че новата контрабанда е именно трафикът на хора. „Всеки един от задържаните твърди, че е платил между 3 и 6 хил. евро. Вие сметнете хората, които са минали и за какви контрабандни средства става въпрос\", подчерта още Добрев.", "date": "2017.06.06", "title": "Напрежение в системата на МВР"}
{"url": "http://www.novinite.bg/articles/145014/Jecho-Stankov-Shte-izberem-naj-sigurniya-za-horata-variant-za-svobodni-ceni-na-toka", "text": "\r\nПри либерализирането на енергийния пазар на първо място ще са интересите на потребителите. Това заяви зам.-министърът на та  по време на конференцията \"Превенция на проблемните плащания в ютилити сектора\", организирана от Новините Груп. По думите му, либерализацията се случва постепенно поради няколко факта, но дотук вече е постигнато много, пише iNews.bg.\r\n\"Вече работи независима електроенергийна борса. Миналата година в страната са санирани 116 сгради в 32 общини за над 20 млн. лева. Правителството е твърдо намерено да продължи тази политика\", заяви Станков.\r\nТой подчерта, че енергийната ефективност не води просто до по-добри условия за живот, но намалява и разходите на хората и бизнеса и така се ограничават проблемните плащания в ютилити сектора. \"Ключов документ по пътя към либерализацията е един доклад на Световната банка - път, който трябва да извървим.\r\nВсичките тези стъпки ще направим при едно условие - да защитим интереса на потребителите\", отбеляза зам.-министърът. Станков подчерта, че работни групи ще обсъдят различни варианти и сценарии, за да се избере най-правилният. \"От страна на Министерство на та сме отворени към всякакви предложения\", посочи още Станков.\r\n", "date": "2017.06.06", "title": "Жечо Станков: Ще изберем най-сигурния за хората вариант за свободни цени на тока"}
{"url": "http://www.novinite.bg/articles/145016/KEVR-Pod-tejak-korporativen-natisk-sme-no-uspyavame-da-zashtitim-potrebitelite", "text": "\r\nПревенцията на проблемните плащания е важен проблем, който трябва да намери своето разрешение. Трябва постепенно да дадем възможност на всички свои граждани да могат да плащат разходите в ютилити сектора. Конфликтът е цени - покупателна способност. Какво е решението - баланс на интересите на страните. Това заяви председателят на Комисията за енергийно и водно регулиране ()  по време на конференцията \"Превенция на проблемните плащания в ютилити сектора\", организирана от \"Новините Груп\", пише iNews.bg.\r\nТой отбеляза, че та на ръководената от него институция при ценообразуването е да намалява и премахва изкривяванията на пазара на тези усуги. \"Например, до 2015 г. се изкупуваше всичката конегеративна енергия (токът от когенерациите на топлофикациите – бел.ред.) без това да е необходимо за системата. Само за това НЕК плащаше 650 млн. Лева, отбеляза Иванов. След като регулаторът ограничи това изкупуване, сега тези разходи са за 414 млн. лева. По този начин НЕК възстановява финансовата си стабилност.\r\nДруг проблем – от ВЕИ-тата се изкупуваше енергията през цялата година, когато това дори не е необходимо.  цели намалява тарифните деформации в сектора. Кроссубсидирането, което съществува между топлинната и ел енергия от когенерациите. Това не среща съгласието на Топлофикациите, но е в интерес на потребителите, обясни още Иванов.\r\nТой обяви, че чрез промяна на правилата за търговия с ел. енергия и създаването на енергийна борса на 16 януари 2016 година търговията върви вече на пазарен принцип. \"Скоро ще се въведе търговия на ток и в рамките на деня\", допълни той.\r\n\"Нашите решения са от дългосрочна полза за потребителите - чрез въвеждане повсеместно на пазарни принципи. Така се гарантира устойчивост на цените\", заяви още доц. Иванов. По думите му принципите при определянето на цените от страна на регулатора са стриктно спазване на нормативната уредба. Решенията трябва да бъдат справедливи и прозрачни. Всички решения могат да бъдат видени при нас, посочи още той.\r\nНай-често всички са недоволни от нашите решения, тъй като се стремим да намерим баланс на всичките интереси. Няма нито едно дружество, което да е доволно от решенията на КЕВР. Вълко Червенков се е върнал в българската енергетика, казват от едно дружество, искащо пореден скок от 20 % на ел.енергията, каза Иванов.\r\nПредседателят на  отбеляза, че цените трябва да зависят от стойността на услугата. Но при забавяне на увеличение, НЕК изпадна в технически фалит. В момента НЕК има вече печалба от 30 млн. Лева. Устойчивост на услугите - трябва да се погрижим и за финансовата стабилност на дружествата, които предлагат тези услуги. Комисията винаги е под силен корпоративен натиск за повишаване на цените. От друга страна са потребителите. Такъв натиск внушава у хората усещането че цените на ток, парно и вода могат да намаляват - което противоречи на икономическата логика, обясни шефът на регулатора. Той допълни и че такъв натиск създава и недоверие у гражданите към институцията КЕВР.\r\nТрето - очевидно че такъв натиск пречи на регулатора да осъществява работата си спокойно. Що се отнася до произведените фалшиви новини за двете решения за повишаване на цената на газа от тази година - от 1 януари и от 1 април, че с първото решение цената е умишлено задържана заради изборите. Но цената на газа се актуализира на 1-во число на тримесечието. Регулаторът не може да се намества в ценооразуването - ние единствено проверяваме дали цената отговаря на Наредба №2 за определяне на цената. Можем да се намесим само, ако има надвзет приход от \"Булгаргаз\", да регулираме това в цената през следващия период.\r\nПрез първото тримесечие  спести на потребителите 27 млн. лв., отбеляза Иванов. И обясни, че за цената от 1 април вече е нямало никаква възможност за задържане, тъй като беше изчерпан надвзетият приход на \"Булгаргаз\". А паралелно с това имаше скок на цените на световните борси. Съгласно договора в ценообразуването на природния газ присъстват цените на съпътстващите горива като газьол мазут и т.н. - не можехме нищо повече да направим, обясни Иванов.\r\nТой припомни, че 97,4% от природен газ у нас е внос, а България не може да влияе върху международните цени. Предстои либерализиране и на газовия пазар - до две години всички играчи трябва да излязат на свободния пазар, а пълната либерализация трябва да стане до пет години - както и по искане на Еврокомисията.\r\nТогава  вече няма да влияе върху цените на продукта, а само върху цените за пренос по мрежите. Допълнително ще определя и добавката Отговорност към обществото. Ще продължим да издаваме лицензи и да извършваме контрол върху свободния пазар.;\r\nМерки за защита на уязвимите потребители са нужни, стана ясно още от думите на Иванов. Трябва тези хора да бъдат във фокуса на вниманието - но като правна мярка в социалното министерство. Съгласно третият енергиен пакет - всяка страна от ЕС трябва да подсигури уязвимите групи преди да пристъпи към пълна либерализация на пазара. Два вида мерки - финансови мерки и нефинансови - непряко заплащане. Става дума за енергийно уязвими потребители, а не за енергийно бедни. за тях всички комунални мерки са проблемни.\r\nУязвимите - това са хора с 90 процента липса на работоспособност. Семейства с деца с увреждания, които имат нужда от външна помощ. Единият вариант за това е въвеждането на разсрочено плащане. Друг вариант е всички да плащат някаква добавка, с която да се помага на енергийно уязвимите. Но така ще се разшири самата група на уязвимите. \r\nТрети вариант е подпомагане чрез държавния бюджет. За това ще са необходими около 140 млн. лева, които да се изплащат от бюджета чрез социалното министерство.\r\n", "date": "2017.06.06", "title": "КЕВР: Под тежък корпоративен натиск сме, но успяваме да защитим потребителите"}
{"url": "http://www.novinite.bg/articles/145015/Darjavata-obeshtava-adekvatni-vodni-uslugi-i-za-bednite", "text": "\r\nМинистерството на регионалното развитие и благоустройството (МРРБ) работи по Национална стратегия за ВиК сектора осигуряването на адекватни водни услуги на справедлива цена за населението, пише iNews.bg. Една от целите е да се реши проблема със заплащането на питейната вода от страна на социално уязвимите групи, макар проблемните плащания в ютилити сектора да не са в ресора на регионалното ведомство. Това каза зам.-министърът на регионалното развитие и благоустройството  по време на конференция \"Превенция на проблемните плащания в ютилити сектора\" в \"Интер експо център\" в София.\r\nНа събитието присъстваха председателят на Комисията за защита на потребителите , председателят на  Иван Иванов, зам.-министърът на енергетиката Жечо Станков и зам.-омбудсманът Диана Ковачева.\r\nКрумова призна, че МРРБ не е страна по проблемните плащания, но в Националната стратегия за ВиК сектора, която се създава с помощта на Световната банка, ще създаде модел за адекватни водни услуги на всички български граждани, включително и на най-бедните, които са част от проблемните плащания.\r\nЗам.-регионалният министър посочи, че се увеличава броят на населените места в страната с лошо водоснабдяване, че продължава проблемът със загубите на питейна вода. Освен това съществува обществено недоволство, че цената, която гражданите плащат за водата, не е справедлива спрямо качеството на услугата, която получават.\r\nПо повод неизбежното и предстоящо поскъпване на питейната вода заради големите инвестиции, които ще бъдат вложени в сектора, Крумова отбеляза: \"Най-важното нещо на една такава промяна е да запази правата на уязвимите групи\".\r\nЗам.-министърът разчита тази конференция да даде решения за добри модели и практики.\r\n", "date": "2017.06.06", "title": "Държавата обещава адекватни водни услуги и за бедните"}
{"url": "http://www.novinite.bg/articles/145001/Lipsva-li-grija-za-psihichno-bolnite-u-nas", "text": "\r\n\r\n\r\n\r\nДиректорът на Специализираната болница по психиатрия „Св. Иван Рилски” д-р Цветеслава Гълъбова смята, че най-големият проблем на болното ни общество не са психично болните, защото те имат повече проблеми, отколкото създават проблеми. У нас рисковете от агресивно поведение на такива болни са по-големи, отколкото в други страни, защото няма система, която да подпомага грижата за такива пациенти, предаде БНТ.Доктор Гълъбова заяви:Доктор Гълъбова даде пример с атентатите по света, при които психично здрави хора стават нападатели, терористи. Според нея рискът да те нападне психично здрав на улицата е много по-голям, отколкото да те нападне психично болен. Тя цитира изследване на доц. Велинов, което показва, че едва 6% от психично болните извършват противоправни деяния и едва 3% от тях са тежки противоправни деяния.Психиатърката обърна внимание на лошите условия в психиатричните болници и на факта, че за психичните болести, единствено, няма клинични пътеки. Според нея психичните пациенти не трябва да се лекуват чрез изолация, а поставени в подходящи условия.", "date": "2017.06.06", "title": "Липсва ли грижа за психично болните у нас?"}
{"url": "http://www.novinite.bg/articles/145024/Nov-zamestnik-direktor-za-Agenciya-Mitnici", "text": "Министърът на финансите  назначи  за заместник-директор на Агенция „Митници“. Той е предложен от а на агенцията Георги Костов и заема мястото на Божидар Алексов, съобщават от финансовото ведомство, пише NOVA.Юлиан Мирков е магистър по „Стопанска логистика“, придобита в УНСС. Той работи в системата на Агенция „Митници“ от септември 2004 г., като през годините е заемал различни длъжности.До момента е заместник-началник на Митница „Столична“, а от юни 2015 г. до януари 2016 г. е оглавявал Митница „Свиленград“.Мирков има опит и в областта на митническото разузнаване и разследване. ", "date": "2017.06.06", "title": "Нов заместник-директор за Агенция \"Митници\""}
{"url": "http://www.novinite.bg/articles/145026/Uvelicheniya-na-pensiite-do-kraya-na-godinata", "text": "Около 800 хиляди пенсионери или близо 40% от българските пенсионери ще получават минималната пенсия за стаж и възраст към 1 октомври, когато размерът й ще бъде увеличен на 200 лева, съобщи социалният министър Бисер Петков по време на заседанието на тристранния съвет, пише ДАРИК.Социалните партньори обсъдиха двустепенното вдигане на минималната пенсия на 180 лева от 1 юли и на 200 лева от началото на октомври. Общият допълнителен разход за бюджета на НОИ за двете увеличения ще бъде в размер на 100 милиона лева, като парите ще бъдат осигурени от преизпълнението на приходите във фонд \"Пенсии\", което към април е на стойност от 104 милиона лева.Ръстът на минималната пенсия за стаж ще се отрази и върху размера на минималните пенсии за инвалидност. Така минималната пенсия на хората с над 90% намалена работоспособност ще нарасне от 185 на 230 лева през октомври.", "date": "2017.06.06", "title": "Увеличения на пенсиите до края на годината"}
{"url": "http://www.novinite.bg/articles/144996/Majat-zaplashval-prezidenta-i-Korneliya-Ninova-Imam-pravo-da-pritesnyavam-politicite", "text": "Кандидатът за държавен глава от последните президентски избори Кемил Рамадан е авторът на заплахите, отправени към Корнелия Нинова и Румен Радев чрез SMS-и. В ефира на „Здравей, България” Рамадан обясни постъпката си, заради която прекара и известно време в ареста.„Когато един политик не си върши работата, аз имам право да му се бъркам в нещата и да го притеснявам денонощно. И не само аз, а всички български граждани”, категоричен бе бизнесменът.Той прибегнал до писане на текстови съобщения, след като лидерът на БСП Корнелия Нинова неколкократно не отговорила на обажданията му.„Тези хора трябва да се опомнят, защото са се самозабравили”, коментира още Рамадан. ", "date": "2017.06.06", "title": "Мъжът, заплашвал президента и Корнелия Нинова: Имам право да притеснявам политиците"}
{"url": "http://www.novinite.bg/articles/145030/ViK-Tryabva-da-ima-socialno-podpomagane-ne-samo-za-otoplenie", "text": "\r\nТемата за бедност в сектора на  услугите е постоянно на дневен ред. Това заяви Иван Иванов, председател на Българската асоциация по водите (БАВ) по време на презентацията си на конференцията \"Превенция на проблемните плащания в ютилити сектора\", организирана от \"Новините Груп\". Според думите му, въпреки опитите на сектора от 15 години да се въведе социално  на уязвимите групи, това не се случва. А е изключително важно. Според Иванов нивото на събираемост на  операторите период 2009 - 2014 г. е 86%, според доклад на КЕВР. Друг доклад - сравнителен анализ на самите  оператори, сочи сходни данни, пише iNews.bg.\r\nСъбираемостта на фактурираните услуги е средно е 85 на сто, докато в Западна Европа този процент е 97 на сто. Най-добра е събираемостта в Русе, а в Добрич - най-лоша. А в цените се залага 100% събираемост, но това ниво не се постига, подчерта Иванов. \r\nНивото на загуби в мрежата е друг основен проблем на ВиК-операторите. Неотчетеното водно количество са не само физически загуби по мрежите, а и търговски загуби - кражби, липса на водомери и т.н Които също са част от несъбраните задължения, посочи още Иванов. \r\nНа фона на тези числа излизат данните за необходимите инвестиции - според не съвсем официалните данни - за привеждането на отрасъла в нормално експлоатационно състояние са необходими 12 млрд. лева. Те трябва да дойдат през цените на Вик-услугите, обясни председателят на БАВ.\r\nЗа да заработи по-добре ВиК-секторът, са необходими и промени и допълнения в нормативната уредба. \"В момента законодателната база в отрасъла е Законът за водите, но е необходим специализиран закон за  сектора\", отбеляза още Иванов. Реалната невъзможност за прекъсване на водоснабдяването влияе върху ниската събираемост. Към това трябва да се прибави и бавното съдебно производство. Сметките на  операторите са толкова малки, че бавно се натрупва критичната маса, за да се пристъпи към принудително събиране на вземанията, обясни още той. \r\nИндивидуалните клиенти и етажната собственост - това е най-големият проблем, подчерта Иван Иванов. И поясни, че става дума за изразходваната вода извън собственото жилище. \"Трябва да се търси нов режим между  операторите и етажната собственост. На много места липсват целенасочени усилия за събиране на вземанията. Не на последно място е политическата намеса в отрасъла и мотивиране на  операторите да не бъдат агресивни към събиране на вземанията по отношение на някои обществени слоеве\", каза председателят на БАВ. Според него, на фона на тези причини, трябва да се направи по-лесен режим за прекъсване на водоснабдяването при системно неплащане на задълженията. \r\nПо отношение на кражбите той подчерта дебело, че това е огромен проблем за ВиК-дружествата. \"Цели групи крадат вода. А в същото време имотният регистър не съответства на базата данни. ВиК-операторът трябва да има взаимоотношение към етажната собственост, а не с отделните собственици. За това е необходима промяна в Наредба 4\", обясни още Иванов.\r\nСред другите предложени мерки е внасяне на ДДС след получено плащане, за да остане финансов ресурс за инвестиции и евентуално въвеждането на по-ниска ставка ДДС върху тези услуги, каквато практика бе въведена в Румъния. Другото е поощряване на добри практики за обръщане към колекторски фирми. Прекратяване на толерантно отношение към определени групи, които целенасочено не плащат тази услуга, също трябва да бъде основен акцент в борбата срещу кражбите, отбеляза Иванов. Като пример той посочи софийския квартал \"Филиповци\", където годишно се потребява 1 млн. кубически метра вода, която не се плаща.\r\n", "date": "2017.06.06", "title": "ВиК: Трябва да има социално подпомагане, не само за отопление"}
{"url": "http://www.novinite.bg/articles/144997/Izsledvane-Balgarite-sa-umereno-pozitivni", "text": "Българите са умерено позитивни, сочи ново изследване на Института по психология на БАН, предаде бТВ.„Българите са нормално удовлетворени и психически здрави, не изпадат в крайности”, поясни проф. Антоанета Христова. По думите й измерването на щастието зависи дори от климатичните условия в дадената държава и понеже имаме повече слънчеви дни.В същото време обаче 49% от българите са посочили, че са нервни и неспокойни. „Тревожността е свързана с два фактора – с финансовото състояние и икономическото благосъстояние.Голяма част от българите са отчуждени от държавата, което се смята за защитен механизъм.", "date": "2017.06.06", "title": "Изследване: Българите са умерено позитивни"}
{"url": "http://www.novinite.bg/articles/145023/KEVR-Parnoto-poveche-nyama-da-poskapva", "text": "\r\nВъпреки че е възможно от средата на лятото цените на тока у нас да се повишат, това не важи за тарифите за топла вода и парно. Това стана ясно от думите на председателя на  , който участва в конференцията \"Превенция на проблемните плащания в ютилити сектора\", организирана от \"Новините Груп\". Той подчерта, че за вдигане на цените на топлата вода и парното от 1 юли не може да става и дума. И поясни, че топлофикациите вече са получили по-високи тарифи през април, в които е било отразено драстичното  на природния газ, поради което повече нямат право да искат увеличение. Всички останали твърдения Иванов нарече \"фалшиви новини\" и подчерта, че появилите се слухове за ново 18-процентно  на топлоенергията категорично не отговаря на истината, пише iNews.bg.\r\nИма обаче и едно изключение. Поскъпване все пак ще има, но единствено за градовете, където местните топлофикации не работят с газ, а с въглища. Така по-високи цени за топлия душ от 1 юли се очертава да плащат хората в Русе, Сливен, Перник и Габрово. Там, според думите на Иванов, се очертава увеличение на цената с около 15%, според изчисленията на  към момента.\r\nСлед проведеното по-рано днес открито заседание за обсъждане на предложенията за новите цени в енергетиката, които ще бъдат въведени от началото на следващия месец, Иванов отново потвърди, че комисията не възнамерява да приеме предложенията на ЕРП-тата за драстично по-голямо  на тока от това, което предвижда КЕВР. А именно 1.38% средно за страната. \"Комисията ще проведе закрито заседание, на което ще приеме проект на решение за утвърждаване на цените. На 13 юни той ще бъде подложен на обществено обсъждане. Всички енергийни дружества вече са призовани да присъстват на него, за да чуят мнението на всички институции, неправителствения сектор и на гражданите относно техните предложения. В рамките на 2 седмици след това всички заинтересовани ще могат да подадат своите писмени становища, т.е. но 27 юни. На 30 юни Комисията ще излезе с окончателно решение за цената на електрическата и топлинната енергия, както и на природния газ\", обясни Иванов. \r\n", "date": "2017.06.06", "title": "КЕВР: Парното повече няма да поскъпва"}
{"url": "http://www.novinite.bg/articles/145022/MRRB-Pri-27-sanirani-bloka-e-imalo-narusheniya", "text": "\r\nДо момента при изпълнението на програмата за  на панелките са били засичани не едно и две нарушения. Това стана ясно от думите на заместник-министъра на регионалното развитие и благоустройството  по повод срутилото се скеле при изпълнение на такъв проект в Благоевград по-рано днес, пише iNews.bg.\r\n\"При близо 400 завършени сгради по програмата за  и още 597, които са в изпълнение в момента, към края на миналата седмица имахме такива 27 сигнала. Но част от тях не стигат до МРРБ, а до общините, които предприемат съответните мерки, за да бъдат отстранени та\", обясни Крумова, която участва в конференцията \"Превенция на проблемните плащания в ютилити сектора\", организирана от \"Новините Груп\".\r\nТя обаче отбеляза, че част от сигналите за проблеми стигат само до медиите, което не е правилно. Те трябва да бъдат подавани към съответните органи, за да може да се реагира от тяхна страна. \"Разчитаме на активната позиция на гражданите и те да изпращат на нас сигналите, ако имат притеснения по отношение на изпълнението на проектите\", призова Крумова\r\nКонкретно по повод инцидента в Благоевград от днес, зам.-министърът обеща МРРБ веднага да направи проверка. \"Ще я направим. Както и при всеки един от постъпващите такива сигнали, веднага започваме проверка съвместно с общината. Като това е първата стъпка. Ние сме в постоянна комуникация с местните власти. А когато имаме повод да смятаме, че от страна на общината има не достатъчно добро отношение към проблема, извършваме и собствена проверка\", обясни още Крумова.\r\nСпоред нея контролът по изпълнението на проектите за  в близко бъдеще ще бъде увеличени. \"Със сигурност може да се въведат още по-строги мерки по отношение на изпълнението на то. В момента се оценява какви точно да бъдат те\", обясни Крумова.\r\nНо допълни, че реално и към момента всички участници в строителния процес имат своите отговорности. \"Нашите проверки на базата на получени сигнали в голяма степен показват, че всеки един от участниците строители и надзор по принцип изпълнява качествено дейностите си\", каза Крумова. Тя призна обаче, че все пка е имало и отклонения. Но подчерта, че затова има и органи като ДНСК, които правят проверки и когато има основание.\r\n\"Нашите проверки установяват също, че повечето сигнали са за  в хода на изпълнението, т.е. при неприключили проекти за саниране. Които се отстраняват преди завършването на строителните дейности и преди издаването на акт 16\", обясни още Крумова.\r\n", "date": "2017.06.06", "title": "МРРБ: При 27 санирани блока е имало нарушения"}
{"url": "http://www.novinite.bg/articles/145031/Kompaniya-razraboti-naj-barziya-asansor-v-sveta", "text": "Японската технологична компания Hitachi разработи най-бързия асансьор в света. Той достига скорост от 1260 метра на минута, или 75 километра в час, съобщава британският Daily Mail, цитирано от Profit.bg.Рекордната скорост беше записана по време на тест на асансьора във финансовия център CTF - 530-метров небостъргач, разположен в китайския град Гуанджоу. През май съоръжението достигна максимална скорост от 1200 метра на минута, или 72 километра в час като номинална скорост, а сега вече е в окончателната си фаза на регулиране и настройване.Рекордът е записан от китайската агенция, която отговаря за инспекцията и качеството на асансьорите. Тестът е проведен само заради технологичното развитие на асансьорите на Hitachi, като съоръжението ще работи със скорост от 72 км/ч, когато е в експлоатация. Освен най-съвременни технологии за безопасност, асансьорът в CTF разполага и с функция за регулиране на налягането в ушите на пътуващите, за да намали дискомфорта им. Неговата спирачна система е изработена от топлоустойчиви материали, а низходящата скорост на асансьора е 600 метра на минута, или 36 километра в час. В световен мащаб, страната, която може да се похвали с най-бързите асансьори на планетата, е Китай. Там се намират цели пет от попадащите в топ 10 съоръжения.Вижте топ 10 на най-бързите асансьори в света: 1. CTF Finance Center, Гуанджоу, Китай Височина на сградата: 530 метра, Скорост на асаньора: 75.6 км/ч2. Shanghai Tower, Шанхай, Китай Височина на сградата: 632 метра, Скорост на асансьора: 69 км/ч3. Taipei 101, Тайпе, Тайван Височина на сградата: 508 метра, Скорост на асансьора: 61 км/ч4. Yokohama Landmark Tower, Йокохама, Япония Височина на сградата: 296 м, Скорост на асансьора: 45 км/ч5. Burj Khalifa, Дубай, ОАЕ Височина на сградата: 830 метра, Скорост на асаньора: 35 км/ч6. Sunshine 60 Building, Токио, Япония Височина на сградата: 240 метра, Скорост на асансьора: 35 км/ч7. Shanghai World Financial Center, Шанхай, Китай Височина на сградата: 492 м, Скорост на асансьора: 35 км/ч8. China World Trade Center Tower III, Пекин, Китай Височина на сградата: 330 метра, Скорост на асансьора: 35 км/ч9. John Hancock Center, Чикаго, САЩ Височина на сградата: 457 метра, Скорост на асансьора: 33 км/ч10. Jin Mao Tower, Шанхай, Китай Височина на сградата: 421 метра, Скорост на асансьора: 32 км/ч", "date": "2017.06.06", "title": "Компания разработи най-бързия асансьор в света"}
{"url": "http://www.novinite.bg/articles/145032/Zabranyavat-prodajbata-na-dalgove-na-kolektorski-firmi-no-ne-i-uslugite-im", "text": "\r\nДоставчиците на обществени услуги разполагат с достатъчно средства и възможности за да си събират сами дълговете. Затова трябва да им се забрани да продават дългове на клиенти на колекторски фирми, предлага институцията на омбудсмана. Това съобщи заместник-омбудсманът Диана Ковачева по време на конференция \"Превенция на проблемните плащания в ютилити сектора\", която се провежда в \"Интер експо център\" в София, пише .\r\nНа събитието присъстваха председателят нао Комисията за защита на конкуренцията Димитър Маргаритов, председателят на КЕВР Иван Иванов, зам.-министърът на енергетиката Жечо Станков и зам.-министърът на регионалното развитие Малина Крумова.\r\n\"Системата трябва да е чувствителна към нуждите на уязвимите групи, защото бедните хора не трябва да губят и достойнство. Проблемните плащания са системен проблем у нас, който не може да се решава с отделни мерки. Най-вежният проблем е този за защитата на правата на уязвимите потребители. Голямата цел на човечеството е справянето с бедността, тя се подкрепя от ООН, от Европейската комисия, трябва да е цел и на българската държава\", посочи в словото си Ковачева.\r\nТя припомни, че  си остава най-бедната в ЕС, а от Еврокомисията бе посочена и като енергийно най-бедната.\r\nБроят на жалбите към омбудсмана расте, по над 20 жалби срещу монополисти, манки и компании за услуги, свързани с проблемни плащания, постъпват всеки ден при обществения защитник, съобщи бившият правосъден министър, сега заместник на Мая Манолова.\r\nДосега от началото на годината са подадени 1800 такива жалби за нарушени граждански права при просрочени задължения, при които дори се касае за много малък дълг, набъбнал до неузнаваемост и коствал жилището на осъдения.\r\nКовачева изброи основните причини, за да се стига до там хората да бъдат осъдени за ползвани услуги и докарани до дъното. Това са на първо място бедността у нас, липсата на потребителска култура, несъвършеното законодателство и възползването на доставчиците на услуги от всички тези несъвършенства и празноти.\r\nСред уязвимите групи, които стават най-често жертва на компаниите за услуги и колекторските фирми, пък са възрастните хора, семействата с деца с увреждания, а също и работещите бедни, които са съществена част от обществото, каза зам.-омбудсманът.\r\nТя подчерта, че обществените услуги са такива, че хората не могат да се откажат от тях. Електричеството, водата, топлината и телефоните, са услуги на цивилизования свят, хората се нуждаят от такива качествени услуги, които да са на справедливи цени, допълни Ковачева.\r\nПо думите у проблемните плащания идват, когато хората не са информирани, не четат договорите си, когато изпитват временни затруднения и не знаят към кого да се обърнат за разсрочване на дълга. Обръщат се към омбудсмана, когато вече са осъдени и са изпаднали в пълна безизходица.\r\nИнституцията на обществения защитник е констатирала множество лоши практики към доставчиците на услуги, а също и към колекторските фирми, на които те са прехвърлили дълговете на потребителите. Тя даде като пример случай, при който дългът от 20 лв. - нараства на 110 лв.\r\nКовачева припомни успехът на омбудсманската институция с приетите от парламента законодателни предложения, които обаче не били достатъчни и затова се инициират нови промени.\r\n\"Голям успех е отпадането на правото на арбитражните съдилища да разглеждат потребителски спорове е голям успех. Така се въведоха и изисквания към арбитражите, като ги задължиха да водят регистър. Проблемите, които остават, обаче не са малко\", смята заместник-омбудсманът и описа най-фрапиращите нарушения с потребителски дългове към \"Топлофикация\" София.\r\nКовачева съобщи още, че от април Съдът в  е постановил решение за Словения, с която страната е била осъдена за нарушаване на правата на гражданин, чието жилище е било продадено заради потребителски дълг. Сега държавата трябва да обезщети ищеца-длъжник с над 85 000 евро, като заплати и вкички разходи по делата.\r\n\" също предстои да бъде осъдена\", предупреди бившият правосъден министър. И изреди като причини: Непосилни високи прагове на вноски, таксите на частните съдебни изпълнители, които са непропорционални спрямо доходите, нарушенията на колекторските фирми, тормозът върху гражданите.\r\n\"Доставчиците на обществени услуги разполагат с достатъчно средства и възможности, за да си събират сами дълговете си. Трябва да им се забрани използването на колекторски фирми средства срещу длъжниците на ръба на закона. Да се забрани на доставчиците да продават дългове на клиенти на колекторски фирми\", е предложението на омбудсмана, представено от Диана Ковачева.\r\n", "date": "2017.06.06", "title": "Забраняват продажбата на дългове на колекторски фирми, но не и услугите им"}
{"url": "http://www.novinite.bg/articles/145004/7-godishno-dete-propadna-v-asanorna-shahta", "text": "Седемгодишно момиче пропадна в асансьорна шахта в жилищен блок в центъра на Пловдив, съобщи БНТ. Детето е в шок след инцидента, но за щастие без наранявания. Съоръжението е ремонтирано преди по-малко от 4 месеца, а задължителното GSM известяване не работи. Майката на детето вече е подала жалба в Държавната агенция за метрологичен и технически надзор, за случая е информирана и Комисията за защита на потребителите, пише ДАРИК.  7-годишното момиченце се прибирало вкъщи и когато натиснало копчето в асансьора, за да се качи на четвъртия етаж, кабината изведнъж тръгнала надолу и паднала от 2 метра в шахтата. Бабата на момиченцето Таня Пощова разказа, че виковете на момиченцето огласяли целия вход, което натискало аварийния бутон, но без ефект.  Оказало се, че бутонът за GSM известяването не работи. Майката на детето Бистра Николаева направила връзка с обслужващата фирма по телефона. След като техниците се появили на 30-тата минута и извадили детето, те заявили на уплашените хора, че gsm-известяването не работи, защото не била монтирана акумулаторна батерия на устройството. Според данните от фактурите за поддръжка на асансьора последния ремонт е извършен през февруари. Тогава е монтирана и системата за аварийно осветление и GSM комуникация. Родителите на детето обмислят дали да съдят фирмата, която обслужва асансьора или да търсят друга, която да се грижи по-добре за съоръжението.", "date": "2017.06.06", "title": "7-годишно дете пропадна в асаньорна шахта"}
{"url": "http://www.novinite.bg/articles/145036/EVN-Balgariya-Ako-klientat-e-ubeden-che-smetkata-mu-e-vyarna-shte-plashta", "text": "\r\n\"Нашето верую като компания е, че та е начинът по който може да се постигне добра събираемост. Другите два са прекратяване на доставката и съдебно преследване. Никой търговец няма интерес да спира доставките. Принудителните мерки също не са добър начин за събиране на вземания. Предпочитаме прилагането на превантивни мерки\". Това заяви , ръководител отдел \"Билинг\" и прокурист на EVN България по време на провеждащата се в Интер Експо Център Конференция \"Превенция на проблемните плащания в ютилити сектора\", организирана от \"Новините Груп\".\r\nОт 2001 година у нас започнаха теоритичните разработки как да се създаде либерализиран пазар. Това е сложен и скъп процес, но се надявам скоро да приключи и в България. През 2005 година се извърши приватизацията на ЕРП-тата. 67% от активите на тогавашните две ЕРП-та - в Пловдив и Стара Загора станаха собственост на австрийското дружество EVN . През 2007 година се приватизира топлофикация Пловдив и EVN го купи. Още тогава беше създаден модерен кол център за обслужване на клиенти. През 2011 година EVN построи най-модерната конегерация на Балканите, тогава бяхме обявени и за инвеститор на годината, припомни Янков.\r\nПрез 2016 година започнахме сериозна работа за дистанционен отчет, което е  и справяне с проблемните плащания. Към този момент EVN е инвестирала у нас около 1.5 млрд. лева. Ние инвестираме в България дългосрочно, посочи още Янков.\r\nНяма универсална формула за определяне на събираемостта. Основен принцип на EVN България за успешна събираемост - това е принципът за равнопоставеността. Когато клиентите не мислят така - мотивацията им за плащане се губи. Пример - клиентите ни в \"Столипиново\" в Пловдив. Те  за нас са клиенти като всички останали и прилагаме към всички едни и същи мерки. Или в един блок 5% плащат, другите - не съответно се спира електричеството на целия блок. Затова започнахме с дистанционното отчитане. В момента събираемостта в тези квартали е изключително добра вече. \r\nОсновни фактори за успешна събираемост - важно е клиентът да получи максимално разбираема информация във фактурата. отбеляза Янков. И допълни, че тогава се губи усещането, че сметката е несправедлива. От прекалено малко информация във фактурите минахме през прекалено голяма обем информация. Сега е намерен балансът, допълни той.\r\nВажно е на клиента да бъде предоставени много канали за получаване на информацията. Клиентът трябва да заяви начина за получаване на информацията - имейл, в момента на плащането, стария начин - хартиен носител и т.н., заяви Янков. Друг превантивен фактор за осигуряване на добра събираемост е убедеността на клиента, че стоката му е измерена правилно. Затова са положени сериозни усилия в инвестиции в моделни системи за отчитане. \r\nВ момента около 63% от средствата за измерване се отчитат чрез терминали - устройства с оптични глави, където намесата на хората е незначителна. други 37% се отчитат дистанционно - точно и навреме. През 2005 г. просрочията са за над 50 млн. лева. Сега при наличието единна модерна база данни, модерен софтуер, съобразен с всички законови изисквания и специфики на българския пазар, събиремостта достига достига 99%, което е съизмеримо със западноевропейските стойности. Другият един процент е нещо като технологичният брак в промишленото производство.\r\nВ момента за ЕРП-то най-голям проблем представляват здравните заведения. Те са най-големият касиер на енергийната система и като такива тяхна е отговорността до осигуряват паричната система в българската енергетика, посочи още прокуристът на компанията.\r\n", "date": "2017.06.06", "title": "EVN България: Ако клиентът е убеден, че сметката му е вярна, ще плаща"}
{"url": "http://www.novinite.bg/articles/144986/Regionalniyat-ministar-Nankov-Nyama-zavisheni-ceni-pri-saniraneto", "text": "Няма завишени цени в програмата за саниране, каза в ефира на bTV регионалният министър Николай Нанков.„Програмата стартира на пазарен принцип. След една година изпълнение видяхме, че има разминавания, затова поставихме таван на цените, респективно този таван беше намаляван на два пъти”, отбеляза той.По думите му в министерството са получени 27 сигнала за нарушения при вече 400 санирани сгради и още 550, които са в процес на строителство.Според него в случаите с протеклите блокове в Мездра и Стара Загора става въпрос за грешка на строителя. Нанков подчерта, че живущите в тези блокове ще бъдат обезщетени за сметка на строителя.„В последните няколко месеца се забави подписването на споразумението между Българската банка за развитие и МРРБ като принципал на програмата, за да може да стартират плащанията от бюджета през МРРБ към ББР. Хубавото е, че за 20 дни успяхме да подпишем споразумението от началото на мандата, за да започнем още другата седмица разплащания  по вече завършените сгради”, заяви Николай Нанков.Проблем в тези четири месеца беше, че програмата беше замразена. Натрупаха се по-голям размер лихви от очакваните, каза още министърът.Няма да говорим за повишаване на цените на винетките, каза още той.Нанков призна, че в последния момент е бил номиниран за министър, но е убеден е, че с работата си той и екипът му ще оправдаят гласуваното доверие. Министърът каза още, че би се допитвал по казуси до предшественичката си на поста Лиляна Павлова.  „Гледаме да посвършим повече работа, лентичките са най-лесното нещо”, отбеляза още Николай Нанков.", "date": "2017.06.06", "title": "Регионалният министър Нанков: Няма завишени цени при санирането"}
{"url": "http://www.novinite.bg/articles/145027/Credissimo-s-parvo-myasto-i-specialna-nagrada-v-konkursa-Naj-zelenite-kompanii-na-Balgariya", "text": "На 5 юни 2017 г. на официална церемония в хотел „Хилтън“ в гр. София Credissimo взе първа награда от седмото издание на конкурса „Най-зелените компании в България 2017”, организиран от b2b Magazine. Компанията е първенец в категорията „Финансови, банкови, счетоводни и правни услуги“, като получи и специалната награда на конкурса – „Безхартиен офис“.„За нас голяма е чест да бъдем удостоени с престижните награди в толкова оспорвана категория сред такъв рекорден брой кандидати. Стремежът за опазване на природата и пестенето на ресурсите й са заложени в стратегическото развитие на Credissimo още от самото начало с взимането на решението да предлагаме всичките си услуги изцяло и единствено онлайн. Щастливи сме, че продължаваме да представяме впечатляващи резултати и сме благодарни за признанието.“, заявиха от ръководството на Credissimo.Конкурсът се проведе под патронажа на Президента на Република България Румен Радев и отличи най-зелените компании, опериращи в страната, показали и доказали, че наистина постигат промени в своите екологични показатели и развиват бизнеса си по отговорен за природата начин. Инициативата е уникална за България – тя отчита постигането на зелени цели и корпоративни стратегии от компании, които имат зелени инвестиции и самоинициират действия и каузи за по–здравословна среда.Компанията за  е една от най-бързо развиващите се финансово-технологични (ФинТек/FinTech) структури в България, която реализира дейността си само и единствено онлайн. Като практически не използва хартиени носители, фирмата има изключително ниско потребление на хартия и други консумативи, свързани с печат и съхранение на хартиена документация.Политиката на Credissimo за предоставяне на услуги онлайн е в отговор на необходимостта за налагане на нови стандарти за бизнес, който цени и опазва природните ресурси. Именно модерните компании са отговорни наравно с хората за налагането на новите екологични ценности и природосъобразно съществуване.Благодарение на своя принос и работа в посока опазване на околната среда, Credissimo е част от „Зеления кръг“ на списание „Мениджър“ – група от български компании,  са съпричастни към зелената идея и опазването на околната среда, носител на наградата. Най-зелените компании на България за 2015 г. в категориите „Финансови, банкови, счетоводни и правни услуги“, както и специалната награда - „Безхартиен офис“ за развитието на услугите си изцяло онлайн.- 4,384,800 листа хартия = 367 дървета, което представлява общия брой на всички дървета, засадени в София за една година;- Боклук с тегло 21,6 тона или теглото на всички камбани на храм-паметника „Св. Александър Невски“;- 512 400 л. вода, необходими да се напълнят четири от седемте Рилски езера;- 2 980 стандартни тонер касети или гориво, необходимо за изминаването на разстоянието София-Бургас цели 178 пъти.Credissimo е иновативна ФинТек компания, основана през 2007 г. Със своя 10-годишен опит и над 2,000,000 потребители на credissimo.bg, за трета поредна година финансовата институция е №1 в онлайн кредитирането на българския пазар 1 и е една от водещите и най-бързо развиващите се технологични компании в България.Credissimo притежава собствена CRM платформа за цялостно управление на процесите по обработка на заявления за кредит в реално време, която позволява, при спазването на определени условия, един кредит да бъде разгледан, одобрен и отпуснат на клиента в рамките на минути.", "date": "2017.06.06", "title": "Credissimo с първо място и специална награда в конкурса „Най-зелените компании на България“"}
{"url": "http://www.novinite.bg/articles/145011/Onlajn-platforma-za-zemedelcite", "text": "Министерството на земеделието, храните и горите подготвя онлайн платформа, чрез която производители и потребители да обменят информация, съобщи министърът на земеделието Румен Порожанов след дискусия за иновациите в агро сектора, пише DARIK. Порожанов обясни, че министерството предвижда ново комуникационно пространство, в което всичко заети в сферата на селското стопанство да могат да обменят опит и идеи, да комуникират помежду си онлайн 24 часа. „Тази медийна среда ще даде възможност не само на хората в бранша, а и на цялото общество, да е наясно с това какво се прави за повишаване ефективността от нашата работа“, подчерта Порожанов. В онлайн платформата ще се усеща пулса на сектора, убеден е той.", "date": "2017.06.06", "title": "Онлайн платформа за земеделците"}
{"url": "http://www.novinite.bg/articles/145037/Toplofikaciya-Sofiya-9-ot-10-klienti-veche-si-plashtat-navreme", "text": "\r\nЗначителен ръст на събираемостта на сметките на клиентите си е постигнала \"Топлофикация София\" през последните 2-3 години. Това стана ясно от думите на изпълнителния директор на дружеството Георги Беловски по време на конференцията \"Превенция на проблемните плащания в ютилити сектора\", която се организира от \"Новините Груп\". Според думите му в последно време 9 от 10 клиенти на компанията плащат сметките си навреме, а когато се говори за битовите абонати, 67 на сто от тях плащат сметките си дори веднага след получаването на месечната фактура.\r\nНа практика събираемостта през последните 2-3 години се е подобрила с 27%, което се отнася до всички абонати на дружеството – битови и бизнес, отбеляза Беловски. Като уточни, че това се отнася към момента след края на отоплителния сезон и изпращането на изравнителните сметки, тъй като има клиенти, които предпочитат да ги изчакат и да платят всичко накуп, но във фактурата им да бъде включена реалната им консумация на топлоенергия. По отношение на битовите абонати, въпросният ръст на събираемостта е 25%\r\nПаралелно с това \"Топлофикация София\" е намалила значително сумите, които са били отписвани заради изтекла давност. Регистрираният спад в това отношение е 28%. \"Това е сериозен ръст в правилната посока\", подчерта Беловски. Той допълни и че по отношение на третия субект, от когото дружеството получава пари – НЕК, събираемостта е 100%. Като уточни, че става въпрос за електроенергията, която \"Топлофикация София\" произвежда от когенерацията си и която се изкупува от обществения доставчик на ток.\r\nБеловски уточни още, че в последно време постигнатата сред битовите клиенти събираемост вече е 89%. В същото време при 7 на сто от случаите дължимите суми се събират чрез споразумения с абонатите, забавили плащането на сметките си. Около 3% от парите се събират по съденеб път. В същото време резултатите по отношение на бизнес клиентите на \"Топлофикация София\" са още по-добри. Там събираемостта е дори 92%, а само 1 на сто от дължимите суми се събират след завеждане на дела в съда.\r\nЗа да бъдат постигнати тези резултати, ръководството на дружеството е предприело сериозни реформи и въвеждане на модерни и адекватни системи за събиране на задълженията на клиентите. \"Намерихме смелост да сложим във фактурите големите черни букви \"Предстои съдебно действие\". Не можех да разбера защо преди това не можеше с едни такива букви да се предупреждават длъжниците, че има проблем и предстои съдебно действие. Благодаря на Столична община, че се съгласи да го направим\", отбеляза Беловски.\r\nДруг момент в промяната на работата на \"Топлофикация София\" по отношение на ръста на събираемостта на сметките е подобряването на директната връзка с клиентите. Според Беловски преди години тя е била занемарена, а самите използвани канали не са били особено адекватни. \"Затова сменихме значително модела и наблегнахме на грешките, допускани в търговската част. Вече имаме собствен кол център, сами събираме, имаме наши колектори, които посещават по домовете, разговарят с клиентите, търсят вариант да се договори удобен вариант за покриване на задълженията. И едва последната фаза е съдебно дело\", обясни шефът на дружеството.\r\nТой допълни, че преди това нещата са били обърнати наопаки – в кол центъра на компанията са работили 12 души, а колекторите са били 140. \"Сега е обратното. И кол центъра вече отчита най-голяма събираемост\", подчерта Беловски. Той допълни, че компанията вече е започнала да използва и съвремените технологии като социалните мрежи. \"Младите непрекъснато са с телефоните в ръка. Имаме Facebook, имаме и чат. И така комуникираме с тях\", обясни Беловски. Той допълни и че чрез тези канали дружеството търси по-активна комуникация с абонатите, за да бъдат те по-спокойни, а не агресивно настроени срещу \"Топлофикация\". \"Човекът пита и ние му отговаряме. Не го чакаме да се ядоса. Защото в такъв случай нещата вече се променят\", отбеляза Беловски. Той допълни и че все пак с по-възрастните клиенти компанията продължава да общува по по-традиционните начини.\r\nКато доказателство за това, че се работи в правилната посока, той отбеляза не само значителния ръст на събираемостта, но и сериозния спад на жалбите срещу \"Топлофикация София\". \"Броят на жалбите от 12 000 преди 4 години, сега намаля до 4000-4500, според критериите на \", обяви Беловски.\r\nШефът на \"Топлофикация София\" отбеляза също и че само усилията на компанията няма да решат проблемите с плащанията. Затова трябва да има и нови промени в нормативната уредба. Той отбеляза, че направените вече такива са дали резултат, като например възможността за по-равномерно разпределение на сумите през годината, но има нужда и от още изменения. Чрез които да се спрат противоречивите практики, които влияят на клиентите и ги настройват да не плащат сметките си. \"Ако не се изчисти законодателството, няма да имаме нормална събиртаемост\", отбеляза Беловки. И допълни, че има заинтересовани страни, дори и адвокати, които се изхранват на гърба на топлофикациите. \"Опитват се да внушават, че дружествата нарушава нещо. Безброй проверки имаше в \"Топлофикация София\". И никога не се доказа подозрението. И Сметната палата и кой ли не ни проверява. От 3 години съм директор, редица институции дойдоха на проверка и никога не доказаха нищо\", каза още Беловски.\r\nТой отбеляза и още един проблем - има дълбоко неразбиране, че не топлофикациите определят цените. \"Хората често не знаят, че това е КЕВР. И не можем да избягаме от тази формула. Често чуваме: \"Те вдигнаха цените\". Не, ние не ги вдигаме,  ги определя\", подчерта шефът на столичната \"Топлофикация\".\r\n ", "date": "2017.06.06", "title": "„Топлофикация София“: 9 от 10 клиенти вече си плащат навреме"}
