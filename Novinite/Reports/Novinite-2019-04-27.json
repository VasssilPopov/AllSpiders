{"url": "https://www.novinite.bg/articles/174754/Ahmed-Musa-vliza-v-Pazardjishkiya-zatvor-za-4-godini", "text": "\r\nРомският лидер Ахмед Муса е преведен в затвора в Пазарджик заради влязла в сила присъда по т. н. „Имамско дело“. Обвиненията са за разпространяване на антидемократична идеология, верска нетърпимост и призив към война. Върховният касационен съд е потвърдил присъдата на пазарджишките магистрати.\r\n \r\n\r\nПрисъдата срещу Ахмед Муса по делото срещу 13-те имами е една година ефективно лишаване от свобода, но към нея се прибавят още три години от предишна условна присъда за разпространяване на радикален ислям. Така Ахмед Муса ще трябва да прекара в затвора общо 4 години.\r\nВърховният касационен съд е потвърдил и едногодишната условна присъда на имама на Сърница Саид Муутлу, с три години изпитателен срок и глоба от 3 хиляди лева за проповядване на антидемократична идеология. \r\nСъс същото решение районният мюфтия Абдулах Салих е с 10 месеца условна присъда, с три годишен изпитателен срок и глоба от 3 хиляди лева. Останалите 10 имами остават с административни наказания и глоби между 2 и три хиляди лева. \r\nСрещу Ахмед Муса  и още 13 негови последователи от Пазарджик, Пловдив и Асеновград тече трети съдебен процес за налагане на радикален ислям и  разпространяване на идеите на \"Ислямска държава\".\r\n", "date": "2019.04.27", "title": "Ахмед Муса влиза в Пазарджишкия затвор за 4 години"}
{"url": "https://www.novinite.bg/articles/174738/Velika-sabota-e", "text": "Велика събота е последният ден от Страстната седмица. Църквата възпоменава телесното погребение на Христос и слизането му в Ада.Богослуженията започват от рано сутринта и продължават до късно през нощта. Жените посещават гробищата и раздават хляб за душите на мъртвите. Обикновено в събота се месят и пекат обредните великденски хлябове. Това е и последният ден, в който могат да се боядисат яйцата. ", "date": "2019.04.27", "title": "Велика събота е!"}
{"url": "https://www.novinite.bg/articles/174742/Blagodatniyat-ogan-idva-u-nas", "text": "За 15-ата поредна година Благодатният огън идва от Ерусалим в България. Той ще бъде донесен от българска църковно-държавна делегация, в която за първи път ще пътува и епископ Яков от Северна Македония. Българската делегация ще се води през тази година от Старозагорския митрополит Киприан.Българската църковно-държавна делегация участва в богослужението в храма \"Възкресение Христово\" в Ерусалим, където над гроба на Исус Христос всяка година от небето се спуска Благодатният огън, наричан още Свещен или Небесен. На Велика събота, над 2000 години, хиляди вярващи от цял свят се стичат в Ерусалим, за да станат свидетели на чудото.Благодатният огън се пренася в специални, огнеупорни фенери, всеки от които струва 1000 лева. Ще бъдат пренесени пет фенера. Три от фенерите с Благодатния огън ще бъдат предадени на главния секретар на Светия синод на Българската православна църква, а самият македонският епископ Яков ще продължи за Скопие, където ще пренесе Благодатния огън с два фенера и в Северна Македония.На летище \"София\" по традиция на Велика събота ще чакат свещеници и духовници от всички епархии в страната, за да вземат частица от Благодатния огън и да го занесат на вечерното богослужение в храмовете за Великден. От летището Благодатният огън ще бъде пренесен в параклиса на Синодалната палата в София.Към 23.30 ч. на Велика събота, фенерът с огъня ще бъде изнесен от параклиса в Синодалната палата, за да бъде предаден на патриарх Неофит за вечерното богослужение в патриаршеската катедрала \"Св. Александър Невски\".Благодатен или още Свещен е огънят, който се запалва свръхестествено всяка година на Възкресение Христово в храма \"Възкресение Христово\", построен точно върху Божия гроб в Ерусалим. Православните християни твърдят, че това запалване става по свръхестествен начин. Този огън в първите минути след запалването има уникалното свойство да не излъчва топлина и да не изгаря.Според традицията на православието Свещеният или Благодатният огън е чудо, което се случва всяка година в деня преди Великден. Синя светлина се появява в гробницата на Исус Христос обикновено от мраморната плоча, покриваща мястото, върху което се смята, че е било положено тялото на Исус за погребение.Първите сведения за запалването на свещите и на кандилата в църквата на Божи гроб са от четвърти век. Тогава за празника нямало масло и патриарх Нарцис наредил да сложат вода. В нощта на литургията внезапно всички кандила и свещите на самия патриарх се запалили. Оттогава чудото се случва всяка година.Когато Ерусалим преминавал \"през ръцете\" на кръстоносци, евреи, православни, византийци, османци, църквата била разрушавана, поругавана, наново достроявана, но Благодатният огън бил все там на Великден. Има сведение, че Огънят не слязъл един-единствен път в самата църква, а около нея.Арменският патриарх през 1579 г. подкупил султан Мурад, за да получи неговата църква единствена правото да служи Пасха в Божи гроб. Всички вярващи излезли извън затворената църква. Но колкото и да се молел патриархът, огънят така и не слизал. Вместо това като мълния се запалил извън храма, блеснал в една от колоните, където се молел православният патриарх и всички вярващи вече могли да получат частица от него.", "date": "2019.04.27", "title": "Благодатният огън идва у нас"}
{"url": "https://www.novinite.bg/articles/174743/Zukarbarg-Facebook-shte-se-promeni-drastichno-prez-sledvashtite-pet-godini", "text": "По време на инвеститорска конференция тази седмица, Марк Зукърбърг бе нападнат с въпроси относно бъдещето на платформата Facebook, която през последната година загуби доверието на милиони по света. Позовавайки се на писмо от 3200 думи от началото на тази година, в което Зукърбърг разгърна някои от идеите си за подобрение на мрежата, СЕО-то съобщи, че през следващите пет години Facebook ще претърпи сериозни промениСпоред думите на Зук, Facebook ще се раздели на две звена - \"градски площад\", който ще представлява своеобразен обществен форум, и \"домашен хол\", в който всички данни са криптирани и добре защитени.Част от стратегията е услугите за съобщения на Instagram, WhatsApp и Messenger да се слеят и така да бъдат контролирани по-лесно. Цялостната идея е в бъдеще личните данни на потребителите на мрежата да бъдат по-добре защитени и да се ограничи наличието на съдържание, което е против правилата и нормите на Facebook. Зукърбърг обеща, че по време на F8 конференцията следващата седмица ще разкрие повече детайли за реформирането на мрежата.", "date": "2019.04.27", "title": "Зукърбърг: Facebook ще се промени драстично през следващите пет години"}
{"url": "https://www.novinite.bg/articles/174737/Dnes-shte-preobladava-slanchevo-vreme", "text": "Днес ще преобладава слънчево време. Около и след обяд над западната половина от страната, а през нощта срещу неделя и на изток ще се развива купеста и купесто-дъждовна облачност. Ще има краткотрайни, на места интензивни валежи, придружени с гръмотевици и временно усилване на вятъра. Ще има условия за градушки. Ще духа слаб до умерен вятър от юг-югоизток, но привечер ще започне да се ориентира от запад-северозапад и ще се усили. Максимални температури - между 24° и 29°, по-ниски по Черноморието - 15°-17°. Над планините преобладава слънчево време, след обяд над масивите в Западна и Централна България ще се развива купеста и купесто-дъждовна облачност. Ще има краткотрайни, временно интензивни валежи и гръмотевични бури. Ще духа умерен югозападен вятър, който след обяд най-напред в ниските части ще се ориентира от запад и ще се усили. Максимална температура на височина 1200 метра около 17°, на 2000 метра - около 10°.Над Черноморието ще преобладава слънчево време. Ще духа слаб до умерен югоизточен вятър. Максимални температури на въздуха: 15°-17°. Температурата на морската вода е 12°-14°. Вълнението на морето ще бъде 1-2 бала", "date": "2019.04.27", "title": "Днес ще преобладава слънчево време"}
{"url": "https://www.novinite.bg/articles/174762/Putin-Iskam-da-znam-poziciyata-na-Zelenski-za-urejdaneto-na-konflikta-v-Iztochna-Ukrajna", "text": "Руският президент Владимир Путин заяви днес на пресконференция в Пекин, че иска да знае позицията на новоизбрания украински президент Володимир Зеленски за уреждането на конфликта в Източна Украйна, съобщи Ройтерс.\"Ако ние се срещнем един ден, ако започнат някакви преговори, което не изключвам, ние трябва да поговорим най-вече за това как да приключим конфликта в Югоизточна Украйна\", заяви Путин в края на посещението си в Китай, където участва в международния форум \"Един пояс, един път\". Той отбеляза, че за уреждането на конфликта има \"само един начин - изпълнението на Минските договорености\".Жителите на Украйна очакват от бъдещия президент на страната решение на конфликта в Донбас, защото \"всички са уморени\" от тази ситуацията, каза Путин. Той посочи също, че Москва обмисля възможността да облекчи процедурата за получаване на руско гражданство за всички украински граждани, а не само за жителите на сепаратистките области в източната част на страната.В сряда Путин подписа указ, който опростява процедурата за получаване на руски паспорти от жителите на самопровъзгласилите се Донецка и Луганска народна република (ДНР и ЛНР) в Източна Украйна.", "date": "2019.04.27", "title": "Путин: Искам да знам позицията на Зеленски за уреждането на конфликта в Източна Украйна"}
{"url": "https://www.novinite.bg/articles/174748/Gradskiyat-transport-v-Sofiya-sas-specialno-razpisanie-za-praznicite", "text": "По време на християнските празници се въвежда специален режим на работа на превозните средства на обществения транспорт, съобщиха от пресцентъра на ЦГМ. На Велика събота и Великден – 27, 28 и 29 април 2019 г., на 1 май 2019 г. – Ден на труда и международната работническа солидарност, както и на 6 май 2019 г. – Ден на храбростта и Българската армия, се въвежда следният режим на работа на превозните средства на обществения транспорт: На 27, 28 и 29 април 2019 г. и на 01, 04, 05 и 06 май 2019 г. линиите ще работят по празнични разписания, като на 28 и 29 април 2019 г. и на 01, 04, 05 и 06 май 2019 г. автобусни линии № 78, 88, 94, 102, 111, 113, 120, 213, 280, 310 и 404 ще работят с променени разписания. На 30 април 2019 г. и на 02 и 03 май 2019 г. линиите ще работят по делнични разписания, като на 30 април 2019 г. и на 02 и 03 май 2019 г. автобусни линии № 9, 11, 26, 45, 56, 64, 67, 72, 73, 74, 76, 77, 78, 79, 82, 83, 84, 88, 94, 98, 100, 102, 108, 111, 120, 150, 184, 213, 280, 305, 309, 310, 314, 404, 413 и 604 ще работят с променени разписания. На 27 април 2019 г. срещу 28 април 2019 г. ще бъде удължено до 01.00 часа работното време по линии № 85, 102, 213, 285 и 310.В нощта срещу 28 април 2019 г. ще бъде удължено работното време за движение на метровлаковете до 01:30 ч. на интервали както следва: - в участъка метростанция „Сливница” – метростанция „Младост 1” – 12 минути; - в участъците: метростация „Младост 1” – метростанция „Летище София”, метростанция „Младост 1” – метростанция „Бизнес парк”и метростанция „Сливница” – метростанция „Витоша” – на интервал 24 минути.", "date": "2019.04.27", "title": "Градският транспорт в София със специално разписание за празниците"}
{"url": "https://www.novinite.bg/articles/174750/Mitropolit-Kiprian-zamina-s-pravitelstveniya-samolet-za-Jerusalim-za-da-donese-blagodatniya-ogan", "text": "Митрополит Киприан замина с правителствения самолет за Йерусалим, за да донесе благодатния огън. За първи път с българската делегация пътува и представител на Македонската православна църква (МПЦ) – Охридска архиепископия – епископ Яков, който ще отнесе огъня от Светите места в Скопие.Това стана по изричната молба на МПЦ. Решението македонски епископ да се присъедини към българската делегация беше взето на 3 април т.г. на среща на министър-председателя Бойко Борисов с митрополит Киприан в качеството му на ръководител на Комисията за уреждане на статута на Македонската православна църква-Охридска архиепископия. Комисията беше създадена в края на 2017 г. след искане на МПЦ Българската православна църква да съдейства за уреждане на статута й. А за първи път Северна Македония получи благодатния огън от България миналата година. Очаква се благодатният огън, донесен от българската делегация, да пристигне на Правителствения терминал в 19,50 ч. След което той ще бъде отнесен в Синодалния параклис, откъдето главният секретар на Светия Синод епископ Герасим ще го пренесе до храм-паметника „Свети Александър Невски“ и ще го предаде на Негово Светейшество Българския патриарх Неофит.", "date": "2019.04.27", "title": "Митрополит Киприан замина с правителствения самолет за Йерусалим, за да донесе благодатния огън"}
{"url": "https://www.novinite.bg/articles/174752/Prodaljavat-problemite-s-otrovenata-voda-v-General-Toshevo", "text": "Продължават проблемите с отровената вода в Генерал Тошево. Квартал \"Пастир\" ще остане без вода още няколко дни заради замърсяването с пестициди. Всички засегнати семейства се захранват с водоноски по график.От ВиК- Добрич продължават промиването на водопроводната система. Очаква се на 30 април да бъдат взети нови проби от водата и тогава да стане ясно дали  замърсяването вече е изчистено и водата може да бъде ползвана за битови и питейни нужди.", "date": "2019.04.27", "title": "Продължават проблемите с отровената вода в Генерал Тошево"}
{"url": "https://www.novinite.bg/articles/174755/Bezplatno-parkirane-v-stolicata-za-praznicite", "text": "Паркирането в \"Синя\" или \"Зелена\" зона в София няма да се заплаща по време на Великденските празници, информират от Столичния “Център за градска мобилност\". Зоните за почасово платено паркиране няма да работят и на 1-ви май, и на 6 май - Гергьовден. В същото време през работните дни водачите на автомобили, които паркират на забранени места в районите на \"Синя\" и \"Зелена\" зона, ще бъдат предупреждавани за нарушението със стикери, информират от Столична община.", "date": "2019.04.27", "title": "Безплатно паркиране в столицата за празниците"}
{"url": "https://www.novinite.bg/articles/174759/Blagodatniyat-ogan-sleze-v-carkvata-Vazkresenie-Hristovo-v-Jerusalim", "text": "Благодатният огън слезе в църквата „Възкресение Христово“ в Йерусалим – мястото, където според Светото писание, е бил разпънат, погребан и после е възкръснал Исус Христос. Православните християни вярват, че това запалване на Свещения огън става по свръхестествен начин. Този огън в първите минути след възпламеняването си, има свойството да не излъчва топлина и да не изгаря.Сега предстои той да бъде пренесен в различни точки на света, за да може хиляди православни вярващи по света да се докоснат до светото чудо", "date": "2019.04.27", "title": "Благодатният огън слезе в църквата „Възкресение Христово“ в Йерусалим"}
{"url": "https://www.novinite.bg/articles/174756/Vnuk-ubi-dyado-si-s-buhalka-sled-skandal-za-pari", "text": "Внук преби до смърт дядо си във врачанското село Крива бара. 59-годишният Любомир е издъхнал от раните си в университетската болница в Плевен в четвъртък, без да излезе от комата. Скандалът между него и 18-годишния Александър се разразил вечерта на 13 април. Тогава криминално проявеният и осъждан младеж се е скарал с дядо си за пари. При разправията внукът нанесъл два удара с дървената бухалка в областта на главата на Любомир, който изпаднал в кома заради счупен череп и кръвоизлив в мозъка, пише в днешния си брой в-к \"Телеграф\". Александър беше арестуван миналото лято при акция на полицията в Козлодуй. Тогава беше установено, че е засадил и отглеждал канабис в двора на баба си и дядо си в Крива бара. Ченгетата ожънаха 43 стръка и премериха над килограм и половина дрога на обща стойност 6429 лева. Тогава все още непълнолетният Александър сключи споразумение с прокуратурата и беше осъден на пробация за срок от шест месеца. Сега обаче ще отговаря за убийство като пълнолетен.", "date": "2019.04.27", "title": "Внук уби дядо си с бухалка след скандал за пари"}
{"url": "https://www.novinite.bg/articles/174744/Razkriha-podrobnosti-za-jestokoto-ubijstvo-s-bradva-v-Troyan", "text": "20-годишен е задържаният за жестокото убийство с брадва след скандал в Троян снощи, съобщават от пресцентъра на Областната дирекция на МВР – Ловеч. Той е в ареста с полицейска мярка за 24-часово задържане.По случая е образувано досъдебно производство и работата продължава под наблюдението на Окръжна прокуратура – Ловеч. Малко след 19:30 ч. в петък пред блок в ж.к. „Христо Смирненски” (ромското гето) в Троян възникнал битов скандал между двама мъже.По-младият посякъл до смърт с брадва 32-годишния си опонент в свадата. Мъжът починал на място", "date": "2019.04.27", "title": "Разкриха подробности за жестокото убийство с брадва в Троян"}
{"url": "https://www.novinite.bg/articles/174761/Evrokomisar-Otlagane-na-pregovorite-za-chlenstvo-na-Makedoniya-i-Albaniya-shte-e-dramatichno-za-Balkanite", "text": "Отлагането на преговорите с Македония и Албания за членство в Европейския съюз може да има \"драматични последици\" за целия регион. За това предупреди еврокомисарят по разширяването Йоханес Хан, като така коментира и вчерашната новина от Париж, че Франция остава резервирана за започване на преговори със Северна Македония и Албания през юни 2019 г.Хан алармира, че това може да подкопае доверието в ЕС и стабилността на Балканите.\"Става въпрос за доверието в ЕС, самите държави-членки определиха юни 2019 г. като дата за започването на преговори за присъединяване със Северна Македония и Албания. Забавянето може да окаже драматично въздействие върху целия регион\", подчерта еврокомисарят.Хан припомни, че Македония е чакала началото на тези преговори цели десет години, защото е била блокирана заради спора за името с Гърция.\"Сега, след като този проблем е решен благодарение на политическата смелост и решителност на двамата лидери и е отбелязан големия напредък във вътрешните реформи, би било много разочароващо, ако отварянето на преговорите за присъединяване отново бъде отложено\", каза той.Еврокомисарят се надява, че страните-членки ще вземат \"правилното решение\" както за Македония, така и за Албания, която, според него, също бележи добър напредък при осъществяването на реформите.Йоханес Хан приветства усилията на френския президент Еманюел Макрон за укрепване на външната политика на блока, но тя трябва да започне с \"нашите съседи от Западните Балкани\", особено на фона на конкуренцията за този регион с Русия, Китай и Турция, \"които не се интересуват от европейските ценности и норми\".", "date": "2019.04.27", "title": "Еврокомисар: Отлагане на преговорите за членство на Македония и Албания ще е драматично за Балканите"}
{"url": "https://www.novinite.bg/articles/174765/Proliven-dajd-pridrujen-ot-gradushka-vali-v-Sofiya", "text": "Проливен дъжд вали, придружен с градушка вали в София. Пътните настилки са мокри и хлъзгави. Жълт код за валежи и градушки е обявен в няколко области в Западна и Централна България.Предупреждението е в сила за областите Видин, Монтана, Враца, Плевен, Ловеч, Габрово, Пловдив, Пазарджик, Смолян, Благоевград, Кюстендил, Перник, София-област и София-град. Синоптиците предупреждават, че на места могат да паднат и градушки. ", "date": "2019.04.27", "title": "Проливен дъжд, придружен от градушка, вали в София"}
{"url": "https://www.novinite.bg/articles/174739/Zasilen-kontrol-po-avtomagistralite-i-dnes", "text": "В навечерието на Великден полицията и пожарната започнаха масови проверки в храмовете за спазване на правилата за безопасност. При констатирани нарушения ще бъдат налагани санкции в размер от 20 до 2 000 лева.Заради серията празнични дни е засилен контролът по автомагистралите в страната. Вчера на граничните пунктове с Гърция и Турция се образуваха километрични колони. А срив в митническата система на „Капитан Андреево” предизвика допълнителни проблеми с трафика. На граничния пункт при Малко Търново обстановката е спокойна. В събота сутринта системите на границата работят.\"Трафикът в петък вечерта продължи до 2.30 часа сутринта. Създадена е организация на пунктовете. Има осигурени екипи, които да се вклюат за допълнително подсилване на екипите. В събота не очакваме трафик като в петъчния ден, но имаме готовност. Проверката трае около 30-40 секунди, ако няма налагаща се допълнителна необходимост от проверка\", казаначалникът на ГКПП при Малко Търново главен инспектор Пламен Иванов.На българо-гръцката границата на ГКПП \"Калотина\" трафикът е интензивен. На българо-македонската граница трафикът е нормален.На българо-румънската граница, на Дунав мост, трафикът е интензивен.", "date": "2019.04.27", "title": "Засилен контрол по автомагистралите и днес"}
{"url": "https://www.novinite.bg/articles/174745/Otkade-idva-tradiciyata-na-velikdenskiya-zaek", "text": "Великден е най-важният празник в християнския календар. Празникът в САЩ и в голяма част от западния свят се асоциира със зайчета, шоколадови бонбони и цветя. Това не е случайно.Тези символи често се смятат за наследство от езическите времена, но това е едната част от истината. Заекът се открива и като християнски символ.Eostre (Easter означава Великден) е името на германска езическа богиня на пролетта, която е изобразявана със заек в ръце.  Образът на богинята е документиран в разказите на средновековния монах Bede the Venerable, пише Business Insider.. Съвременните историци често твърдят, че повечето християнски традиции са всъщност леко променени обичаи, които са останали от езическо време.Според History.com Все пак образът на заека във Великденската традиция се появява и по други поводи. В християнството заекът е символ на плодородието, а рисунка на три зайчета, символизираща Света Троица, съществува в средновековното християнско изкуство. В езическите времена яйцата са смятани за носители на тайнство, символизиращо подземния свят. Те са били използвани, за да правят магии. В християнството яйцето се използва като символ на началото на нов живот и на прераждането.На Великден хората празнуват с месо, козунак, мляко и яйца, а в католическия свят и със задължителен шоколадов заек на масата.", "date": "2019.04.27", "title": "Откъде идва традицията на великденския заек?"}
{"url": "https://www.novinite.bg/articles/174746/OON-zashtiti-Mejdunarodniya-dogovor-za-targoviyata-s-orajie", "text": "Генералният секретар на ООН Антониу Гутериш смята Международния договор за търговията с оръжие за единствения прозрачен инструмент в тази сфера, особено важен в период на световно напрежение. Това се посочва в разпространено в петък изявление на генералния секретар на ООН във връзка с отказа на САЩ от ратификацията на документа, предаде ТАСС, цитирана от БТА.Договорът за търговията с оръжие е единственият световен документ, насочен към увеличаване на прозрачността и контрола над международната търговия с оръжие, се казва в изявлението на Гутериш. Той е особено важен сега, когато наблюдаваме увеличаване на международното напрежение, отбелязва Гутериш.Генералният секретар на ООН посочва също, че договорът е важен етап в усилията за обезпечаване на отговорността в търговията с оръжие.Снощи президентът на САЩ Доналд Тръмп заяви, че ще поиска от Сената да не ратифицира договора, който бе подписан през 2013 г. от неговия предшественик Барак Обама. Американският президент обяви също намерение да уведоми ООН за отказа на САЩ.", "date": "2019.04.27", "title": "ООН защити Международния договор за търговията с оръжие"}
{"url": "https://www.novinite.bg/articles/174757/Strasburg-centar-na-protesta-na-jaltite-jiletki", "text": "\r\nВъв Франция \"жълтите жилетки\" се готвят за ден на протест, чиито център ще е Страсбург. Там се очаква да пристигнат и участници в движението от други страни.\r\nНяколко групи пуснаха в социалните мрежи призиви за участие на немски, испански, италиански и други езици, както и видеообръщение в ЮТюб. 3500 души са заявили във Фейсбук, че ще се включат в протеста. Шествието в Страсбург ще завърши пред сградата на Европейския парламент. В 24 - тата поредна събота на протеста, недоволни ще излязат и в други френски градове - Лил, Бордо, Тулуза, Руан.", "date": "2019.04.27", "title": "Страсбург - център на протеста на \"жълтите жилетки\""}
{"url": "https://www.novinite.bg/articles/174749/Bivsh-US-voenen-pregazi-osem-minuvachi-v-Kaliforniya-mislel-gi-za-myusyulmani", "text": "Бивш американски военен се вряза с автомобила си в минувачи и рани осем души, защото ги мислел за мюсюлмани, съобщи полицията на щата Калифорния, цитирана от Франс прес.\r\n \r\n\r\n34-годишният Айзея Пипълс е разследван за опит за убийство с утежняващо вината обстоятелство - расистки мотив, уточни полицията на Сънивейл, близо до Сан Франциско.\r\n\"Има нови доказателства, според които Пипълс целенасочено е нападнал жертвите си заради расата им и убеждението, че са мюсюлмани\", съобщи полицейски говорител на пресконференция.\r\nСпоред местните медии сред ранените има трима членове на едно семейство: бащата, 13-годишната дъщеря и 8-годишният син. Най-пострадало е момичето, което е в кома.\r\nНе се съобщават националността или вероизповеданието на жертвите.\r\nАдвокатът на Айзея Пипълс заяви, че клиентът му е бивш военен, който страда от посттравматичен стрес и че той ще поиска обвиняемият да получи подходящо лечение.\r\n", "date": "2019.04.27", "title": "Бивш US военен прегази осем минувачи в Калифорния, мислел ги за мюсюлмани"}
{"url": "https://www.novinite.bg/articles/174753/Kmeticata-na-Rim-Obyavyavam-vojna-na-mafiyata", "text": "\r\nКметицата на Рим се закани, че ще се справи с организираната престъпност в столичния град. Повод за гнева на Вирджиния Раджи беше дългата борба на пожарникари с огън, избухнал в незаконно сметище в източния квартал Колатина.\r\n\r\n\r\n\r\n\r\n\r\n\r\n\r\n\r\n", "date": "2019.04.27", "title": "Кметицата на Рим: Обявявам война на мафията"}
{"url": "https://www.novinite.bg/articles/174747/Prezidentat-na-Venecuela-udvoi-minimalnata-zaplata", "text": "Президентът на Венецуела Николас Мадуро увеличи над два пъти минималната заплата до равностойността на около 8 долара на месец, в обстановка на хиперинфлация и силна девалвация на националната валута боливар, предаде Франс прес, цитирана от БТА.С публикуван вчера указ минималната заплата се увеличава от 18 000 боливара (3,46 долара по официалния курс) на 40 000 боливара (7,69 долара). Увеличението влиза в сила със задна дата от 16 април.Мадуро освен това възобнови плащането с хранителни купони на единична стойност 25 000 боливара (4,80 долара).Новата минимална заплата покрива едва една десета от разходите по основни хранителни продукти според неправителствената организация \"Сенда\", която изследва жизнения стандарт. С тези пари може да се купят само около 4 кг говеждо месо.Венецуела преживява безпрецедентна икономическа криза. В момента страната изпитва остър недостиг на лекарства и на продукти от първа необходимост. За тази година Международния валутен фонд прогнозира хиперинфлация от 10 000 000 процента. Влизането в сила от утре на ембаргото на САЩ върху венецуелския петрол вероятно ще влоши допълнително икономическата ситуация в страната. Според Мадуро икономическите санкции вече са нанесли 30 милиарда долара щети на икономиката, която получава 96 процента от приходите си от петрола.Американското петролно ембарго цели да увеличи натиска над президента Мадуро. САЩ и още над 50 страни признаха опозиционера и председател на парламента Хуан Гуайдо за и.д. президент на Венецуела.", "date": "2019.04.27", "title": "Президентът на Венецуела удвои минималната заплата"}
{"url": "https://www.novinite.bg/articles/174764/Socialnata-pensiya-za-starost-shte-se-uvelichi-ot-parvi-yuli", "text": " пише \"24 часа\".Промяната ще засегне над 136 хил. пенсионери. Причината е, че вдигането на социалната пенсия води до увеличаване на размерите на пенсиите, несвързани с трудова дейност, които се определят от този размер (пенсия за военна инвалидност, пенсия за гражданска инвалидност, социална пенсия за инвалидност и персонална пенсия).Увеличението на социалната пенсия за старост ще доведе също така до повишаване и на добавките, които се определят в процент от нея.От 1 юли минималната пенсия ще стане 219,43 лв. Средната пък ще достигне 386,27 лв., което е с 23,45 лв. повече от тази година. Социалната пенсия за старост от 1 юли ще се вдигне от 125,58 на 132,74 лв..Във вторник пък ще бъдат обнародвани в “Държавен вестник” промените в КСО. Така хората ще могат да избират по коя формула да се пресмята индивидуалният им коефициент за пенсия в следващите 4 г. Ако искат да се пенсионират по старите правила, трябва да го посочат в новите заявления. НОИ автоматично ще изчислява пенсията в двата варианта и ще дава по-високата.", "date": "2019.04.27", "title": "Социалната пенсия за старост ще се увеличи от първи юли"}
{"url": "https://www.novinite.bg/articles/174766/Blokiraha-patya-za-Makaza", "text": "Жителите на хасковското село Конуш излязоха на протест заради лоши пътища и блокираха пътя за Маказа, съобщи bTV.Местните хората се събраха на пешеходната пътека и спряха движението. Това образува колона от автомобили, пътуващи за Гърция през Маказа. Блокадата обаче беше кратка и не създаде напрежение.\"Всички обещават, кметът и другите обещават - няма. Никой не се грижи. Моментално, като идват изборите за гласуване, всички ни търсят, всички се интересуват от нас. А накрая, като си седнат, нагаждат се на стола, не ги интересуваме\", заяви една от протестиращите - Ивета Христова.Това е вторият протест в рамките на месец, с искане за асфалт, канализация и питейна вода. От общината вече заявиха, че проблемът с водата ще бъде решен скоро, но това не успокои хората.", "date": "2019.04.27", "title": "Блокираха пътя за Маказа"}
{"url": "https://www.novinite.bg/articles/174751/Patriotite-VMRO-davat-oficialen-start-na-kampaniyata-si-za-evroizborite-na-Vazkresenie-Hristovo", "text": "На 28.04.2019 г. (неделя) от 12.00 ч. в парк „Св. Троица“, до храм „Св. Троица“ в столичния р-н „Илинден“ (на ъгъла на ул. „Цар Симеон“ и бул. „Константин Величков“) Патриотите от ВМРО ще открият предизборната кампания на листата за Евроизборите през месец май. На светлия християнски празник Възкресение Христово каним всички българи да се хванат на хорото и да слушат патриотичните български народни песни на Илия Луков и да потанцуват с ТФ „Мездра“. Инициативата „Да се хванем на хорото“, която е с подкрепата на водача на листата на ВМРО – Българско национално движение Ангел Джамбазки, обикаля България вече от месец и ще продължи, докато премине през всички големи градове на страната. На събитието ще присъстват лицата от листата на ВМРО – БНД, ръководството на партията и народни представители.Каним всички да се хванем заедно на хорото, защото хорото е патриотизъм, връзка с традициите и бащиното огнище.", "date": "2019.04.27", "title": "Патриотите ВМРО дават официален старт на кампанията си за евроизборите на Възкресение Христово"}
{"url": "https://www.novinite.bg/articles/174741/Policiyata-v-Shri-Lanka-otkri-15-tela-sled-prestrelka-i-eksploziya", "text": "Телата на 15 души, сред които шест деца, бяха намерени на мястото на ожесточена престрелка на източното крайбрежие на Шри Ланка, шест дни след като атентатори самоубийци отнеха живота на най-малко 250 души в островната държава, съобщава БТА.Късно снощи полицейски командоси, подкрепени от армията, обградиха къща в Сайнтамуруту, на 360 км източно от столицата Коломбо, заради подозрения, че е свързана с атентатите на Великден срещу църкви и хотели. Възникнала престрелка, последвана от най-малко три експлозии.Говорител на полицията каза, че след претърсване на къщата са били намерени телата на 15 души, сред които на три жени и шест деца. Полицията смята, че един или повече атентатори самоубийци е причинил взривовете. Друга жена и едно дете, ранени при инцидента, са откарани в болница. Говорител на полицията съобщи, че трима предполагаеми атентатори самоубийци са сред загиналите в къщата. Според говорителя бойците вероятно са членове на групировката \"Нешънъл Таухид Джамаат\", която е смятана за отговорна за атентатите на 21 април.Католическата църква в Шри Ланка обяви, че отменя неделните служби в храмовете, съобщава Би Би Си. Архиепископът на Коломбо Малкълм Ранджит каза, че е видял документ, изтекъл от службите за сигурност, в който има предупреждение, че храмовете може да бъдат нападнати отново. Ранджит каза още, че се чувства \"предаден\" от правителството, което не е действало адекватно след предупрежденията за опасност.Правителството на Шри Ланка съобщи, че девет местни, добре образовани атентатори, са извършили нападенията на Великден. Осем от тях са идентифицирани, включително една жена. Полицията се опитва да открие следите на 140 души, вероятно свързани с ИДИЛ, която пое отговорност за нападенията. В рамките на разследването досега са задържани най-малко 76 души, сред които граждани на Сирия и Египет.", "date": "2019.04.27", "title": "Полицията в Шри Ланка откри 15 тела след престрелка и експлозия"}
{"url": "https://www.novinite.bg/articles/174763/Devet-dushi-sa-zadarjani-v-Gabrovo-sled-sbivane", "text": "Девет души са задържани в Габрово след сбиване малко след полунощ, информираха от МВР. Полицията и прокуратурата изясняват обстоятелствата около случилото се.Инцидентът е станал пред заведение в града в малките часове на нощта. Сигнал на телефон 112 е подал пострадалият 31-годишен мъж. Полицията е установила, че след провокации от страна на пострадалия, който бил във видимо нетрезво състояние, по време на тържество в заведението е възникнал скандал между него и група мъже.По първоначални данни младият мъж се държал непристойно с момиче, а управителят на ресторанта неколкократно му направил забележка. Навън скандалът прераснал в сбиване. Пострадалият е прегледан от лекар, той е с натъртвания и охлузвания.Мъжът е с криминални регистрации за хулиганство и наркотици и осъждан за нападение на длъжностно лице, при изпълнение на служебните му функции. По случая е уведомен дежурен прокурор. Работата по изясняване на обстоятелството и разпитите на свидетели продължават в рамките на образуваното разследване.", "date": "2019.04.27", "title": "Девет души са задържани в Габрово след сбиване"}
{"url": "https://www.novinite.bg/articles/174740/Dneven-horoskop-za-sabota-27-april-2019-g", "text": "Нужни са нови и различни идеи, за да постигнете успех днес. Имате правилните хора на ваша страна, така че е въпрос на време да сбъднете една от най-големите си мечти.Днес се разбирате с хората много по-лесно от обикновено. Това може би се дължи на това, че са в по-добро настроение, както и вие. Заразявате хората с усмивката си.Днес има много неща, които искате да кажете. Дори самите вие се изненадвате на себе си. Опитайте да бъдете оптимисти, дори да има някои неща, които не са наред. Вижте повече на: ", "date": "2019.04.27", "title": "Дневен хороскоп за събота, 27 април 2019 г."}
{"url": "https://www.novinite.bg/articles/174760/I-dnes-SAS-otmeni-blizo-600-poleta-zaradi-stachka-na-pilotite", "text": "Стотици полети бяха отменени днес заради стачка на пилотите от Скандинавските авиолинии САС, предаде Ройтерс. Стачката, която започна вчера, е заради искания за по-добро заплащане. Тя засегна около 170 хиляди пътници на Скандинавски полуостров. Още 587 полета са отменени днес.", "date": "2019.04.27", "title": "И днес САС отмени близо 600 полета заради стачка на пилотите"}
{"url": "https://www.novinite.bg/articles/174767/30-000-sa-evakuirani-v-Mozambik-zaradi-ciklon", "text": "\r\nНад 30 000 души са евакуирани от високорискови зони в Мозамбик, ударени от мощния тропически циклон Кенет, съобщава Си Ен Ен. На други 70 000 души, намиращи се на пътя на бурята, също е наредено да напуснат домовете си. Поне пет души са загинали в бурята.\r\n\r\n\r\n\r\n\r\n\r\n\r\n\r\n", "date": "2019.04.27", "title": "30 000 са евакуирани в Мозамбик заради циклон"}
{"url": "https://www.novinite.bg/articles/174758/Nov-zatvor-za-400-osadeni-shte-stroyat-v-bivshi-kazarmi-kraj-Dupnica", "text": "Нов затвор за 400 осъдени ще се строи в бившите казарми край дупнишкото с.Самораново, съобщи началникът на затвора в Бобов дол Александър Апостолов, координатор по проекта. Финансирането - около 35 мил. лева, е по Норвежкия финансов механизъм. Сега в бившите казарми при Самораново е затворническото общежитие към бобовдолския затвор, в което изтърпяват присъда около 100 лишени от свобода с по-лек режим. Освен новия, отговарящ на съвременните изисквания за изтъпвянане на присъди затвор,  в бъдещия комплекс ще се изгради и обучителен център за подготовка на кадри по охраната на затворите и специалисти за системата за изтърпяване на наказанията - психолози, аминистратори и др. Изгражането на затвора при Самораново ще започне до една година.  Първоначалният проект е бил той да е в общежетието в Казичене, по-близо до София, но теренът там се оказал неподходящ. Засега в Самараново няма реакции от страна на местното население, но в селото нямали проблеми със затворниците от сегашното общежетие, коментира кметът Райна Александрова. ", "date": "2019.04.27", "title": "Нов затвор за 400 осъдени ще строят в бивши казарми край Дупница"}
