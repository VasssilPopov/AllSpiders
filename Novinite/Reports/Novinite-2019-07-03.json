{"url": "https://www.novinite.bg/articles/177750/Cenata-na-toka-za-biznesa-skochi-s-203", "text": "Шокиращ скок на цената на тока за бизнеса.  в сравнение с цените от миналия петък. На българската борса мегаватчас в категорията е  Само за сравнение,за мегаватчас, което е близо 3 пъти по-евтино, отколкото у нас. Те го обвиняват в лобизъм, като дори посочват, че умишлено влияе на цените в полза на голям играч на енергийния пазар.", "date": "2019.07.03", "title": "Цената на тока за бизнеса скочи с 203%"}
{"url": "https://www.novinite.bg/articles/177755/NS-shte-glasuva-na-parvo-chetene-zabrana-za-svobodnoto-puskane-na-kucheta", "text": "Парламентът ще гласува на първо четене промени в Закона за ветеринарномедицинската дейност. Това предвижда проектопрограмата за работа на Народното събрание.Измененията са свързани със зачестилите инциденти, при които хора са били нападнати от пуснати на свобода кучета. Въвежда се забрана за свободното пускане на кучета. А забраната за извеждане без повод ще важи за кучета с тегло над пет килограма. По отношение на агресивните кучета остава забраната за извеждане без повод и намордник. Въвеждат се и диференцирани и завишени глоби за нарушения на тези забрани. Глобата за свободно пуснато куче ще бъде в размер на 300 лв., а за извеждане на агресивни кучета без повод и намордник санкцията ще е 1000 лв.Депутатите ще гласуват на първо четене и Закон за публичните предприятия. С него ще се уреди начинът за определяне и публично оповестяване на държавната политика в областта на публичните предприятия, ще се въведат стандарти за добро корпоративно управление, както и ще се уредят задълженията за оповестяване и прозрачност на дейността и органите за управление.На първо четене ще бъдат разгледани и изменения в Закона за водите, свързани с прехвърляне правото на собственост на язовири от общините в полза на държавата.Народното събрание ще гласува и окончателни промени в Закона за приватизация и следприватизационен контрол, с които се цели отразяване на промени във наименования на две фирми.", "date": "2019.07.03", "title": "НС ще гласува на първо четене забрана за свободното пускане на кучета"}
{"url": "https://www.novinite.bg/articles/177756/BSP-poiska-Karakachanov-i-Karanikolov-v-NS-za-remonta-na-Su-25", "text": "\r\nВицепремиерът и военен министър Красимир Каракачанов и икономическият министър Емил Караниколов да дойдат в НС, за да обяснят ситуацията около ремонта на изтребителите Су-25. Това поиска БСП,  а причината е разнобоя между двамата относно процедурата за ремонта на старите руски самолети.\r\n\r\nОт БСП припомниха, че военният министър Красимир Каракачанов преди дни обяснил, че първият превод по договора за ремонта на самолетите Су-25 към завода в Беларус вече е направен и поема политическата отговорност за изпълнение му. Преди това пък Караниколов изразил опасения, че този контракт няма как да се изпълни, а страната ни може да понесе санкции заради наложеното оръжейно ембарго срещу Беларус, заради което министърът е поискал договорът да бъде разтрогнат. Самата шефка на НС Цвета Каранчева в Москва пък покани руски специалисти да помагат с ремонта на самолетите, който да се извърши в \"Авионамс\".\r\nИменно затова БСП искат Каракачанов, Караниколов, заедно с Караянчева да изяснят въпроса пред депутатите.\r\n", "date": "2019.07.03", "title": "БСП поиска Каракачанов и Караниколов в НС за ремонта на Су-25"}
{"url": "https://www.novinite.bg/articles/177762/Deputatat-ot-BSP-prof-Georgi-Mihajlov-shte-se-otkaje-ot-imuniteta-si", "text": "Депутатът от БСП проф. Георги Михайлов ще се откаже от имунитета си. Това потвърди той пред журналисти в Народното събрание, съобщава Агенция \"Фокус\". В началото на месеца главният прокурор Сотир Цацаров за втори път поиска от Народното събрание разрешение за започване на разследване срещу народния представител от БСП Георги Михайлов за извършено от него данъчно престъпление.В края на миналата година Цацаров внесе искане за снемане на имунитета на Михайлов за безстопанственост и сключване на неизгодни сделки в качеството му на изпълнителен директор на \"СБАЛХ\" ЕАД. От това били нанесени щети на предприятието за 164 106 лв. Михайлов сам е дал съгласие да бъде разследван и на 26 юни беше обвинен в безстопанственост и му бе наложена парична гаранция в размер на 15 000 лв.В хода на разследването, възложено на НСлС, са събрани и доказателства за извършено от Михайлов данъчно престъпление, достатъчни за второ обвинение. Поради тази причина главният прокурор сезира повторно НС с искане за снемане имунитета на народния представител.", "date": "2019.07.03", "title": "Депутатът от БСП проф. Георги Михайлов ще се откаже от имунитета си"}
{"url": "https://www.novinite.bg/articles/177781/Maj-se-samoubi-skachajki-ot-blok-v-Mezdra", "text": "Мъж се е самоубил, като е скочил от жилищен блок в Мездра.Информацията бе потвърдена от полицията във Враца.Трагедията е станала миналата нощ в сграда, известна като Гръцкия блок. Трупът е намерен рано тази сутрин, когато първият обитател на блока тръгнал за работа.На мястото незабавно е изпратен екип на полицията, който направил оглед. По първоначални данни става въпрос за самоубийство. Загиналият е Веселин Генов Ангелов, по прякор Вескара. Той живее на третия етаж в сградата.Според данните от разследването, той се качил на площадката между шестия и седмия етаж и от там предприел фаталния полет. Паднал е на бетонната козирка над задния вход и починал на място. Тялото е транспортирано за аутопсия.По случая е образувано досъдебно производство. ", "date": "2019.07.03", "title": "Мъж се самоуби скачайки от блок в Мездра"}
{"url": "https://www.novinite.bg/articles/177777/Prieha-promeni-pri-otpuskaneto-na-stipendii-i-pri-priema-na-studentite", "text": "\r\nПравителството прие промени в постановленията за предоставяне на стипендии и за приема на студентите, съобщиха от пресцентъра на Министерски съвет.\r\n\r\n\r\n\r\n\r\n\r\n\r\n\r\n\r\n", "date": "2019.07.03", "title": "Приеха промени при отпускането на стипендии и при приема на студентите"}
{"url": "https://www.novinite.bg/articles/177763/Stanishev-Pomolih-da-ne-razglejdat-moyata-nominaciya-za-prezident-na-EP", "text": "За мен е голяма чест, че Европейският съвет е разглеждал (и постигнал широко съгласие за) моята кандидатура за председател на Европейския парламент. Това казва в своето изявление председателят на ПЕС Сергей Станишев.„Това е признание за моите политически позиции и поведение през годините и оценка на моята категорична европейска ангажираност. Благодаря на премиерите и на европейските лидери за инициативата и номинацията”, допълва той.„Наред с това, за мен водещият политически ангажимент е бил и остава този към политическото семейство на социалистите като президент на ПЕС. През последната година проведохме мощна и вдъхновяваща кампания за социална промяна на Европейския съюз. Издигнахме най-убедителния кандидат за президент на Комисията, който спечели дебатите и сърцата на европейците. Представихме манифест “Нов социален договор за Европа”. След проведените европейски избори последователно отстоявахме кандидатурата на Франс Тимерманс за председател на ЕК - като носител на тази промяна. Оценявам усилията на всички от нашето политическо семейство, начело с премиерите ни, които водиха преговорите в Съвета. Знам, че балансът между политическите сили, географски региони и равноправно представяне на половете е сложен и не се съмнявам в усилията на нашите представители в Европейския съвет.Не мога да не скрия моето разочарование, че голямата промяна в Европа, която можеше да се постигне с Франс Тимерманс начело на ЕК, се отлага. Това породи недоволство и в Групата на социалистите и демократите в ЕП по отношение на постигнатия в Брюксел пакет, както и сред повечето евродепутати. Отстъплението от принципа за Общия кандидат, отстояван вече в два избора, ще разочарова и отдалечи европейските граждани. Логичен е въпросът защо издигаме кандидати и участваме в кампании, щом накрая някой друг взема решенията.Позицията председател на ЕП е една от 5-те ключови за ЕС. Тя би била чест за мен и висок престиж за страната ми. Но кандидатурата ми като президент на ПЕС е обвързваща за политическото семейство и парламентарната група по отношение на постигнатия пакет. Моето участие в състезанието щеше да послужи като печат на взетите решения.Ето защо вчера се обърнах към председателя на групата на социалистите Ираче Гарсия, да не разглеждат моята номинация за президент на Европейския парламент.За мен на първо място винаги са били и остават интересите и единството на Социалистическото семейство и Голямата промяна в ЕС. Отстояването на Социална и справедлива Европа изисква друга моя роля - тази на лидер на европейската левица, която да превърне нашата битка в реални политики - вече имаме повече премиери в Съвета, втори сме в ЕП, а лявата вълна на Стария континент ще укрепи и позициите на партиите ни в отделните държави членки. А тази битка далеч не е приключила. Бих казал, че тя сега започва”, казва още Сергей Станишев.", "date": "2019.07.03", "title": "Станишев: Помолих да не разглеждат моята номинация за президент на ЕП"}
{"url": "https://www.novinite.bg/articles/177764/Borisov-Balgariya-e-stabilna-ikonomicheski-i-politicheski", "text": "\r\nБългария е стабилна икономически и политически. Това обяви премиерът Бойко Борисов в началото на правителственето заседание.\r\n\r\nТой цитира доклад на Асоциация на индустриалния капитал в България, че усилията на НАП са довели до намаляване с 5 млрд. лв. касовите наличности във фирмите, както и кампаниите за заплатите в плик. По думите сивата икономика намалява, а неправителствените организации отчитат и борбата с контрабандата.\r\n“Когато цифрите говорят, много ясно и лесно се правят изводи”, категоричен бе Борисов и цитира доклада, че през 2023 г. страната ни ще е на нивото на най-добрите си показатели.\r\nПремиерът изтъкна още и липсата на миграционен поток.\r\n \r\n", "date": "2019.07.03", "title": "Борисов: България е стабилна икономически и политически"}
{"url": "https://www.novinite.bg/articles/177785/Direktorat-na-zatvorite-Vasil-Miladinov-e-osvoboden-ot-posta", "text": "\r\nДиректорът на Главна дирекция \"Изпълнение на наказанията\" главен комисар Васил Миладинов е освободен от поста. Това съобщи правосъдният министър Данаил Кирилов.\r\n\r\n\r\n\r\n\r\n\r\n", "date": "2019.07.03", "title": "Директорът на затворите Васил Миладинов е освободен от поста"}
{"url": "https://www.novinite.bg/articles/177770/Premierat-Zapochvat-proverki-na-lekarite-za-izdadeni-bolnichni-lista", "text": "''Започват проверки на лекарите, които издават болнични листа'', съобщи министър-председателят Бойко Борисов.Борисов съобщи, че за миналата година са издадени близо два милиона болнични листа, а само за първата половина на тази година броят им надхвърля три и половина милиона листа, предаде на ТОПНОВИНИ.Премиерът Бойко Борисов призова всички медици, които издават болнични, да внимават много, защото държавата се е заела с подозрителния им скок на 3,5 млн. срещу 2 млн. за миналата година.\"И нещо, което много ме тревожи - болничните са над 3,5 млн. Това е страхотен бич за работодателите. Някой си пълни джобчетата с раздаване на болнични листове. Това са милион и половина повече заболели, което няма как да е истина\", заяви Борисов по време на представянето на резултатите от първото тримесечие на 2019 г. за борбата с контрабандата. Според премиера \"големи групи от хора взимат болнични и отиват да берат гъби, ягоди\".\"Никак не ми е приятно да арестувам доктори и медицински лица, защото всички ги уважаваме, но призовавам да спрат тази практика, защото много сериозно сме се заели\", апелира премиерът, като напомни за акциите срещу измамите с ТЕЛК с коментара: \"виждате какви безобразия се правят там\".\"Толкова много искания има за повишаване на доходи и заплати, че всеки лев е важен да влезе в бюджета. Така че, правим го със сърце и душа, защото ни трябват парите\", обобщи Борисов по повод засилените комплексни мерки за борба с незаконната търговия на цигари.Премиерът на няколко пъти благодари на главния прокурор, както и на МВР, службите и финансовия министър, за координираните им действия, които свели до нищожно ниски нива контрабандата. ", "date": "2019.07.03", "title": "Премиерът: Започват проверки на лекарите за издадени болнични листа"}
{"url": "https://www.novinite.bg/articles/177786/S-20-procenta-se-uvelichavat-patnite-incidenti-prez-lyatoto", "text": "Средно статистически с 20 процента се увеличават пътно-транспортните произшествия през юли и август в сравнение с другите месеци на годината. Затова е много важно да акцентираме вниманието на хората да бъдат по-внимателни и толерантни на пътя. Това каза председателят на Държавна агенция \"Безопасност на движението по пътищата\" Малина Крумова по време на представяне на резултатите от второто издание на инициативата SDIndex /Safe Drive Index/ Индекс за безопасно шофиране/, съобщиха от агенцията. Организатор на изследването е SDI Застрахователен брокер, а партньори на проекта са МВР, МТИТС, МОН, Държавна агенция \"Безопасност на движението по пътищата\" и Дружеството на психолозите в България. Изследването цели въвеждането на национален индекс за определяне на рисковете в поведението на водачите на моторни превозни средства в България. Над 56 хил. български шофьори са се включили в изследването през тази година, което показва, че в България има хиляди водачи, които искат да бъдат активна страна при формирането на политиките по пътна безопасност и елиминиране на рисковите обстоятелства на пътя, подчертава Крумова. Зам.-министърът на транспорта Ангел Попов съобщи, че се проверяват изпитите и обучението на младите водачи, които до 3 г. след като са взели шофьорска книжка и претърпяват пътно-транспортно произшествие. Според Попов данните от изследването са много полезни, както за планиране на по-ефективен контрол, така и за бъдещите промени в организацията на обучението на водачите. Над 40 процента от установените нарушения на пътя през миналата година са били за превишена скорост, а общо 1,3 млн. нарушения са регистрирани през 2018 г., съобщава инспектор Мария Ботева от отдел \"Пътна полиция\" към ГД \"Национална полиция\".  От инициативата казаха, че през тази година изследването обхваща и водачи на камиони и автобуси. За първи път то се осъществява и изцяло онлайн, което според тях е помогнало да бъде много по-масово, а получените отговори по-честни и обективни. Най-голямата цел за тях е съвместно с институциите да се намерят механизмите за промяна на поведението на водачите", "date": "2019.07.03", "title": "С 20 процента се увеличават пътните инциденти през лятото"}
{"url": "https://www.novinite.bg/articles/177768/Borisov-kam-Ninova-Sivata-ikonomika-izsvetlyava", "text": "Премиерът Бойко Борисов отговори на лидера на БСП Корнелия Нинова, която го попита през Фейсбук, как тълкува доклада на Парламентарната асамблея на Съвета на Европа за корупцията в България. Преди правителственото заседание Борисов се позова на последното изследване на Асоциацията на индустриалния капитал в България, като отбеляза, че сивата икономика намалява, а тази на светло е почти 80 процента. Пред министрите Борисов прочете основните изводи от изследването на АИК, представено преди дни: \"Когато цифрите говорят, много ясно и лесно се правят изводи\". Премиерът наблегна на една от констатациите: \"Така например, фалитът на КТБ и политическата нестабилност през 2014 г. доведоха до понижение на индекса през същата година\". А после продължи с настъпилите промени в последните 5 години: \"Проверките на касовите наличности доведоха до намаляване с 5 милиарда лева,парите, с които, без да могат да се контролират работеха фирмите, както и кампанията за заплата в плик. Премиерът подчерта и външните фактори за изсветляването на икономиката у нас, сред които е липсата на емиграционен поток: \"И според техните изследвания – 2010 г. България вече ще е на нивото на най-добрите показатели\".", "date": "2019.07.03", "title": "Борисов към Нинова: Сивата икономика изсветлява"}
{"url": "https://www.novinite.bg/articles/177789/Izklyuchiha-shesti-blok-na-AEC-Kozloduj", "text": "\r\n\r\nШести блок на АЕЦ \"Козлодуй\" е бил изключен от енергийната система на страната след задействане на електрическа защита, съобщиха от централата.Това е станало малко преди 14:00 ч.Всички системи на блока са сработили съгласно проектните алгоритми.В момента екипите на атомната централа отстраняват причините за задействане на електрическата защита.След като бъде потвърдена работоспособността на оборудването, шести блок ще бъде включен в електроенергийната система.\r\n\r\n\r\n\r\n", "date": "2019.07.03", "title": "Изключиха шести блок на АЕЦ „Козлодуй“"}
{"url": "https://www.novinite.bg/articles/177754/Sotir-Cacarov-vnese-v-NS-iskane-za-svalyane-imuniteta-na-Georgi-Mihajlov", "text": "Искане на главния прокурор Сотир Цацаров за сваляне имунитета на народния представител от \"БСП за България\" Георги Михайлов е постъпило в Народното събрание, обяви в началото на пленарното заседание председателят на парламента Цвета Караянчева.Цацаров вече внесе искане за снемане имунитета на Георги Михайлов на 8-ми ноември. Причината тогава беше безстопанственост и сключване на неизгодни сделки в качеството му на изпълнителен директор на „СБАЛХ“ ЕАД. На 9-ти ноември Михайлов даде съгласието си за възбуждане на наказателно преследване срещу него.Депутатите решиха в седмичната им работна програма да бъдат предложените от ГЕРБ промени в Закона за пътищата, свързани с въвеждането на тол системата. Те ще бъдат гласувани на първо четене в четвъртък.Парламентът започва работа с първото четене на изменения в Закона за ветеринарномедицинската дейност.", "date": "2019.07.03", "title": "Сотир Цацаров внесе в НС искане за сваляне имунитета на Георги Михайлов"}
{"url": "https://www.novinite.bg/articles/177765/Prezidentat-Radev-otkri-balgaro-kitajski-biznes-forum-v-Pekin", "text": "Държавният глава Румен Радев откри българо-китайски бизнес форум в дипломатическо ни представителство в Пекин. Час преди началото на форума пред сградата на българското посолство имаше опашка от китайки представители, желаещи да присъстват на срещата. В своето откриващо слово президентът Радев подчерта: „Мога с удоволствие да споделя, че между България и Китай има отлични политически отношения. Нещо повече, днес с президента Си Дзинпин се очаква да обявим издигането на нашите отношения на качествено ново ниво.“По-рано през деня държавният глава посети Забранения град и се срещна със секретаря на партийния комитет на Пекин господин Цай Ци. В 17.00 ч местно време във Великата зала на народите ще се проведе и церемонията по официалното посрещане на президента Радев от Си Дзинпин.", "date": "2019.07.03", "title": "Президентът Радев откри българо-китайски бизнес форум в Пекин"}
{"url": "https://www.novinite.bg/articles/177776/Evrostat-Razlikata-v-zaplashtaneto-mejdu-jenite-i-majete-v-Balgariya-e-namalyala-do-136", "text": "Разликата в заплащането на жените и мъжете в България намалява за трета поредна година - от 15,4% през 2015 г. до 13,6% през 2017 г. Това показват данни на Евростат, цитирани в Доклад за равнопоставеността на жените и мъжете за 2018 г., който беше приет от правителството. Средната разлика в заплащането в ЕС през 2017 г. е 16%.Докладът за равнопоставеността между половете отразява и резултатите от изпълнението на политиките за повишаване на участието на жените на пазара на труда, насърчаването на равенството в процесите на вземане на решения. Сред приоритетните области в документа са още борбата с насилието, основано на биологичния пол и промяната на обществените стереотипи спрямо жените и мъжете.В доклада се посочва, че през 2018 г. средногодишният брой на безработните лица на възраст 15-64 навършени години е 170 800 души. От тях 100 200 са мъже, а 70 600 са жени, което е с 33 400 по-малко от 2017 г. Броят на безработните жени се е понижил с 21 000.Акцент в доклада е поставен върху изпълнението на Закона за равнопоставеност между мъжете и жените, който регламентира институционалната рамка, стратегическите и оперативни документи за управление на политиката по равнопоставеност на жените и мъжете и върху представянето на темата по време на Българското председателство на Съвета на Европейския съюз. Докладът отчита също дейността на Националния съвет по равнопоставеност на жените и мъжете към Министерския съвет, който е орган за осъществяване на консултации, сътрудничество и координация между централните и териториалните органи на изпълнителната власт и структурите на гражданското общество. ", "date": "2019.07.03", "title": "Евростат: Разликата в заплащането между жените и мъжете в България е намаляла до 13,6%"}
{"url": "https://www.novinite.bg/articles/177784/Vlyubeni-5-sablaznitelni-majki-aromata", "text": "Така както няма окончателен отговор на въпроса “Какво искат жените?”, така няма отговор на въпроса \"Какъв мъжки аромат съблазнява жените\". Тук всичко е чисто индивидуално. Някои хора харесват студени, водни парфюми, а други- топли, дървесни и пикантни. Но все пак има няколко общи вкуса, които привличат женското внимание. Всички те са от водещите парфюмерийни къщи и са на първите редове в списъка с популярни аромати.Култови мъжки аромати, които са приятни не само на мирис, но и се харесват на жените:Всеки аромат има своите силни страни и характеристики. Но нито един от първите пет аромата не оставя жените безразлични.    ", "date": "2019.07.03", "title": "Влюбени: 5 съблазнителни мъжки аромата"}
{"url": "https://www.novinite.bg/articles/177772/EP-ne-izbra-predsedatel-v-parvoto-glasuvane", "text": "ЕП не избра председател в първото гласуване, съобщава БТА. Най-много гласове е събрал италианецът Давид-Мария Сасоли. За него са гласували 325 евродепутати. Четирима политици се кандидатират за позицията председател на Европейския парламент в предстоящите избори в сряда, се казва в изявление на законодателния орган. Списъкът на кандидатите включва още Ска Келер (Европейски свободен алианс, Германия), която на първото гласуване беше подкрепена от 125 евродепутати, Сира Рего (Европейската обединена левица / Северна зелена левица, Испания) събра гласовете на 42 депутати на ЕП, а за Ян Захрадил ( Алианс на консерваторите и реформистите в Европа, Чешката република) гласуваха 162-ма. ", "date": "2019.07.03", "title": "ЕП не избра председател в първото гласуване"}
{"url": "https://www.novinite.bg/articles/177757/Evroparlamentat-si-izbira-predsedatel", "text": "Четирима политици се кандидатират за позицията председател на Европейския парламент в предстоящите избори днес, се казва в изявление на законодателния орган.\r\nСписъкът на кандидатите включва Ска Келер (Европейски свободен алианс, Германия), Сира Рего (Европейската обединена левица / Северна зелена левица, Испания), Давид-Мария Сасоли (Прогресивен алианс на социалистите и демократите, Италия) и Ян Захрадил ( Алианс на консерваторите и реформистите в Европа, Чешката република).\r\n„Избирането на председател е първият акт на новосъздадения парламент. Досегашният председател Антонио Таяни ще председателства заседанието, подпомаган от осем преброители, избрани чрез жребий във вторник при откриването на сесията”, се подчертава в изявлението, цитирано от Спутник.\r\nПромените в ключови органи на ЕС се провеждат след изборите за Европейски парламент на 23-26 май.\r\nПредседателят на Европейския съвет Доналд Туск каза във вторник, че е доволен от четиримата кандидати за най-високите постове в ЕС и допълни, че това е „идеален баланс между половете.”\r\n\"Избрахме две жени и двама мъже за четирите ключови позиции: перфектен баланс между половете. Наистина съм щастлив от това. В края на краищата Европа е жена\", каза по-рано той пред репортери.\r\nЛидерите на ЕС преодоляха безизходицата и избраха белгийския премиер Шарл Мишел за председател на Европейския съвет, а германският министър на отбраната Урсула фон дер Лайен бе предложена за председател на Европейската комисия. Испанският външен министър Жозеп Борел бе избран за върховен представител за външната политика, а шефът на МВФ Кристин Лагард бе предложена да оглави Европейската централна банка.\r\nАко Европейският парламент потвърди предложението на европейските лидери, Урсула фон дер Лайен и Кристин Лагард ще бъдат първите жени, които ще ръководят тези ключови институции\r\n", "date": "2019.07.03", "title": "Европарламентът си избира председател"}
{"url": "https://www.novinite.bg/articles/177788/Otkriha-5-ma-nelegalni-migranti-v-kamion-na-GKPP-Kulata", "text": "Откриха 5-ма нелегално превозвани мигранти в товара на камион, при извършена проверка на ГКПП-Кулата, във вторник. Те са били без документи за самоличност и са се идентифицирали като граждани на Афганистан. На властите са представили бежански документ, издаден от гръцките власти.Камионът с полска регистрация, управляван от поляк е спрян за проверка при влизане в страната. По документи той е превозвал дини от Гърция за Полша.За случая е уведомена гръцката страна, а шофьорът е задържан. След приключване на съдебните действия чужденците ще бъдат върнати в Гърция.", "date": "2019.07.03", "title": "Откриха 5-ма нелегални мигранти в камион на ГКПП-Кулата"}
{"url": "https://www.novinite.bg/articles/177751/Dneven-horoskop-za-sryada", "text": "Вашето семейство се нуждае от вас, дори ако е на хиляди километри разстояние. Зарежете всичко, с което се занимавате в момента и прекарайте днешния ден с любимите хора. Това ще ви зареди с положителна енергия.Трябва да съберете още няколко парчета от пъзела, за да можете да изградите гледната си точкал. Опитайте да се абстрахирате от всички странични фактори. Денят е подходящ да направите добро дело.Детайлите наистина имат значение сега. Ще ви се наложи да работите днес и да се занимавате с някои не толкова приятни неща, но стискайте зъби, скоро всичко ще стане много по-добре. Вижте повече на: ", "date": "2019.07.03", "title": "Дневен хороскоп за сряда"}
{"url": "https://www.novinite.bg/articles/177773/Stachka-blokira-turistite-v-Garciya-ne-rabotyat-feribotite", "text": "\r\nСтачката на моряците прекъсна морския транспорт в Гърция. На котва остават фериботи и товарни кораби.\r\n\r\nМоряците стачкуват за увеличение на заплатите и екипажите на корабите. От туристическия сектор приканват стачкуващите да прекратят протестите, за да обслужат туристите.\r\nПо пристанищата много хора също чакат с надежда, че би могло да се прекратят стачните действия още преди края на обявената стачка, която приключва тази нощ. По островите хиляди туристи удължиха почивката си с ден и се опитват да намерят място в първите фериботи, други търсят билети за самолетните полети. За туристите с автомобили и каравани е много трудно да си осигурят места във фериботите дори за следващите дни. Моряците не отстъпват и настояват за подписване на колективни трудови договори. Синдикатите заплашват с нова стачка през туристическия сезон.\r\nЗаради стачката на моряците в Гърция Министерството на външните работи отправи препоръки към българските граждани. Те трябва да се информират за ситуацията и да обмислят варианти за транспорт извън морския и фериботите, препоръчват от външно министерство.\r\nПри необходимост може да бъде потърсена помощ на следните номера:\r\n+30 210 67 48 107 и +30 693 70 96 220.\r\n", "date": "2019.07.03", "title": "Стачка блокира туристите в Гърция, не работят фериботите"}
{"url": "https://www.novinite.bg/articles/177752/Protest-pred-obshtinata-v-Kostinbrod-sled-katastrofata-sas-zaginal-motorist", "text": "Протест в Костинброд. Местни жители са се събрали пред общината с искане кмета на града Трайко Младенов да бъде върнат в ареста.В понеделник в тежка катастрофа с негово участие загина моторист, а неговите приятели поискаха най-тежкото наказание за кмета, с твърдението че инцидента е станал по негова вина.Според прокуратурата той е карал с над 150 км/ч. „Скоростта не мога да коментирам, защото не съм бил там. Експертите казват, че ударът е перпендикулярен. Няма как да е бил при изпреварване, да е бил в лявата лента”, обясни още той.А протестиращите искат от Младенов сам да признае вината си.", "date": "2019.07.03", "title": "Протест пред общината в Костинброд след катастрофата със загинал моторист"}
{"url": "https://www.novinite.bg/articles/177747/Dnes-shte-bade-slanchevo-okolo-i-sled-obyad-goreshto", "text": "Днес ще бъде слънчево, около и след обяд горещо. Максималните температури ще бъдат между 34 и 39°. Превечер над северните и планинските райони ще се развие купеста облачност и на отделни места ще превали краткотраен дъжд с гръмотевици. Възможни са градушки. Привечер ще се усили вятърът от северозапад.Над планините ще е предимно слънчево. След обяд и привечер ще се развива купеста облачност и до полунощ на места ще превали и прегърми. Вечерта вятърът северозапад ще се усили. Топло време с максимална температура на височина 1200 метра около 29°, на 2000 метра – около 22°Над Черноморието ще бъде слънчево и горещо. Ще духа бриз. Максималните температури на въздуха: 30-33°. Температурата на морската вода е 26-28°. Вълнението на морето ще е 2-3 бала.", "date": "2019.07.03", "title": "Днес ще бъде слънчево, около и след обяд горещо"}
{"url": "https://www.novinite.bg/articles/177775/Na-izpita-sled-7-klas-po-dobri-rezultati-po-literatura-otkolkoto-po-matematika", "text": "Министерство на образованието и науката представи резултатите от националното външно оценяване за учениците от VII клас.Това външно оценяване е върху компетентността на учениците по материала от 5, 6, 7 клас, с изключение на литературата, където е включен материалът само от 7 клас. Но догодина по БЕЛ изпитът ще включва 6 и 7 клас, а след две години – материалите за 5, 6 и 7 класФорматът на задачите и броят им е различен, форматът на изпита е единен, и за това не може да бъде сравняван с изпитите от предходните години. Това заяви заместник - министърът на образованието Таня Михайлова.По думите й учебните програми, по които учиха учениците са по-олекотени. Тази година имаше различно разпределение на задачите и имаше нов тип задачи, ориентирани към функционалната грамотност и задачите в тестовата част имаха различна тежест. В организационно отношение успяхме да разсеем съмненията и нямаше нито едно затруднение за попълването на изпитните комплекти. Успяхме с оценяването един ден по-рано, заяви Михайлова.По БЕЛ оценките са над средния брой точки, докато по математика – под средния, заяви зам.-министърът. Математиката винаги е била по-голямо предизвикателство за нашите учениците, каза тя. По думите й за успешното полагане на изпита е било от изключително значение да се работи по всички задачи. Има увеличение на броя на учениците, които са работили по всички задачи, отбеляза тя. Единният изпит е мотивирал много повече ученици, посочи тя.", "date": "2019.07.03", "title": "На изпита след 7. клас - по-добри резултати по литература, отколкото по математика"}
{"url": "https://www.novinite.bg/articles/177753/Zavarshi-remontat-na-viaduktite-pri-13-ti-i-15-ti-km-na-AM-Trakiya", "text": "Днес – 2 юли, приключи ремонтът на виадуктите при 13-ти и 15-ти км на АМ „Тракия“ в посока Пловдив. Движението e възстановeно, с което значително се улеснява пътуването в този участък на автомагистралата.Със завършването на строителните работи по двете съоръжения напълно се възстановява нормалното движение по АМ „Тракия“ и през лятото шофьорите ще пътуват без ограничения заради ремонтни дейности. Пътноподдържащото дружество „Автомагистрали“ ЕАД работи изключително мобилизирано, за да може предвидените дейности да завършат колкото се може по-бързо. На виадуктите при 13-ти км, с дължина 254 м, и при 15-ти км - 322 м, са извършени ремонтно-възстановителни дейности по връхната конструкция - пътна плоча и греди. Съоръженията са с нова хидроизолация, асфалтобетонова настилка и тротоарни блокове. Подменени са парапетите и мантинелите. Положена е нова хоризонтална маркировка.", "date": "2019.07.03", "title": "Завърши ремонтът на виадуктите при 13-ти и 15-ти км на АМ „Тракия“"}
{"url": "https://www.novinite.bg/articles/177749/Parcheta-mazilka-padnaha-varhu-trotoar-v-centara-na-Sofiya", "text": "Парчета мазилка паднаха от тераса върху тротоар в центъра на София. За това ни сигнализираха наши зрители  и изпратиха снимки. От тях ясно се вижда, че размерът на отломките от фасадата на сграда на булевард \"Дондуков\" са със застрашаващи живота на пешеходците.Инцидентът е станал на метри от Младежкия театър снощи около 22 часа. Това съобщи в предаването „Здравей, България” кметът на район „Оборище” Васил Цолов. „Добре, че не е имало много хора, за да стане нещо по-сериозно. През деня е много натоварено в района”, коментира той.Сигналът е подаден от дежурния в района. Според Цолов сградата е строена в периода от 1949 до 1955 година. „Специално за тази сграда това не е първи инцидент, и друг път са падали парчета”, обясни кметът на „Оборище”.", "date": "2019.07.03", "title": "Парчета мазилка паднаха върху тротоар в центъра на София"}
{"url": "https://www.novinite.bg/articles/177759/I-dnes-razdavat-mineralna-voda-na-chetiri-mesta-v-Sofiya-zaradi-jegite", "text": "Раздаване на минерална вода и оросяване на основните булеварди ще има и днес, 3 юли, в София.Дейностите ще започнат от 14.00 ч. и ще се извършват на основните булеварди в София, по които се движи градски транспорт. Ще се оросява по бул. “Ботевградско шосе“, \"Цариградско шосе\", \"Сливница\" и др. Това съобщиха от пресцентъра на Столична община.Напомняме на водачите на моторни превозни средства да карат със съобразена скорост и се съобразят с извършване на дейността.Това е една от мерките, които се предприемат във връзка с високите летни температури. Днес продължава и раздаването на вода на четири пункта в София от 13.00 часа. Водата ще се раздава в четири пункта – на площадното пространство при храма „Св. Неделя”, на \"Орлов мост\" – при езерото „Ариана”, на пилоните на Националния дворец на културата и на пл. „Славейков“. ", "date": "2019.07.03", "title": "И днес раздават минерална вода на четири места в София заради жегите"}
{"url": "https://www.novinite.bg/articles/177760/Balgari-v-nujda-sa-poluchili-nad-32-tona-hranitelni-produkti-po-evropejski-programi", "text": "Над 32 000 тона хранителни продукти са реализирани в трите осъществени до момента кампании за подкрепа, осигурени по Оперативната програма за храни и/или основно материално подпомагане от Фонда за европейско подпомагане на най-нуждаещите се лица (ОПХ ФЕПНЛ), съобщиха от Агенцията за социално подпомагане. Ежегодно помощта по операцията „Предоставяне на индивидуални пакети хранителни продукти“ достига до над 500 000 лица. Данните бяха изнесени по време на съвместна работна среща в Пловдив между Управляващия орган на програмата в лицето на Агенцията за социално подпомагане и партньорската организация, която организира раздаването на пакетите – Българския червен кръст.Над 95% от потребителите са изразили своята обща удовлетвореност от подпомагането с индивидуални пакети с хранителни продукти, осигурени по Оперативната програма за храни. Одобрение на асортимента са изразили почти 99% от подпомогнатите, а от организацията по раздаването на пакетите удовлетвореността е почти 100%. Проучването се организира от партньорската организация БЧК в рамките на всяко раздаване и оценката на подкрепените лица традиционно е много висока.Стремежът на Управляващия орган в лицето на Агенцията за социално подпомагане е да оказва подкрепа на партньорската организация БЧК и да следи процеса на изпълнение на раздаването на хранителните продукти с цел успешното реализиране и постигане на заложените показатели, отчитащи влиянието на програмата върху лицата, живеещи в крайна бедност в Република България.На срещата беше представена още степента на постигането на целите и бяха обсъдени постиженията и трудностите в организиране изпълнението на операцията „Предоставяне на индивидуални пакети хранителни продукти“.БЧК е дългогодишен партньор на Агенция за социално подпомагане при предоставянето на подкрепа под формата на пакети хранителни продукти от първа необходимост, предназначени за лица и семейства, живеещи в материални лишения.При последното раздаване в периода декември 2018 г. – май 2019 г. помощта от над 7000 тона хранителни продукти отново достигна до над половин милион българи, живеещи в крайни лишения. Правоимащите получиха индивидуални пакети с 16 вида хранителни продукта от първа необходимост. По информация на Българския червен кръст пакетите са достигнали до нуждаещите се лица благодарение на 3175 доброволци, дарили над 106 000 часа доброволен труд.Според анализа повече от една четвърт от нуждаещите се от подпомагане (27%) са деца до 15 г., 25% са хора с увреждания, 22% са възрастни над 65 г. и др. Според пола 55% са жени. Консултиране на уязвими лица за балансиран режим на хранене и здравословен начин на живот; консултиране за управление на семейния бюджет; насочване на целевите групи за отпускане на социални помощи и предоставяне на социални услуги в общността и резидентен тип; информиране за предоставяните услуги, финансирани от Европейския социален фонд; други форми на подкрепа, съдействие, индивидуално или групово консултиране, реализирани в отговор на установени конкретни нужди и проблеми на представителите на целевите групи, са съпътстващите мерки, осигурени за уязвимите лица от партньорската организация БЧК. На срещата беше обсъдена и възможността при предстоящото раздаване като съпътстваща мярка за желаещите да бъде организирано и професионално обучение по професиите „Болногледач“, „Домашен помощник“, „Социален асистент“, както и да се оказва съдействие за намиране на работа.За следващата кампания е предвидено пакетите да включват 17 вида храни. Очаква се през месец юли да стартира поетапното зареждане с продукти на складовете на Българския червен кръст, след което ще стартира процеса на организация на раздаването им.Представителите на партньорите от Българския червен кръст бяха запознати и с отговорностите както на Управляващия орган, така и на бенефициентите по отношение на предотвратяването на нередности и измами. Беше акцентирано и върху националната нормативна база в тази посока.На срещата бяха отчетени и някои трудности в процеса на реализация на представянето на индивидуални пакети хранителни продукти, но участниците се обединиха около мнението, че добрата комуникация и партньорство между Управляващия орган и БЧК подобрява нивото на организацията и е гарант за успешното реализиране на всяка кампания за предоставяне на хранителни продукти. ", "date": "2019.07.03", "title": "Българи в нужда са получили над 32 тона хранителни продукти по европейски програми"}
{"url": "https://www.novinite.bg/articles/177778/David-Mariya-Sasoli-e-noviyat-predsedatel-na-Evropejskiya-parlament", "text": "Давид-Мария Сасоли е новият председател на Европейския парламент, съобщава БТА.  Той събра най-много от гласове при първото гласуване, което се състоя по-рано днес. Четирима политици се кандидатират за позицията председател на Европейския парламент в предстоящите избори в сряда, се казва в изявление на законодателния орган. Списъкът на кандидатите включва още Ска Келер (Европейски свободен алианс, Германия), която на първото гласуване беше подкрепена от 125 евродепутати, Сира Рего (Европейската обединена левица / Северна зелена левица, Испания) събра гласовете на 42 депутати на ЕП, а за Ян Захрадил ( Алианс на консерваторите и реформистите в Европа, Чешката република) гласуваха 162-ма. ", "date": "2019.07.03", "title": "Давид-Мария Сасоли е новият председател на Европейския парламент"}
{"url": "https://www.novinite.bg/articles/177761/Zabraniha-razhodka-na-edro-kuche-bez-povod-i-namordnik", "text": "Депутатите вдигнаха санкциите за кучета без намордник с промени в Закона за ветеринарната дейност. Поправките забраниха кучешката разходка за четириногите с тегло над 5 кг. Предложенията на управляващите защити депутатът от ГЕРБ Десислава Атанасова, която настоя за максималния срок между първо и второ четене, за да може да се чуят всички мнения и предложения по темата. Измененията в закона се налагат заради зачестилите инциденти с домашни кучета, аргументира се Атанасова.Тя посочи, че в мнозинството са наясно, че основният проблем през последните десетина години са безстопанствените кучета и овладяването на популацията.\"Така на заден план останаха обществените отношения, свързани с отглеждането, безконтролното пускане и разхождане на кучета\", посочи тя. \"за съжаление, серия от трагични инциденти, свързани с ухапвания от кучета, причиняващи средни, тежки телесни повреди и дори смърт, в последните месеци станаха ежедневие. Това наложи бързи законодателни промени\", обясни Атанасова. ", "date": "2019.07.03", "title": "Забраниха разходка на едро куче без повод и намордник"}
{"url": "https://www.novinite.bg/articles/177748/Spasi-Sofiya-Novi-tramvai-s-klimatik-za-chasti-ili-v-depata-vmesto-da-obslujvat-stolichani", "text": "Спаси София отново сигнализира за нередности и безотговорно управление в Столичен електротранспорт. Горещите дни с температури над 35 градуса са повод активистите да сигнализират, че само 19 от общо 25-те нови и климатизирани трамваи возят пътници, а останалите шест не напускат депото.Четири от тях са така наречената “резерва”, без да е ясно защо, докато два отдавна са изцяло спрени от движение. “Трамваите са оставени без резервни части и от месеци не излизат на линия. Част от чисто новите трамваи са разкостени и техните части се ползват за кърпене на останалите трамвайни мотриси. По този начин от дружеството явно искат да си спестят купуването на нови части” - възмутено заяви Гергин Борисов от Спаси София.  Под 10% от трамваите в София разполагат с климатик, но даже в най-горещите дни, те стоят в депото, вместо да превозват пътници. “Недопустимо е столичани да припадат в жегата, а трамваите с климатик да не се пускат на линия. Логично е през лятото, когато температурите са високи, а летните разписания увеличават времето за чакане, пътниците да очакват, че всички превозни средства с климатик ще бъдат пуснати в движение” - допълни Борис Бонев от организацията.  Активистите повдигат и въпроса за техническата поддръжка и резервните части на новите трамваи, които ни струваха по над 3 млн. лв. Те сигнализират, че в Столичен електротранспорт се унищожават модерните мотриси, за да се се спести купуването на резервни части.Затова почти новият трамвай с номер 2323 вече 15 месеца не излиза на линия. “Тези 25 мотриси са гордостта на кмета Фандъкова, но не се ползват пълноценно. Защо София купува допълнителни 13 трамвая за 40 млн. лв., ако в Столичен електротранспорт не искат да ги поддържат?” - питат от Спаси София. Заради лошото управление на дружеството и непрекъснатия упадък на трамвайния транспорт в столицата, от Спаси София искат оставката на дългогодишния директор на Столичен електротранспорт - Евгений Ганчев. “Случващото се с новите скъпи трамваи е просто поредното доказателство за лошото управление на общинското дружество. Под ръководството на г-н Ганчев, София загуби значителна част от трамвайната си мрежа, броят трамваи намаля, а десетки милиони бяха изхарчени за некачествени ремонти на релсовия път. Същевременно условията за труд продължават да са лоши, а не достигат и над 100 водачи” - допълни Борис Бонев и се обърна към кмета, Йорданка Фандъкова, с въпрос докога смята да толерира толкова неприемливи резултати на директорите на общинските дружества. Трамвайният транспорт в столицата има огромен потенциал за развитие, но за да се реализира, трябва да се управлява отговорно и амбициозно. “През последните десетина години в София не е построен нито метър нови трамвайни линии, въпреки обещанията на кмета. Част от тях, като ринговия трамвай по бул. Тодор Каблешков и до кв. Дървеница са крайно необходими и не търпят отлагане” - завършват от организацията.Малко по-късно от .", "date": "2019.07.03", "title": "Спаси София: Нови трамваи с климатик за части или в депата, вместо да обслужват столичани"}
{"url": "https://www.novinite.bg/articles/177769/Stolichna-obshtina-Spasi-Sofiya-razprostranyava-nevyarna-informaciya-za-tramvaite", "text": "По повод на , по-рано днес, изпратен ни от \"Спаси София\", в който обвиняват в нередности и безотговорно управление общинското дружество \"Столичен електротранспорт\", от кметството съобщиха, че твърденията на гражданската организация категорично не отговарят на истината.Ето и тяхното становище в пълен тест:\"Категорично не отговарят на истината разпространeните в социалните мрежи твърдения, че части от новите трамваи ПЕСА се монтират на стари трамвайни мотриси. Това е технически и практически напълно невъзможно, тъй като става дума за трамваи от различно поколение.Не отговарят на истината и твърденията, че в движение са само 19 от новите трамваи ПЕСА – 23 са трамваите в движение. При два трамвая е установен технически проблем при ходовата част. Рекламацията е заявена и приета от производителя ПЕСА , като се доставят безплатно в завода на производителя в рамките на 5-годишната гаранция за този тип части.Публикуваната снимка е на един от тези два трамвая. Докато се изчаква заявената за доставка част, от трамвая е свалена маска и поставена на катастрофирал трамвай от същия модел. Целта е именно да не бъдат спирани от движение нови трамвайни мотриси, които са климатизирани и комфортни за пътниците.  „Столичен електротранспорт“ има сключен договор за доставка на резервни части за трамваи ПЕСА, като е заявена и т-нар. маска, повредена в следствие на ПТП.През тази година Столична община закупува още 13 нови трамвая и това е част от цялостната политика за модернизация на градския транспорт и повече удобства за пътниците. \"", "date": "2019.07.03", "title": "Столична община: \"Спаси София\" разпространява невярна информация за трамваите"}
{"url": "https://www.novinite.bg/articles/177779/Ministar-Marinov-patuva-kam-GKPP-Kulata", "text": "Министър Младен Маринов пътува към ГКПП \"Кулата\". Това съобщиха от пресцентъра на МВР. Там той ще инспектира действията на служителите на Гранична полиция във връзка с натоварения трафик на пункта. Очаква се към 17 часа министърът да даде кратки изявления.", "date": "2019.07.03", "title": "Министър Маринов пътува към ГКПП \"Кулата\""}
{"url": "https://www.novinite.bg/articles/177774/Bashta-hvarli-deteto-si-ot-most-to-zagina", "text": "\r\nБаща хвърли детето си от мост в Габрово и заплаши да се самоубие. Детето е мъртво, но родителят така и не изпълнил заканата си и дори не е направил опит да сложи край на живота си. Новината за жестокото престъпление е потвърдена от директора на ОДМВР – Габрово, старши комисар Борислав Муеров, пише Монитор.\r\n\r\nТази сутрин около 6.30 часа на спешния телефон бил получен сигнал от мъж, който заявил, че се намира на мост, от който се готви да се хвърли с петгодишното си момче. Мостът се намира на изхода на Габрово, в района на промишената зона, в посока към Велико Търново. След получаване на сигнала към мястото веднага са изпратени екипи на полицията и спешна помощ. Когато пристигнали, те установили, че сигналът не е фалшив. Родителят в продължение на четири часа е убеждаван да се предаде, като са използвани специалисти от Института по психология на МВР в Плевен.\r\nКъм 10.00 ч. обаче той хвърлил детето, след което незабавно е арестуван. По случая се води разследване. На този етап от полицията все още не могат да дадат информация дали жестокото престъпление е извършено под влияние на алкохол или наркотици и каква може да е причината за деянието. Работата по случая продължава под ръководството на окръжна прокуратура Габрово.\r\nМинути след 11.00 часа в габровска група в социаната мрежа Фейсбук се появи снимка на мъж с малко дете и информация, че това са убиецът и жертвата. Според това инфо, бащата се казва Христофор Г. Според непотвърдена информация преди няколко месеца съпругата на Христофор е напуснала дома им, била е обявена от него за изчезнала и е издирвана с разлепени из града плакати.\r\n", "date": "2019.07.03", "title": "Баща хвърли детето си от мост, то загина"}
{"url": "https://www.novinite.bg/articles/177782/Ivan-Geshev-pratil-Pod-igoto-na-BHK", "text": "За втора поредна година главният прокурор Сотир Цацаров отказа да приеме и да се запознае с годишния доклад на Българския хелзинкски комитет (БХК) за състоянието на правата на човека в България, който организацията публикува и предоставя на българските институции от 1992 г. насам.Главният прокурор е получил изпратения от БХК доклад, както и две други публикации — нови издания на БХК за практиката по антидискриминационни дела и наръчник по антидискриминационно право, — но ги връща, извадени и поставени в пощенски плик на главния прокурор. Озадачаваща е реакцията на заместник главния прокурор Иван Гешев, който не връща получените от него бройки, но вместо това изпраща на БХК бройки от ученически издания на книгите „Под игото“ на Иван Вазов и сборник разкази на Йордан Йовков\". Това се казва в позиция на БХК, изпратена до медиите.В първата заместник-главният прокурор е отбелязал глава двадесет и втора, „Батареята на Зли дол“, в която борещите се за свободата българи се изправят срещу цяла могъща империя с едно-единствено черешово топче. Във втората е отбелязал разказа за циганката Божура, който започва с описание на това как майката на Божура, Калуда, се възползва от състраданието на хората към дъщеря ѝ, за да печели от търговията си\", отбелязват още Хелзинкския комитет.„Ние сме силно изненадани от реакцията на главния прокурор вече втора година подред. Той, изглежда, или не желае да бъде запознат със състоянието на правата на човека в България, или не намира, че този въпрос засяга институцията на главния прокурор и го демонстрира по този начин“, заяви Красимир Кънев, председател на БХК. „Още по-озадачаващо е посланието на заместник-главния прокурор Иван Гешев“, заяви още Кънев. „Предполагаме, че то е свързано с етническите малцинства в България, но какво е точно — остава неясно“. БХК ежегодно изпраща безплатни бройки от годишния си доклад за правата на човека до множество институции и лица на законодателната, изпълнителната и съдебната власт, до представители на академичната общност и медии.Никоя институция досега обаче не е отказвала да приеме бройки, нито е отговаряла със символични жестове\", завършва позицията на неправителствената организация.", "date": "2019.07.03", "title": "Иван Гешев пратил \"Под игото\" на БХК"}
{"url": "https://www.novinite.bg/articles/177783/Novo-ravnishte-za-balgaro-kitajskite-otnosheniya", "text": "Ново равнище за българо-китайските отношения. Двете страни приеха декларация за установяване на стратегически партньорство. Това стана по време на срещата между президента Румен Радев и председателя на КНР Сидзинпин.По покана на Си Дзинпин, Председател на Китайската народна република, Румен Радев, Президент на Република България, направи държавно посещение в Китай от 1 до 5 юли 2019 година и участва в 13 –тия Световен икономически форум \"Летен Давос\" в град Далиен от 1 до 2 юли 2019 година.По време на посещението Президентът Румен Радев проведе разговори с Председателя Си Дзинпин, срещна се с Ли Къцян, Председател на Държавния съвет на Китайската народна република и с Ли Джаншу, Председател на Постоянния комитет на Общокитайското събрание на народните представители на Китайската народна република. Двамата държавни ръководители обмениха мнения по двустранните отношения, сътрудничеството между страните от Централна и Източна Европа и Китай, отношенията между Европейския съюз и Китай и по други международни и регионални въпроси от взаимен интерес, като постигнаха широк консенсус. С цел солидно и стабилно развитие на двустранните отношения, двамата държавни ръководители обявиха издигането на отношенията между Република България и Китайската народна република на ниво стратегическо партньорство.Двете страни подчертават, че през 2019 година се отбелязва 70-годишният юбилей от установяването на дипломатически отношения между Република България и Китайската народна република. Двете страни ще поддържат контакти на високо ниво и ще организират редица тържествени събития. Президентът на Република България Румен Радев поздрави китайската страна за 70-тата годишнина от създаването на Китайската народна република. Българската страна високо оценява забележителните постижения в социално-икономическото развитие на Китай и пожелава искрено успех в реализирането на \"китайската мечта\" за Великото възраждане на китайската нация.Двете страни единодушно изразяват взаимно уважение към избрания път за развитие, суверенитета, териториалната цялост и фундаменталните интереси на другата страна. Българската страна потвърждава, че неотклонно се придържа към принципа за \"един Китай\". Двете страни изразяват желанието си за осъществяване на целите, заложени в подписания междуправителствен Меморандум за разбирателство за съвместно реализиране на инициативата \"Един пояс, един път\", спазвайки принципите на широки консултации, съвместен принос и взаимна изгода, да стимулират практическото сътрудничество в различните области, с цел реализиране на инициативата \"Един пояс един път\" по висококачествен начин.Двете страни ще продължават да стимулират пристанищното сътрудничество и ще подкрепят китайските предприемачи, които на основата на пазарни принципи да участват в сътрудничеството по проектите на пристанище Варна и други проекти. Двете страни дават висока оценка на позитивните резултати в областта на икономиката и търговията между България и Китай, с единодушно мнение за укрепване на практическото сътрудничество в сферите на търговията, инвестициите, инфраструктурата, малките и средни предприятия, електронната търговия и други.Двете страни изразяват желание пълноценно да използват механизмите на Междуправителствената смесена комисия за икономическо сътрудничество за реализиране на нейната водеща роля на макро равнище, като така се стимулират двустранната търговия и взаимните инвестиции. Двете страни ще продължат да създават открита и прозрачна бизнес среда за предприятията и да гарантират законните им права. Китайската страна ще приветства участие на българската страна в Третото международно изложение за вносни стоки в Китай, което ще се проведе през ноември 2020 година в град Шанхай.Двете страни ще продължат да издигат равнището на сътрудничество в областите на производството и преработката на селскостопанска продукция, на научните изследвания, технологиите и инвестициите в земеделието и на търговията със селскостопански продукти. Те ще поощряват участието на фирми в изложения и панаири, организирани в двете страни. Двете страни оценяват положително сътрудничеството между техните митнически органи и сътрудничеството в областта на инспекцията и карантината, както и да издигат равнището на това сътрудничество. Китайската страна приветства вноса на повече висококачествени български земеделски продукти, отговарящи на стандартите за инспекция и карантина на китайския пазар.Двете страни се съгласиха да разширят сътрудничеството в областите на културата и на туризма, както и сътрудничеството на местно ниво, с цел задълбочаване на контактите и приятелството между двата народа. Двете страни придават голямо значение на сътрудничеството в областта на образованието, науката и технологиите. Те ще увеличават и задълбочават обмена на студенти, езиковото обучение, научно-изследователските дейности между висшите учебни заведения и други. Двете страни подкрепят сътрудничеството в съвместни научни изследвания между научните институции, фирмите и други организации по определени от двете страни приоритетни направления, насърчават изграждането на съвместни лаборатории или научно-развойни центрове, стимулират прилагането на научно-изследователските резултати в бизнеса и индустрията.Двете страни единодушно утвърждават, че сътрудничеството между страните от Централна и Източна Европа и Китай създава важна платформа за развитието на отношенията между България и Китай и е полезен допълващ елемент към всеобхватното стратегическо партньорство между Европейския съюз и Китай. Двете страни ще подкрепят и стимулират сътрудничеството между страните от Централна и Източна Европа и Китай.Двете страни потвърждават подкрепата си за всеобхватно стратегическо партньорство между Европейския съюз и Китай, за всестранното реализиране на „Стратегическата програма за сътрудничество между ЕС и Китай до 2020 г.“ и за формулиране на нов дневен ред за сътрудничество. Двете страни потвърдиха подкрепата си за синхронизиране на инициативата „Един пояс, един път” със стратегията на ЕС за свързаността между Европа и Азия. Двете страни се стремят към защита на международната система, създадена на основата на мултилатерализма и международното право, имаща за свой стълб ООН. Двете страни заявяват своята готовност да спазват целите и принципите на Устава на ООН и основните норми на международното право и международните отношения, желаят засилване на координацията и сътрудничеството си в ООН и други международни организации, с цел укрепване на световния мир и развитие.Двете страни потвърждават желанието си да засилят координацията и сътрудничеството в рамките на АСЕМ, да стимулират постигането на практически резултати на сътрудничеството в областта на икономиката, търговията и взаимната свързаност между Европа и Азия.Двете страни ще полагат усилия за изграждане на открита световна икономика, твърдо подкрепят многостранната система за търговия, изградена на базата на норми и правила и със Световната търговска организация като нейното ядрото и против унилатерализма и протекционизма.", "date": "2019.07.03", "title": "Ново равнище за българо-китайските отношения!"}
{"url": "https://www.novinite.bg/articles/177771/NFSB-i-GERB-se-sporazumyaha-da-gledat-zaedno-Zakona-za-subsidiite-i-za-politicheskite-partii", "text": "С ГЕРБ се споразумяхме Законът за бюджета за субсидиите да се гледа със Закона за политическите партии - ако някой се отмята, да си носи отговорността. Това каза лидерът на НФСБ Валери Симеонов пред журналисти в Народното събрание, предава \"Фокус\".„Ние сме показали на първо гласуване, че искаме намаляване\", посочи Симеонов.\"Аз съм бил на политически съвет с председателя на ПП ГЕРБ Бойко Борисов, както и с Владислав Горанов и Томислав Дончев, там други неща сме говорили.Както чухте от брифинга след политическия съвет, трябваше законопроекта за бюджета да се гледа заедно със Закона за политическите партии. Това е споразумението на политическия съвет на коалицията. Това е споразумението, ако някой се отмята да си поеме отговорността за това“, каза още Симеонов.„Не знам кой управлява ГЕРБ всъщност и на кого да вярваме. На това, което сме се договорили на политическия съвет или това, което се изнася от парламентарното ръководство на партията. Просто ще трябва да се уточнят, да получим един категоричен отговор на коя позиция са, защото става въпрос за две противоположни позиции, и тогава ще ви дам отговори“, допълни още лидерът на НФСБ.„Ще подкрепим промените в Закона за държавния бюджет във варианта, който беше внесен от Министерски съвет и субсидията трябва да остане 1 лв. на глас“ каза председателят на ПГ на ГЕРБ д-р Даниела Дариткова след среща с \"Обединени патриоти\". „След среща с колегите от коалицията, проведохме разговори и обсъдихме предложенията, които са внесени и които предстои да бъдат разглеждани по отношение на субсидията на партиите\", допълни Дариткова.\"От ПП ГЕРБ оставаме на твърдата си позиция за първоначално внесения законопроект от Министерски съвет и подкрепа субсидията за глас да остане 1 лев\", подчерта Дариткова.\"С коалиционните партньори поехме ангажимент след това да продължим разговора за това как може да бъде ревизиран Законът за политическите партии, така че да се търсят решения, които те смятат за по-рационални по отношение на финансирането на политическите партии“, заключи д-р Дариткова.", "date": "2019.07.03", "title": "НФСБ и ГЕРБ се споразумяха да гледат заедно Законa за субсидиите и за политическите партии"}
{"url": "https://www.novinite.bg/articles/177787/I-sled-konsultaciite-partijnata-subsidiya-ostava-1-lev", "text": "И след консултациите стана ясно, че управляващите са непреклонни в позицията си партийната субсидия да остане 1 лев, както първоначално предложиха от ГЕРБ и какъвто размер гласува пленарната зала на първо четене. Решението обяви председателят на ПГ на управляващата партия Даниела Дариткова, след като със седмица отсрочка се проведоха консултации между ГЕРБ и Обединените патриоти.След съвместните изявления се разбра, че само част от партньорите подкрепят ГЕРБ - \"Атака\" е твърдо за 1 лев, докато от ВМРО и НФСБ остават на своите различни становища. Все пак депутатите на Каракачанов все още не са решили как ще гласуват.\"От ГЕРБ оставаме на твърдата си позиция субсидиите да останат  на 1 лев\", заяви в парламента след консултациите с партньорите Даниела Дариткова.Лидерът на \"Атака\" Волен Сидеров потвърди, че партията му подкрепя ГЕРБ. \"Няма как сега да правим крачка назад\", категоричен е той.Лидерът на НФСБ Валери Симеонов не скри, че е неприятно изненадан, че едно е обсъждано на коалиционната сбирка в Министерския съвет при лидера на ГЕРБ Бойко Борисов, а сега се случвало друго.\"Не знам кой управлява ГЕРБ всъщност и на кого да вярваме\", реагира Симеонов.\"С ГЕРБ се споразумяхме законът за бюджета за субсидиите да се гледа със Закона за политическите партии - ако някой се отмята, да си носи отговорността\",коментира Симеонов, който обвини ГЕРБ, че се извъртат на 180 градуса. Иначе НФСБ също застъпвали тезата субсидиите за партиите да се намалят. \"Не знам кой управлява ГЕРБ всъщност и на кого да вярваме\", реагира Симеонов.\"Изразили сме своята позиция и тя е, че сме против 1 лв. субсидия\", заяви депутатът от БСП Александър Симов. Той изрази недоволството си, че управляващите не поканили социалистите на желаните от тях консултации. Очаква се размерът на партийната субсидия да бъде гласуван в пленарната зала на второ четене до края на тази седмица или най-късно в началото на следващата.Още на Консултативния съвет управляващите партии се разбраха при премиера, че промените в Закона за политическите партии трябва да минат преди депутатската ваканция, която е в началото на август.", "date": "2019.07.03", "title": "И след консултациите партийната субсидия остава 1 лев"}
{"url": "https://www.novinite.bg/articles/177766/Kontrabandnite-cigari-sa-padnali-do-38", "text": "Контрабандните цигари на българския пазар са  през първото тримесечие на 2019 г. Това е своеобразен рекорд в сравнение с 2010 г., когато проучванията започнаха и показаха 34,5% дял на незаконните цигари.На представянето на изследването присъстват премиерът Бойко Борисов, главният прокурор Сотир Цацаров и вътрешният министър.", "date": "2019.07.03", "title": "Контрабандните цигари са паднали до 3,8%"}
{"url": "https://www.novinite.bg/articles/177780/Borisov-Bolnichnite-stanaha-35-mln-nikak-ne-mi-e-priyatno-da-arestuvam-doktori", "text": "Премиерът Бойко Борисов предупреди всички медици, които издават болнични, да внимават много, защото държавата се е заела с подозрителния им скок на 3,5 млн. през 2019 г. срещу 2 млн. за миналата година.\"И нещо, което много ме тревожи - болничните са над 3,5 млн. Това е страхотен бич за работодателите. Някой си пълни джобчетата с раздаване на болнични листове. Това са милион и половина повече заболели, което няма как да е истина\", заяви Борисов.  В същото време \"големи групи от хора взимат болнични и отиват да берат гъби, ягоди\", недоволства министър-председателят. Данните Борисов изнесе по време на представянето на резултатите за първото тримесечие на 2019 г. от борбата с контрабандата с цигари.\"Никак не ми е приятно да арестувам доктори и медицински лица, защото всички ги уважаваме, но призовавам да спрат тази практика, защото много сериозно сме се заели\", апелира премиерът, като напомни за акциите срещу измамите с ТЕЛК с коментара: \"виждате какви безобразия се правят там\".\"Толкова много искания има за повишаване на доходи и заплати, че всеки лев е важен да влезе в бюджета. Така че, правим го със сърце и душа, защото ни трябват парите\", обобщи Борисов по повод засилените комплексни мерки за борба с незаконната търговия на цигари. Към момента незаконната търговия с тютюневи изделия е 3,8%, което е спад с 2 на сто спрямо същия период за миналата година, наблегна Борисов. Най-много нелегални цигари са регистрирани във Велико Търново - 9,3% и в Хасково - 7,5%. За граничната област премиерът коментира, че това се дължи на турските туристи в района на Свиленград, които идват да играят хазарт и хвърлят празните цигарени кутии в кошовете за боклук.От началото на годината сме задържали 11 тона нелегален нарязан тютюн, а за 2018 г. заловеният канабис е 110 тона, отчете още  Борисов.„Всяка сряда като се събираме с главния прокурор, с директори на дирекции, с НАП и \"Митници\", първото, което докладват е колко незаконни цигари са задържали и колко тютюн. За миналата година сме задържали 110 тона канабис“, разкри министър-председателят и на няколко пъти благодари на Сотир Цацаров, на МВР, НАП, Митниците и финансовия министър Владислав Горанов за координираните им действия, които са свели контрабандата на нищожно ниски нива.", "date": "2019.07.03", "title": "Борисов: Болничните станаха 3,5 млн., никак не ми е приятно да арестувам доктори"}
{"url": "https://www.novinite.bg/articles/177767/Desislava-Taneva-Otpuskame-2-mln-lv-za-samoletno-praskane-sreshtu-komari-v-dunavskite-obshtini", "text": "Отпускаме 2 млн. лв. за самолетно пръскане срещу комари в дунавските общини. Това каза на брифинг в Министерски съвет министърът на земеделието, храните и горите Десислава Танева, предаде репортер на Агенция „Фокус“.„По искане на кметове на дунавски общини и по предложение на вицепремиера Томислав Дончев Министерски съвет днес взе решение за отпускане на 2 млн. лв. за самолетно пръскане срещу комарите по поречието и дунавските общини“, посочи Танева и уточни, че пръскането ще бъде извършено от БАБХ.Тя подчерта, че такова пръскане е имало и през 2015 г., като тогава ефектът е бил добър. „Правим възможно най-спешната организация. До края на деня директорите на областните дирекции на БАБХ по съответните области следва да представят териториите и площите, които да бъдат третирани. А след като се направи необходимата процедура по възлагането на това пръскане със самолети, ще бъде направена и организация за времето, часовите зони и териториите, които ще бъдат третирани, така че да опазим пчелите и всичко, което би се засегнало“, обясни Танева.По думите ѝ пръскането трябва да стартира до няколко дни.", "date": "2019.07.03", "title": "Десислава Танева: Отпускаме 2 млн. лв. за самолетно пръскане срещу комари в дунавските общини"}
{"url": "https://www.novinite.bg/articles/177758/Hotelat-po-moreto-kolkoto-2-shezlonga", "text": "Една нощ в хотел в Черноморец излиза колкото 2 шезлонга на плажа в курортното селище. Цената на човек в стая с три легла е 51 лв., а на шезлонгите – 40 лева. Според концесионера на плажа тази цена даже била ниска, защото за да излезе на печалба, трябвало да взима по 80 лева. Той обаче се оправда, че по 40 лева за сянка взимали само за малък участък от плажа.На практика тази тарифа е равна на парите за ВИП-зона с балдахинова шатра, оборудвана с меки възглавници и легла на плажовете край Слънчев бряг, Созопол и Лозенец. Това показа проверка на в. “Монитор“.Плажът на къмпинг „Нестинарка” край Царево пък е на първо място по евтиния, но само на хартия. Официално чадърите и шезлонгите там струват по 36 стотинки бройката, но реално туристите плащат по 5 лева за всяка от екстрите. Уловката бе пусната в ход още преди два сезона. Шезлонгът наистина е 36 ст., но върви в комплект с шалте, за което плащаш петачка. Така комплектът с чадър и два шезлонга излиза 15 лева вместо 1,08 лв.С народни цени и без никакви хватки почиват летовниците в Обзор, където сянката струва 3 лева за цял ден.На популярния плаж пред ММЦ-то в Приморско сянката чадър и шезлонг се наемат за по 5 лева.Същите са цените на “Каваците - Юг”, “Смокините” и на къмпинг „Градина”.По петачка за чадър и шезлонг вземат на Аркутино, Приморско, Лозенец и Арапя, централния в Царево, северния в Ахтопол.Толкова струваха доскоро и плажните екстри и на ивицата Стамопуло до бившата резиденция “Перла”, но от няколко дни комплект от чадър с два шезлонга се харчи за трийсетачка, а само сянката е оценена на 25 лв.На централния плаж в Созопол и на \"Харманите\" чадър и шезлонг се предлагат за 12 лв. в комплект. На северната ивица на Каваците и на Буната в Поморие екстрите ще струват по 4 лева.Без промяна остават цените на Централния в Бургас - 5 лева за чадър и 7 лева за шезлонг. На екзотичния плаж на къмпинг „Оазис“ в община Царево, двете екстри струват по 6 лева.Във високия ценови клас по южното черноморие се нареждат трите плажа в Слънчев бряг. Централната и южната ивица запазват миналогодишните цени от 10 лв. за чадър и още толкова за шезлонг, а на северния екстрите са по 9 лв. С левче по-малко - по 8 лева за сянка и шезлонг ще броят туристите и на Южния плаж в Несебър. Същите са цените и на ивиците в Св. Влас. На плаж „Река – Вая”, в местността Иракли чадър и шезлонг ще се наемат срещу 6 лв. за брой, а цената на комплект екстри с включена храна и напитки е 36 лева.По 30 лева излиза комплект чадър с два шезлонга във ВИП-зоната на Централния плаж в Лозенец. Останалите екстри обаче са по 6 лева. Свободните зони по всички южни плажове са строго спазени и дори са повече от предвидените 50%. Туристите обаче недоволстват, че безплатните места не са толкова атрактивни, защото са прекалено близо до морето или са в най-отдалечената част.Предприемчиви собственици и наематели на крайбрежни заведения по варненския плаж пък привличат постоянна клиентела, като предлагат безплатна сянка. Безплатна е сянката и за гостите all inclusive в най-големите хотели в курортите, където плажните принадлежности са част от туристическия пакет. На другия полюс е плажът на курорта „Камчия“, който за първа година това лято има концесионер. Той е определил цени на чадър и шезлонг от по 15 лв. Цената е рекордна за варненско, където обикновено тя започва от 2 и стига максимум до 12 лв.Високи и тази година остават цените на плаж „Св. св. Константин и Елена – Север“, където чадърът струва 20 лева, а шезлонгът – 10 лв. В съседния до него плаж те се предлагат на три пъти по-ниска цена. На големия плаж на курорта чадърът е 6 лева, а шезлонгът - 5 лв.В бившата резиденция на ЦК на БКП „Слънчев ден“ цените за сянката бяха по 7 лева , но вече са по 8 лева. На „Ривиера“ шезлонг плюс чадър заковават 30 лева, а шатрата е 50 лева. Цените на шезлонгите и чадърите по другите плажове във варненско не са поскъпнали и тази година. В най-крайната част на Варненска област, плаж „Панорама Север“ до къмпинг „Лагуна“, цената е 5 лева за чадър и шезлонг.Най-ниски обаче са цените на плаж „Кабакум – Север“ край Варна, където за шезлонг и чадър се плаща по 2 лева. В „Златни пясъци”, чадър и два шезлонга са от 24 до 36 лв., според мястото на плажа.Във Варна цената е наполовина – по пет лева за ползване на всяка от двете екстри. Шатрата на тузарския плаж „Рапонги“ пък е 40 лева. В разгара на лятото, пясъчните ивици на юг са празни, а туристите, които събират тен на плажа се броят на пръсти. Повечето предпочитат да се пекат край хотелските басейни, които са безплатни.Над 5 млн. се очаква да бъдат посещенията на чуждестранни туристи в България през това лято. На база ранни записвания прогнозите са общо за спад в рамките на 3 до 6 процента спрямо миналогодишния летен сезон, сочат данните на Министерството на туризма. Според анализи на ведомството на Николина Ангелкова през юни 2019 г. туристическите посещения на чужденци у нас са били между 1 млн. и 1,3 млн., като очакванията са за малък спад спрямо юни миналата година. Окончателните данни за юни 2019 г. от НСИ ще бъдат публикувани в края на юли и тогава ще се направи точно сравнение.Сред водещи пазари по брой туристи през юни са били Румъния, Гърция, Русия, Германия, Украйна, Полша, Великобритания, Турция, Молдова, Северна Македония. Според последните данни на НСИ за периода януари-май 2019 за цялата страна визитите на чужденци у нас са 2 443 029, което е ръст макар и минимален (0,3%) в сравнение с януари-май 2018 г. Това дава основание да вярваме, че спадът на пазари като Германия и Русия, може да бъде частично компенсиран от други направления. Добри са прогнозите за туристите от Великобритания и Украйна, където очакваме ръстове в рамките на 5% до 10%, коментираха от ведомството на Николина Ангелкова.По данни за полетите на летища Бургас и Варна се запазват очакванията за по-труден сезон по Северното Черноморие. На летище Бургас сумата от излитащи и кацащи полети за сезон 2019 е с около 14% ръст на пазара във Великобритания спрямо лято 2018, а за Израел ръстът е от13,6%, Чехия запазва нивото от миналото лято с много леко увеличение под 1%. Украйна обаче бележи ръст от над 46%, Ирландия 45,5%, Австрия над 14%, Белгия 4,7%, и Естония с 43%. На летище Варна тази сума от полети за Великобритания е с 27,7% ръст спрямо лято 2018.Увеличението на туристите от Турция е със 7,6% , Израел 6% и Франция с 23,8% . Според последните данни на НСИ за периода януари-май 2019 визитите на чужденци у нас са 2 443 029, което прави увеличение от 0,3% в сравнение с януари-май 2018 г., сочат още данните на туристическото министерство. От там добавиха още, че изследване от последните дни показва, че 54% от българите ще почиват това лято на Черноморието ни.", "date": "2019.07.03", "title": "Хотелът по морето колкото 2 шезлонга"}
{"url": "https://www.novinite.bg/articles/177790/Naj-chesto-teglim-novi-zaemi-za-remonti-i-obedinyavane-na-stari-krediti", "text": "\r\nЗа първи път от 2015 г. кредитът за обединяване на задължения настига този за ремонт, който беше безспорният №1 през последните четири години. В периода ноември 2018 г. - май 2019 г. заявленията за тези заеми са и с най-висока средна сума - 8671 лева. Това показва новото издание на обзора „Потребителският кредит на българина“, подготвено от БНП Париба Лични Финанси.\r\n\r\nИнтересът към заемите за обединение на задълженията расте постоянно и делът им достигна 31% от молбите, докато кредитът за ремонт на дома, е с дял от около 31,5%. Така например, ако клиентът има потребителски кредити и е купил 2-3 стоки на изплащане, ще трябва да плаща три вноски към три финансови институции на различни дати и за всяка от тях се дължи такса. Освен това, тези три кредита са сключени при различни условия, което затруднява управлението на личния бюджет.\r\nВ топ 10 на причините за теглене на потребителски кредити са и: пари в брой, лечение, ремонт на автомобил, семейни тържества и образование. През последните шест месеца средната сума на заявленията за потребителски кредит се повиши с 16%.\r\nБългарите най-често кандидатстват за потребителски кредити за ремонт на дома, обединяване на задължения и покупка на употребяван автомобил. Тези причини формират 74,82% от молбите за периода.\r\nНай-голямо повишение се отчита при кредитите за покупка на мебели - 20% от 3819 лева до 4567 лева. На второ място по този показател са заемите за обединяване на задължения, които нарастват с 19% до 8671 лева. На трето място се нареждат търсените суми на кредитите за пътуване и свободно време - те растат с 18% до 3613.\r\nДелът на онлайн заявленията расте със 7,2% до 41%.\r\n", "date": "2019.07.03", "title": "Най-често теглим нови заеми за ремонти и обединяване на стари кредити"}
