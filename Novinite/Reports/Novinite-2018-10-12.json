{"url": "https://www.novinite.bg/articles/165820/Inovativnata-kompaniya-za-planirane-na-infrastruktura-SIXENSE-Group-stapi-u-nas", "text": "Като развиваща се европейска страна, България от доста време е поела по пътя на модернизация и подобряване на своята разрушаваща се или отсъстваща инфраструктура. След присъединяването към ЕС може да се види значителен напредък в тази посока. Европейските фондове променят облика на столицата, но също така и по-малките населени места. Това води до цялостен растеж и възможност за частния бизнес да се присъедини към метаморфозата, която се случва в страната.Всичко това звучи чудесно, но има и уловка - България е бивша социалистическа държава, преминала през дълъг и труден преходен период. След изграждането на нова енергийна и транспортна инфраструктура до 1960 г., производството става доминиращ сектор на икономиката. Това означава, че критичната инфраструктура на страната е доста стара. През 90-те години процъфтяващата конструкция и желанието на България да настигне глобалните тенденции води до бърза и донякъде разнообразна инфраструктура. Съществуващият стареещ инфраструктурен пейзаж е предпоставка за допълнителна бдителност и внимателно планиране на всеки нов проект. Имайки предвид факта, че много от последните такива проекти не е сигурно доколко са проведени по такъв съобразителен начин, можете да си представите проблемите с поддържането и увеличаването на сложността на инфраструктурата в България.Може би е настъпил моментът България да отвори нова глава на просперитет и иновации с интелигентно строителство и идването на SIXENSE Group в страната може да се разглежда като символичен старт на тази нова глава. Компанията предлага експертни и цифрови решения, посветени на структурите, почвите и околната среда.Инженерство, мониторинг, софтуер, дигитализация... SIXENSE предлага специализирани решения, покриващи целия жизнен цикъл на инфраструктурата - от строителство и поддръжка до демонтаж / разрушаване. Разработването на решения за управление на цифрови активи и техният опит в управлението на данни са направили SIXENSE световен лидер в тези технологии.   SIXENSE предлага изчерпателна и пълна гама от услуги, съчетаваща специалностите на компанията, за да отговори тя на специфичните изисквания на клиента. Тези решения помагат за по-добро разбиране, анализ, прогнозиране, оптимизиране и поддържане на инвестициите.   SIXENSE Group е глобална компания, базирана на 5 континента, развиваща дейност в 20 държави, включително Франция, САЩ, Великобритания и Хонгконг. В нея работят повече от 600 души, както и 450 инженери. Компанията има три вътрешни лаборатории за материали, покрития и мехатроника.Ако погледнем бъдещите проекти в страната, става ясно, че неизбежната трансформация задължително ще засегне различни сектори. Новите влакове на . Но, за да се постигне това, старата железопътна инфраструктура трябва да бъде напълно адаптирана, а модернизирането, частично обновяване на само няколко секции, не е достатъчно.С оглед на мащабните инфраструктурни строителни проекти и ремонтните работи, които се извършват на ключови булеварди, улици и обществени пространства в централната част на София, . Но проверките най-вероятно ще покажат, че сградите се нуждаят спешно от ремонт, тъй като до този извод могат да стигнат и непрофесионалисти, които просто се разхождат в центъра на столицата. и заяви, че България ще ремонтира оръжения след трагедията с виадукта Моранди в Генуа.Кирил Войнов, бившият главен директор на Национална служба \"Пожарна и аварийна безопасност\", заяви, че .Българското правителство обяви решинието си да отпусне 15 млн. лева от държавния бюджет на Столична община, като сумата ще бъде използвана за частично финансиране на първите две фази от изграждането на линия 3 на софийското метро. И това се случва, защото .Това са само няколко примера от различни области, в които интелигентното изграждане на мащабна инфраструктура в България ще бъде от жизненоважно значение за устойчивото в бъдеще и списъкът продължава.В този контекст идва SIXENSE с необходимите решения и опит.Четирите области на специализация на компанията са инженерство, мониторинг, софтуер и цифровизация. Всяка стъпка от начало до край е внимателно анализирана и това може да се види от безупречното реноме от работата по проекти на световна ниво, като тук са само няколко примера:1. в Лондон, който в момента е в процес на изграждане.2. Язовирната стена в Плавинас, Латвия.3. Третият мост на Босфора в Турция4. Проектът Гранд Париж за железопътен транспорт5. Пътна инфраструктура в Румъния6. Смитсонов институт, САЩИзвличането на огромни количества данни, които в последствие се използват за осигуряване на най-подходящите решения, е в основата на успеха на SIXENSE. Понякога изчисляването на сантиметри, замяната и използването правилно на няколко килограма от определени материали, прави работата по проекти неописуемо по-ефективна. Спестяването на разходи и оптимизирането на графиците е само част от значението на този процес. Тъй като подобрената безопасност и предотвратяването на сериозни грешки в развитието на инфраструктурата могат да се разглеждат като основна полза от услугите, предлагани от SIXENSE. * Novinite.bg  Фирмени контакти:SIXENSE GROUPSoletanche Freyssinet280 avenue Napoléon Bonaparte92500 Rueil Malmaisonweb: 110 Simeonovsko shosee Blvd,Sofia 1700, BULGARIA Contact person : Renel DobreE-mail:  Mobile : +359 878 359 878", "date": "2018.10.12", "title": "Иновативната компания за планиране на инфраструктура SIXENSE Group стъпи у нас"}
{"url": "https://www.novinite.bg/articles/165853/Avtobus-po-liniyata-213-katastrofira-nyama-postradali-patnici", "text": "Автобус по линията 213 катастрофира в центъра на София. За щастие няма пострадали пътници, съобщиха от МВР. Инцидентът е станал между автобуса и лек автомобил „Волво“ на бул. „Евлоги и Христо Георгиева“. Ударът е станал в отсечката между ул. „Шипка“ и ул. „Върбица“, пишеАвтобусът е от екологичните. На мястото има полиция и представители на ЦГМ. Продължават огледите. По първоначална информация щетите по автобуса не са големи. Според очевидци причината е отнето предимство.", "date": "2018.10.12", "title": "Автобус по линията 213 катастрофира, няма пострадали пътници"}
{"url": "https://www.novinite.bg/articles/165855/Nad-90-firmi-ot-Kyustendilsko-gotovi-da-priemat-hora-s-uvrejdaniya", "text": "Над 90 фирми от общините Дупница, Бобовдол, Сапарева баня, Бобошево, Рила и Кочериново са заявили готовност да наемат хора с увреждания, съобщиха от Бюрото по труда.Срокът за подаване на заявление са до изчерпване на финансовия ресурс. По проект \"Обучение и заетост\" ще бъдат наети безработни лица с трайни увреждания. Държавата поема работната заплата на прага на заеманата длъжност за две години. Ако работодателят задържи служителя за още половин година, ще получи еднократно бонус от шест минимални работни заплати. 260 лица с увреждания са регистрирани на трудовата борса в Дупница, каза директорът на Бюрото по труда Наташа Илиева.", "date": "2018.10.12", "title": "Над 90 фирми от Кюстендилско готови да приемат хора с увреждания"}
{"url": "https://www.novinite.bg/articles/165856/Inj-Kiril-Zajkov-Izgrajdaneto-na-metroto-v-Ovcha-kupel-se-dviji-v-srok", "text": "Транспортните неволи на жителите на столичния квартал \"Овча купел\", които имаха проблем с пресичането на бул. \"Монтевидео\" в района на строежа на метрото, бяха чути и намериха решение. След репортаж по темата в предаването \"Хоризонт за вас\" миналата седмица в участъка са начертани нови пешеходни пътеки, а дупките по пътното платно са запълнени.Взети са мерки и нередностите са отстранени, съобщи зам.-директорът на Столичния метрополитен инж. Кирил Зайков:\"Вече са освежени, премаркирани са. Имаше няколко дупки, които са закърпени. Ангажимент на изпълнителя е да поддържа тази временна пътна връзка и до завършването на обекта изпълнителят е длъжен да поддържа временната организация. А наше задължение е да упражняваме контрол върху това. Временната организация на движение е съгласно одобрения от комисията на Столична община проект\". При такова мащабно строителство е невъзможно да няма неудобства за гражданите. По-важното е, че изграждането на метрото се движи в срок, заяви инж. Зайков.\"В този участък метротрасето трябва да бъде пуснато в експлоатация в началото на 2020 година. Към момента вървим добре и се надяваме да спазим срока\".Хората в квартала проявяват разбиране и с нетърпение очакват метрото.От столичния метрополитен призовават гражданите да подават сигнали при всяка забелязана нередност и обещават да реагират веднага.\"Нека да подават сигнали, разбира се. Ние сме се съсредоточили върху основната ни дейност - изграждането на станцията и тунелите, и е възможно да имаме пропуски по отношение на организацията на движение, но ще реагираме на всеки сигнал на гражданите\".", "date": "2018.10.12", "title": "Инж. Кирил Зайков: Изграждането на метрото в \"Овча купел\" се движи в срок"}
{"url": "https://www.novinite.bg/articles/165850/BABH-izze-nad-1300-kg-hrani-prez-septemvri", "text": "През месец септември 2018 г. инспекторите от отдели „Контрол на храните” към областните дирекции по безопасност на храните извършиха официален контрол на обекти за производство, за търговия на едро и дребно с храни, и на заведенията за обществено хранене на територията на страната, съобщиха от пресцентъра на БАБХ.Обобщените данни за извършените проверки и предприетите мерки показват:- Общ брой извършени проверки в цялата страна – 10 284 бр.;- Издадени предписания – 1 081 бр.;- Съставени актове за установяване на административни нарушения – 78 бр.;- Общ брой затворени обекти с временно преустановена дейност – 2 бр.;- Изтеглени и насочени за унищожаване 1 353 кг. храни, 5530 бр. яйца и 6 л. сурово мляко;Най-често констатираните несъответствия при извършените проверки на територията на Република България са:1. Пропуски във водените записи, свързани със Системите за управление безопасността на храните, липса на проследимост на предлаганите храни, лични здравни книжки с изтекъл срок на валидност.2. Несъответствия по сграден фонд и оборудване или лошо хигиенно състояние в обектите.3. Предлагане на храни с изтекъл срок на годност, неправилно съхранение на храни, некоректно етикетирани храни, съгласно действащото законодателство, без здравна и идентификационна маркировка.4. Извършване на дейност, нерегламентирана в удостоверението за регистрация по Закона за храните и обекти без регистрация по чл.12 от Закона за храните.За периода изготвените становища и предложения са:- Към институции и ведомства – 41 бр.- Към фирми и граждани – 21 бр.Обработени сигнали и жалби:• Към институции и ведомства – 9 бр.;• Към фирми и граждани – 29 бр.", "date": "2018.10.12", "title": "БАБХ иззе над 1300 кг храни през септември"}
{"url": "https://www.novinite.bg/articles/165861/Razsledvat-ubijstvata-na-jivotni-vav-Vraca", "text": "2 са досъдебните производства, заведени от зоополицаите във Враца. Едното визира убийството на 2 кучета и 1 коте, а второто е заради смъртта на 4 котки. Животните са открити по сигнали на граждани в жк \"Дъбника\", а кучетата са открити пред блок \"Орбита\" 12. Едното от котета е открито в двора на ДГ \"Знаме на мира\", което шокирало хората от зоната. На този етап от разследването се чакат  анализите от аутопсиите на животните, които ще отговорят на въпроса за причината за смъртта им.\"Отношението на гражданите е противоречиво по отношение на безпризорните  животни \", коментира полицейски инспектор Венцислав Димитров от сектор \"Противодействие на криминалната престъпност\" в ОД на МВР-Враца. Част от гражданите, които хранят животните са готови да съдействат при полицейско разследване, но останалите са недоволни. Подобни екипи от зоополиция, разследващи престъпления срещу животни, са създадени към всяко от районните управления на територията на областната дирекция на вътрешните работи в цялата страна. Общo от началото на годината във Враца са постъпили 10 сигнала за убийство или жестокост към животни. По всички случаи са започнати досъдебни производства, уточни Венцислав Димитров. От полицията допълниха,че  много повече са сигналите за оказване на медицинска помощ и за бедстващи животни. Обект на разследване на зоополицаите са само случаи на жестоко и умишлено умъртвяване на животни. С останaлите сигнали се занимават други организации и неправителствени сдружения.", "date": "2018.10.12", "title": "Разследват убийствата на животни във Враца"}
{"url": "https://www.novinite.bg/articles/165862/Pacientska-organizaciya-Darjavata-da-poeme-domashnoto-kislorodolechenie", "text": "Кислородолечението в домашни условия за болните с дихателна недостатъчност да се поема на 100% от Здравната каса - за това настояха пациенти от различни организации на кръгла маса в Народното събрание. Кислородолечението е признат метод на лечение в Европа и се заплаща напълно от държавата в останалите европейски страни, освен в България. В някои държави апаратите се отдават под наем на пациентите, но наемът може да бъде за сметка на фондовете или министерствата, стана ясно на дискусията. \r\nЕдна от причините за нерешения проблем е най-вероятно финансовият, казва Наталия Маева - председател на Българското общество на пациентите с пулмонална хипертония:\r\n\"Един кислороден концентрат за домашна употреба варира между 2500 и 4000 лв. Портативните концентратори, които дават възможност на пациентите да продължават да бъдат активни и да имат добро качество на живот - те са над 7000 лв. Обикновено пациентите, които страдат от дихателна недостатъчност, са пенсионери по болест. Те нямат възможност да заплащат тези суми\".\r\nНационалният консултант по белодробни болести проф. Коста Костов направи конструктивно предложение - НЗОК да покрива наема на кислородните апарати.\r\nЗам.-министърът на здравеопазването Жени Начева призова: \"Това, което чух от консултантите и представителите на пациентските организации в профила на различните заболявания, е, че между вас самите все още има дебати и не са изчистени параметрите както на индикациите в какви категории пациенти да бъдат включени в един или друг вид лечение, така и критериите за достъп до въпросното лечение, апарат. Трябва да се тръгне оттам, че да получим от вас една програма, критерии за тези пациенти, специфични бройки. Когато сте готови с това, ние институциите сме съгласни незабавно да се срещнем и да започнем конкретен разговор в рамките на параметрите, които имаме по бюджета, и в рамките на европейското финансиране\".\r\nЗа близо 20 хиляди човека тази терапия е животоспасяваща, каза пред \"Хоризонт\" Стефан Тамбуев, председател на Сдружението:\r\n\"Проблемът при липсата на кислородолечение в домашни условия е, че пациентът много бързо достига до състояние на хипоксия. Това означава задушаване. Това задушаване се развива много бавно във времето. Нивото на кислород пада все повече и повече. Просто ще им се спестят страшно много разходи, а те са в ситуация, когато почти всички са в ситуация на социално здравно подпомагане, което е примерно пенсионер по болест. Това е регламентирано взаимоотношение в цяла Европа. Кислородотерапията в домашни условия не се поема от Здравната каса или от здравното министерство, така че това много ще облекчи психологическото и социалното състояние на болните\".\r\n \r\nТрудно е да се изчисли колко ще струва това да се поеме от НЗОК, защото има различни видове набавяне на кислород.\r\n", "date": "2018.10.12", "title": "Пациентска организация: Държавата да поеме домашното кислородолечение"}
{"url": "https://www.novinite.bg/articles/165843/Sofiya-stana-svetovna-stolica-na-Habanos-s-ekskluzivna-premiera-na-pura", "text": "В елитната обстановка на Резиденция Бояна се проведе международният дебют на една от най-новите пури под бранда Habanos, носителка на името на емблематичния булевард в Хавана – Прадо. Горд домакин на представянето на San Cristobal de la Habana Prado бе „Калиман Карибе“ в качеството си на ексклузивен дистрибутор на елитните кубински пури. За първи път България е удостоена с честта да бъде световна сцена на глобално представяне на лансиращ се продукт.Родриго Гонзалес, директор стратегически маркетинг от Habanos, и Оля Дочева, управител на компанията в България, презентираха новата ювелирна пура пред повече от 500 гости. Сред присъстващите на събитието бяха представители от различни части на света: любители на „кубинското злато“, партньори и дистрибутори от Испания, Куба, Швейцария, Италия, САЩ, Китай, Франция, Венецуела, Кипър, Армения, Албания, Румъния, Македония, Хърватска, Словения, Косово  и други.Резиденция Бояна наподобяваше вида и емоцията на булеварда в Хавана, откъдето е взаимствано и името на пурата. Ретро коли в кубински стил извозваха желаещите до входа. За настроението на всички присъстващи се погрижиха група Дел Падре с изпълнения на Buena Vista Social Club и други музикални класики от Куба. Миро беше специалният гост певец, който повдигна градуса на настроението с най-добрите си песни. Танцовата анимация в стил бачата и латино ритми бяха кулминацията на вечерта. Гостите се насладиха на подбрани напитки и гурме кетъринг, както и имаха възможността да опитат новата пура първи преди тя да бъде пусната на международните пазари.Предствянето на San Cristobal de la Habana Prado съвпада и с две важни дати. През 2019 г. Хавана отбелязва 500 години от съдаването си като столица, а брандът San Cristobal маркира 20 години. По-рано през тази година в периода 20 август – 3 септември „Калиман Карибе“ с подкрепата на Столична Община, Кубински културен фонд и посолството на Куба в България постави изложба на Моста на влюбените до НДК. „Атмосфера от София и Хавана“ е посветена на двете годишнини и в 60 фотоса показва интригуващи паралели от различни аспекти на двете неостаряващи столици в културен, архитектурен и социален план. По време на ХХ Фестивал на пурата през 2018 г. Habanos S.A. официално обяви лансирането на San Cristobal de La Habana Prado. Това е най-новата витола от марката San Cristobal de La Habana, която ще бъде предлагана ексклузивно в бутиците за пури La Casa del Habano и Habanos Specialist. Марката San Cristobal de La Habana е създадена през 1999 г. и отдава почит на град Хавана.  Макар и с по-малки размери в портфолиото на Habanos, тя обогатява вкусовата палитра със своя характерен чар, който предизвиква ценителите на истинския тютюн с мекота, ненатрапчивост и специфичен дървесен вкус. Кръстена е Prado на основната пътна артерия и пешеходна зона, свързваща централната част на града с емблематичната крайбрежна алея Малекон в Хавана.„Калиман Карибе“ ООД е основана през 1995 г. като ексклузивен дистрибутор на престижните марки ръчно свити пури Habanos за България. В годините компанията затвърждава своята лидерска позиция в сферата на ритейл и дистрибуция на ръчно свити пури, тютюневи изделия, висок клас аксесоари за пушене и гурме продукти. Портфолиото на „Калиман Карибе“ непрекъснато се обновява, отговаряйки на търсенето на клиентите и на новостите на пазара, предлагайки богат продуктов микс от световноизвестни марки и производители.Компанията е лицензен представител на La Casa del Habano – световна луксозната верига бутици за пури Habanos с произход от Куба, както и управлява собствена марка от премиални магазини за тютюневи изделия – Premium Cigars & Tobacco. Бутиците са разположени на топ локации в цялата страна и в чужбина.„Калиман Карибе“ е представител и на елитния бранд Cohiba Atmosphere отново под лиценза на Habanos s.а. Концепцията на Cohiba Atmosphere Sofia е да предложи уникално изживяване на своите посетители в ексклузивна обстановка, с висок клас продукти и обслужване, отговаряйки на най-високите международни стандарти в областта. Клубът предлага възможности и за частни събития, лични и бизнес срещи.Считано от 2016 г., „Калиман Карибе“ в сътрудничество с Habanos s.a. разширява своето международно присъствие като ексклузивен дистрибутор на ръчно свити пури за Албания, Армения, Босна и Херцеговина, България, Косово, Хърватия, Македония, Сърбия, Словения, Румъния и Черна гора.Мисия и основна ценност за компанията е промотиране на Habanos културата и като продължение на този приоритет е образователното направление Habanos Academy. В рамките на основните нива на обучението се добиват задълбочени познания за историята, произхода и процеса на изработката на пурите, ритуали на поднасяне,  дегустационни умения, професионализма на habanossommeliers и др.", "date": "2018.10.12", "title": "София стана световна столица на Habanos с ексклузивна премиера на пура"}
{"url": "https://www.novinite.bg/articles/165841/Nad-5500-dushi-ne-dostigat-za-Balgarskata-armiya", "text": "Над 5500 души е недокомплектът в Българската армия, каза във Велико Търново министърът на отбраната Красимир Каракачанов. По думите му това не застрашава боеспособността на Българската армия, защото хората, които служат в нея дават всичко от себе си. Той отбеляза, че за българските военни винаги е важен духът и мотивацията и даде пример с миналото, когато при подобна ситуация, българският войник е правил чудеса. „Трябва да се направи всичко възможно военната професия да бъде по-престижна и по-привлекателна”, посочи Каракачанов и отбеляза, че едно от задължителните условия е увеличаването на заплатите на военнослужещите. „В тази връзка се очаква през тази година заплатите в сектора да бъдат увеличени с още десет процента”, каза той. „Миналата година са отпуснати 28 милиона лева за ремонт на сградния фонд на военните училища”, припомни министърът. Той посочи, че е представил пред финансовото министерство визията си за необходимите средства за модернизация и поддръжка на съществуващата бойна техника при формирането на бюджета за следващата година. Каракачанов коментира, че продължава работата по въвеждането на доброволната военна служба и изрази надежда, че до края на мандата, тя ще бъде въведена. „Много млади хора, завършили средно образование, влизат във военните училища, но се оказва, че очакванията им са били различни и отпадат. Средно по 12-13 човека напускат преди да положат клетва, след това има още един отлив и след края на първия семестър нещата се установяват”, каза министърът. Според него, затова е необходимо да се възстанови пълноценното военно обучение в училище, за да знаят младите хора какво да очакват след това, ако решат да продължат в редиците на Българската армия. Красимир Каракачанов поздрави първокурсниците от 145-ия випуск на Националния военен университет \"Васил Левски\" във Велико Търново. Военна клетва положиха 155 курсанти.В словото си началникът на военното училище бригаден генерал Пламен Богданов призова курсантите да не забравят, че са един от стълбовете и гарантите на държавността. В Националния военен университет денят беше отворен за гости и ученици, които разгледаха въоръжението и техниката на висшето учебно заведение.", "date": "2018.10.12", "title": "Над 5500 души не достигат за Българската армия"}
{"url": "https://www.novinite.bg/articles/165811/Glavniyat-myuftiya-pri-Borisov-s-vazrajeniya-za-finansirane-na-religiite", "text": "Главният мюфтия Мустафа Хаджи отиде при  с възражения за финансиране на религиите. Той има няколко искания за промени в новите проектозакони за вероизповеданията, предаде БГНЕС.След срещата Хаджи посочи, че имат няколко забележки към текстовете на законопроектите.“Първо въпросът за Висшия ислямски институт, за нас е важно той да бъде кредитиран, за да може да работи и заедно с това да не се влияе от чужда държава“, каза главният мюфтия.Той добави, че искат и да се създаде възможност да се канят и външни лектори. За нас е важно да има и долна граница на заплащане, каза той.Главният мюфтия е поискал разговора, след като в четвъртък депутатите решиха да обединят двата законопроекта за вероизповеданията - този на ГЕРБ, ДПС и БСП и на \"Обединените патриоти\". И двата проекта въвеждат ограничения върху финансирането на вероизповеданията в България. Забранява се приемането на дарения от чужбина. Предвижда се отпускане на субсидия за двете основни вероизповедания – православното и мюсюлманското.Полагащата се държавна субсидия ще се изразходва целево за покриване на разходите на вероизповеданието за възнаграждения на свещенослужители и служители на религиозните институции, както и за осъществяването на други дейности, описани в закона – образователни, социални, поддръжка на молитвени домове и др. В законопроекта размерът на субсидията се определя по модела на финансиране на политическите партии, като максималният размер е 15 млн. лв. на вероизповедание, а заплатата на един свещенослужител се приравнява с тази на учител.", "date": "2018.10.12", "title": "Главният мюфтия при Борисов с възражения за финансиране на религиите"}
{"url": "https://www.novinite.bg/articles/165852/Stolichnata-lekarska-kolegiya-vrachi-parvite-si-godishni-nagradi-za-Lekar-na-godinata", "text": "Столичната лекарска колегия на Българския лекарски съюз връчи първите си годишни награди за \"Лекар на годината\" в четвъртък вечер. На официалната церемония във Военния клуб присъстваха председателят на Народното събрание Цвета Караянчева, нейният заместник Явор Нотев, председателят на здравната комисия в парламента Даниела Дариткова и зам.-министърът на здравеопазването Бойко Пенков и заместник-кметът на София Дончо Барбалов.Наградите \"Лекар на годината\" бяха разпределени в 9 категории, в две от които бяха отличени представители на общинските структури. Наградата за \"Мениджмънт на финансовите ресурси\"  получи изпълнителният директор на общинската Първа МБАЛ проф. д-р Цветомир Димитров.  За \"Активен принос в работата на общинското здравеопазване\"  беше отличен д-р Веселин Милев, председател на Постоянната комисия по здравеопазване и социална политика в Столичния общински съвет.Голямата награда \"Лекар на 2018 година\" беше връчена на д-р Цвятко Георгиев – завеждащ отделението по хирургия към детската клиника на \"Пирогов\".В столичната лекарска колегия членуват около 10 000 медици. Това е най-голямата лекарска организация в страната. \"Пациенти от цялата страна избират да се лекуват именно в София заради високия професионализъм на специалистите в столицата\" – коментира председателят на Столичната колегия на БЛС д-р Асен Меджидиев.Наградите \"Лекар на годината\" на Столичната лекарска колегия ще се връчват всяка година в навечерието на деня на Св. Иван Рилски Чудотворец – 19 октомври, който е и професионален празник на българските медици.За първи път у нас връчиха наградата „Лекар на годината” към Столичната колегия на Българския лекарски съюз. ", "date": "2018.10.12", "title": "Столичната лекарска колегия връчи първите си годишни награди за \"Лекар на годината\""}
{"url": "https://www.novinite.bg/articles/165845/Uvelichenie-na-pensiite-s-57-ot-1-yuli-2019-a-predvijda-proektobyudjetat-na-DOO", "text": "От 1 юли 2019 година всички пенсии се увеличават с 5,7 на сто, предвижда проектобюджетът на Държавното обществено осигуряване. Той е готов и ще се обсъжда на заседание на Надзорния съвет на Националния осигурителен институт в понеделник, научи \"Хоризонт\". Предвижда се също от 1 юли догодина да се повиши таванът на всички пенсии от сегашните 910 на 1200 лева. В проектобюджета на ДОО за догодина е заложено повишение на максималния осигурителен доход от сегашните 2600 на три хиляди лева. Новият таван на пенсиите е 40 на сто от тази сума. Увеличава се минималният осигурителен доход на самоосигуряващите се от 510 на 560 лева, колкото ще бъде догодина новата минимална работна заплата. Запазва се минималното дневно обезщетение за безработица от девет лева и максимално от 74,29 лева. Запазва се периодът за изплащане на паричното обезщетение за бременност и раждане от 410 дни и размерът на обезщетението за отглеждане на малко дете на 380 лева. Запазва се периодът, доходът, за който се взема предвид при изчисляване на обезщетенията за болнични 18 месеца и за бременност и раждане за безработица съответно 24 месеца.", "date": "2018.10.12", "title": "Увеличение на пенсиите с 5,7% от 1 юли 2019-а предвижда проектобюджетът на ДОО"}
{"url": "https://www.novinite.bg/articles/165863/Visokoskorosten-vlak-se-zapali-v-Germaniya", "text": "Повече от 500 души са били евакуирани от горящ влак в Германия, съобщава „Билд“ като се позовава на съобщение на Deutsche Bahn. Запалил се е високоскоростният влак ICE по маршрута между Кьолн и Мюнхен.Във влака е имало 510 пътници, от тях петима са получили леки травми. Трасето на експреса е затворено, влакът е насочен по друга линия, което ще удължи пътуването с около 80 минути.Според публикацията димът е усетен от двама полицаи, които активирали противопожарната система и това е предотвратило евентуални жертви.", "date": "2018.10.12", "title": "Високоскоростен влак се запали в Германия"}
{"url": "https://www.novinite.bg/articles/165796/Lekari-specialisti-shte-preglejdat-i-v-sabota-v-Studentska-poliklinika", "text": "Лекари специалисти ще извършват прегеледи и в събота в Студентска поликлиника.Независимо, че денят е почивен медиците ще са в помощ на хората, които през седмицата са на работа и по тази причина нямат възможност да се прегледат. Решението е на ръководството на ДКЦ 5 – Студентска поликлиника.Те са изготвили и график за прегледите в съботните дни през октомври, от 8.30 до 13 часа, пишеТази събота, 13 октомври ще преглеждат специалисти по УНГ, очни болести, нервни болести, кардиология и Вътрешни болести. Специалист по УНГ ще има и на 20 октомври. На 27 октомври са прегледите при хирург, педиатър, офталмолог, невролог, кардиолог и вътрешни болести.Пациентите ще бъдат преглеждани и с направление от джипи по Здравна каса, но и платено. Желаещите да се прегледат при специалистите могат да се запишат на регистратурата на СТудентска поликлина и на тел. 02/868 20 13.Ако има много пациенти тази практика може да продължи и през следващите месеци на годината, обясни д-р Вихрен Заяков, управител на ДКЦ 5. През септември за началото на учебната година лекарите УНГ в 5 ДКЦ направиха профилактични прегледи в две съботи.", "date": "2018.10.12", "title": "Лекари специалисти ще преглеждат и в събота в Студентска поликлиника"}
{"url": "https://www.novinite.bg/articles/165801/Maya-Manolova-Vsichki-organizacii-podkrepiha-zakonoproekta-za-horata-s-uvrejdaniya", "text": "Основните положения, за които хората с увреждания се борят, бяха включени в окончателния вариант на Закона за хората с увреждания, като всички организации го подкрепиха. Това заяви омбудсманът Мая Манолова. Тя изрази надежда, че законът ще бъде обнародван до края на ноември, предаде БНТ.Основните положения, за които хората с увреждания се борят, бяха включени в окончателния вариант на Закона за хората с увреждания, заяви омбусманът Мая Манолова. Многократно текстовете по него бяха променяни, като ключовите положения в тях Манолова очерта като:индивидуалната оценка за всеки човек с увреждане;подкрепа за трудова заетост;центрове за защитена заетост;национална програма за лична мобилност и достъпна среда.Мая Манолова, омбудсман: Предвидени са средства за адаптиране и устройство на работното място за човек с увреждане. Ще има национално финансиране от фондове и програми, с които оперира Агенцията за хората с увреждания, за да се предоставят средства на работодателите за адаптиране на работното място.За работодателите се включват задължителни квоти да приемат хора с увреждания, но се правят нужните уговорки, че те са съобразени с квалификацията и доколко естеството на труда е подходящо за тях.Мая Манолова, омбудсман: Това е един от спорните проблеми в законопроекта. По настояване на работодателсдките организации и социалния министър бяха включени алтернативни възможности - ако един работодател няма възможност да организира работно място поради някакви специфични условия или няма подходящ човек с увреждане, да компенсира с други мерки, като например да купува продукция, произведена от специализирани предприятия, в които работят хора с увреждания.Омбудсманът изрази увереността си, че бизнесът в България е „социално ангажиран“.", "date": "2018.10.12", "title": "Мая Манолова: Всички организации подкрепиха законопроекта за хората с увреждания"}
{"url": "https://www.novinite.bg/articles/165849/Bum-na-pnevmonii-sled-esenen-grip-v-Plovdivsko", "text": "Тежки пневмонии изпращат десетки пациенти във вътрешно отделение с белодробна насоченост на УМБАЛ „Пловдив“. Инфекцията се появява като усложнение след изкарано вирусно заболяване. Това съобщи началникът на отделението д-р Илияна Вълканова. Усложненията засягат сравнително млади хора – основно на възраст между 40 и 55 години. По думите на д-р Вълканова, заболяването започва безобидно – с леко възпалено гърло, умерено повишена температура. То се повлиява лесно от парацетамол и други обезболяващи, с които се постига облекчение. За съжаление често след седмица болестта се завръща с нова сила, като симптомите вече са много по-тежки – вдигат висока температура, която не спада с никакви лекарства. При прегледа се установява, че пациентът е развил пневмония.След поставяне на диагнозата боледуването продължава 7-10 дни, после още десетина дни имат кашлица. Като се прибави и първата „по-лека“ седмица, в която са заболели, боледуването излиза най-малко месец, а може и повече, посочва д-р Вълканова. Степента на тежест зависи от състоянието на болните, както и от тяхната възраст. Хора с потиснат имунитет обикновено карат инфекциите, независимо какви, по-трудно, а при някои за жалост картината може да завърши и фатално. Според д-р Вълканова още в края на септември са потвърдени 10 случая на грип тип „А плюс“, което показва, че той вече не е типично зимно заболяване, а се е разпространявал и в края на лятото. Специалистите обясняват това с хладното и дъждовно лято. От УМБАЛ „Пловдив“ отново подчертаха, че ваксината може да предотврати тежки усложнения през зимните месеци, като според д-р Вълканова е добре тя да се постави до края на октомври, за да може организмът да изгради имунитет.", "date": "2018.10.12", "title": "Бум на пневмонии след есенен грип в Пловдивско"}
{"url": "https://www.novinite.bg/articles/165848/155-kursanti-se-zakleha-vav-Veliko-Tarnovo-kmetat-Daniel-Panov-gi-pozdravi", "text": "155 курсанти от Випуск 2023 на Националния военен университет „Васил Левски“ положиха първата си военна клетва на тържествена церемония в Старата столица. Младите мъже и жени бяха поздравени от кмета на Велико Търново Даниел Панов, от вицепремиера и министър на отбраната Красимир Каракачанов и ректора на НВУ бриг. генерал Пламен Богданов. Особено атрактивно бе прелитането група бойни самолети, които маневрираха във въздушното пространство над университета и над старопрестолния град. Демонстрацията бе част от тържествената церемония. „Отлично знам колко силни емоции и чувства носи този момент.Военната клетва е незабравима, защото с полагането й вие, курсантите, свързвате живота си с Българската армия, със славните битки в годините и вековете назад, с храбростта и подвизите на българските воини, с корените на народа ни. Благодаря ви, че сте избрали трудната, но отговорна, благородна и родолюбива професия на българския офицер“, обърна се към младите мъже и жени кметът Даниел Панов. Градоначалникът призова курсантите да помнят, че Българската армия и православната ни вяра винаги са били опора на нашата национална идентичност. „Нашата армия няма загубена битка, нито пленено знаме. Четете историята и разказвайте за храбростта на българския народ, за паметните битки и победи. Не забравяйте, че учите във Велико Търново – вечната, историческа и духовна столица на България. В нашия град войската и образът на българския воин са били на почит. Затова образованието във Велико Търново, откъдето славните Асеневци 208 години са управлявали България, където са положени основите на Третото българско царство и където е обявена Независимостта, е специално“, каза още в обръщението си Даниел Панов. Той пожела на курсантите да са здрави и с делата си да бъдат горди и достойни наследници на храбрите българи от миналото и да следват заветите на Апостола на свободата Васил Левски. В Националния военен университет се проведоха и дни на отворените врати. Хиляди посетители разгледаха бойните машини, техника и въоръжение, които бяха изложени в двора на висшето училище. Церемонията бе уважена също от представители на ръководството на Българската армия, от областния управител проф. Любомира Попова и председателя на Общинския съвет Венцислав Спирдонов, от общественици, военнослужещи, както и от стотици близки на курсантите.", "date": "2018.10.12", "title": "155 курсанти се заклеха във Велико Търново, кметът Даниел Панов ги поздрави"}
{"url": "https://www.novinite.bg/articles/165809/Predstoi-ekstradiciyata-na-zapodozryaniya-za-ubijstvoto-na-Viktoriya-Marinova", "text": "Предстои екстрадицията в България на заподозряния за убийството на Виктория Маринова. Това съобщиха за БНТ от прокуратурата и от апелативния съд в град Целе. След извършените съдебни действия е установено, че няма причини, които да препятстват връщането му. До самата екстрадиция заподозряният ще остане в ареста.", "date": "2018.10.12", "title": "Предстои екстрадицията на заподозряния за убийството на Виктория Маринова"}
{"url": "https://www.novinite.bg/articles/165810/Dvama-sa-zadarjani-sled-falshiv-signal-za-bomba-v-sada-v-Kyustendil", "text": "\r\nВ полицията в Кюстендил е постъпил сигнал чрез телефон 112 за поставено взривно устройство в сградата на Районния съд в Кюстендил, съобщиха от ОДМВР. При извършения оглед на място, полицаите не са открили взривно устройство, не се е наложило и евакуиране от сградата.\r\n\r\n\r\n\r\n\r\n\r\n", "date": "2018.10.12", "title": "Двама са задържани след фалшив сигнал за бомба в съда в Кюстендил"}
{"url": "https://www.novinite.bg/articles/165814/Falshiv-signal-za-bomba-v-sada-v-Kyustendil", "text": "В полицията в Кюстендил е постъпил сигнал чрез телефон 112 за поставено взривно устройство в сградата на Районния съд в Кюстендил, съобщиха от ОДМВР. При извършения оглед на място, полицаите не са открили взривно устройство, не се е наложило и евакуиране от сградата.По време на проведените издирвателни действия са задържани двама мъже, заподозрени в осъществяването на злоумишленото телефонно обаждане.Единият е 49-годишен дупничанин, другият е 48-годишен мъж от с. Дяково, община Дупница. По случая е започнато досъдебно производство в РУ Кюстендил.", "date": "2018.10.12", "title": "Фалшив сигнал за бомба в съда в Кюстендил"}
{"url": "https://www.novinite.bg/articles/165803/Dneven-horoskop-za-petak", "text": "Слушайте много внимателно всичко, което ви се казва днес. Всичко това е важно и подробностите наистина имат значение. Ако следите детайлите внимателно ще успеете да се справите с всяка ситуация по-късно.Има достатъчно много хора, които ще се погрижат за всичко днес. Бъдете сигурни, че ще се справят много добре, така че вие се насочете към някакви допълнителни занимания. Имате възможността да натрупате бонус точки.Живеете с мисълта, че познавате хората много добре, но ще разберете, че това не е съвсем вярно. Възможно е да обидите ваш близък днес и то доста сериозно. Опитайте да оправите нещата, защото не е добре да сте в лоши отношения. Вижте повече на ", "date": "2018.10.12", "title": "Дневен хороскоп за петък"}
{"url": "https://www.novinite.bg/articles/165819/Policiyata-razsledva-maloletni-za-saprichastnost-kam-ubijstvo", "text": "Полицията в Ямбол разследва малолетни за съпричастност към убийство, съобщиха от Областна дирекция на МВР – Ямбол.Вчера в Районно управление на МВР-Тунджа е получен сигнал от МБАЛ –Ямбол за приет по спешност жител на село Завой с тежки наранявания. Незабавно започнали оперативно-издирвателни и процесуално-следствени действия за изясняване на обстоятелствата. Междувременно от болничното заведение е подадена информация, че пациентът е починал.Събраните материали по досъдебното производство са докладвани своевременно в прокуратурата. Разследването продължава, на този етап се установява съпричастността на малолетни към случая.Действията се осъществяват под надзора на Окръжна прокуратура Ямбол.", "date": "2018.10.12", "title": "Полицията разследва малолетни за съпричастност към убийство"}
{"url": "https://www.novinite.bg/articles/165805/Povdignaha-dve-obvineniya-na-inspektora-ot-BABH-otglejdal-kanabis", "text": "Две обвинения са повдигнати на инспектора от Българската агенция по безопасност на храните, който беше хванат, че отглежда марихуана.В негов имот в Шумен бяха открити близо 380 килограма марихуана. Той ползвал къща като сушилня, а плантацията му била в труднодостъпна местност в близко село. За да полага грижи за културата, мъжът ползвал информация от интернет, а имал и подходящи инструменти. Така успял да отгледа марихуана с височина близо 4 метра.„Повдигнати са му 2 обвинения. Едното е за държане с цел разпространение на високорисково наркотично вещество – марихуана. Предвижда се наказание от 2 до 8 години лишаване от свобода. Другото обвинение е за отглеждане на марихуана без надлежно разрешение по закона”, обясни Маргарита Георгиева, окръжен прокурор в Шумен.По думите й инспекторът е задържан с прокурорско постановление за 72 часа, предстои внасяне в съда на искане за „задържане под стража”.„Това е най-голямото количество, намирано в Шумен през последните години”, заяви ст. комисар Ялчън Расим, директор на ОДМВР-Шумен.", "date": "2018.10.12", "title": "Повдигнаха две обвинения на инспектора от БАБХ, отглеждал канабис"}
{"url": "https://www.novinite.bg/articles/165829/Obraha-bankoviya-klon-v-KAT-Varna", "text": "Неизвестни лица са обрали банковия клон на КАТ във Варна, потвърдиха от полицията.Посегателството е извършено тази нощ, а сигнал за липсващите пари е подаден рано днес.Откраднати са около 300 лева. Крадците са избягали преди пристигането на служителите от фирмата за охрана. На мястото се извършва оглед. По случая е образувано досъдебно производство.", "date": "2018.10.12", "title": "Обраха банковия клон в КАТ-Варна"}
{"url": "https://www.novinite.bg/articles/165812/Zaloviha-21-godishen-zad-volana-na-dva-vida-narkotici", "text": "21-годишен мъж е задържан за шофиране след употреба на наркотици в град Тервел. Това съобщиха от ОДМВР-Добрич.Около 23.00 часа на 11 октомври в град Тервел е спрян за проверка лек автомобил „Форд” с добричка регистрация.При извършената проверка на водача на автомобила за употреба на наркотични и упойващи вещества, теста отчита положителен резултат за употребата на амфетамин и кокаин. С полицейска мярка за срок от 24 часа е задържан 21-годишния водач на МПС от град Тервел.По случая е образувано бързо полицейско производство.", "date": "2018.10.12", "title": "Заловиха 21-годишен зад волана на два вида наркотици"}
{"url": "https://www.novinite.bg/articles/165836/Razbiha-domashna-rabotilnica-za-tyutyun-v-Stolipinovo", "text": "Домашна работилница за обработка на тютюн бе разкрита в пловдивския квартал \"Столипиново\", съобщиха от МВР.След получен сигнал за незаконната дейност вчера служители на Шесто РУ предприели проверка на адреса на 35-годишен мъж. Там, в момент на обезжилване на тютюневи листа, били заварени още петима души. От собственика на къщата с протокол са иззети около 215 килограма тютюн, половината от които вече преработен. Конфискувани са и електронна везна и машина за рязане. Шестимата са отведени в районното управление, снети са им писмени обяснения. По случая е образувана предварителна проверка за престъпление по член от НК.Подобни действия са предприети и спрямо 61-годишен обитател на съседна къща, където разследващите открили контрабандни над 1200 къса цигари от различни марки и към 13 килограма наситнена листна маса с мирис на тютюн.Предстои материалите да бъдат внесени в районната прокуратура.", "date": "2018.10.12", "title": "Разбиха домашна работилница за тютюн в \"Столипиново\""}
{"url": "https://www.novinite.bg/articles/165847/Severin-Krasimirov-e-priznal-chastichno-vinata-si", "text": "Северин Красимиров, който бе задържан в Германия по подозрение, че е изнасилил и убил журналистката Виктория Маринова в Русе, е признал частично вината си. Това съобщи прокурор Бернд Колкмайер от прокуратурата в град Целе, където се намира арестантът.Пред германския съд Северин твърди, че сутринта на 6 октомври в парк край Дунав в град Русе, под влиянието на алкохол и наркотици, се е скарал с непозната за него млада жена, ударил я е силно в лицето и я е блъснал в храстите. Той отрича да я е изнасилвал. Не е възнамерявал и убийството ѝ, цитира още прокуратурата твърденията на Северин.„Въз основа на показанията му няма основание да се смята, че има политически мотив в убийството“, заяви още германската прокуратура.Днес прокуратурата е наредила екстрадицията на Северин Красимиров. Тя очакваше последните документи от България за това, сред които и писмо, че затворите ни отговарят на минималните европейски стандарти.Северин се е съгласил на опростена процедура по пращането му в България, което означава, че той ще бъде качен на самолета до дни. Крайният срок в такъв случай е 10 дни.Сега се очаква България да прати полицаи за извеждането му и с първия възможен полет на “България ер“ той ще бъде прибран в България. Преди да разпореди екстрадицията на Северин Красимиров,  германската прокуратурата е била информирана от българските власти, че у нас той ще бъде настанен в арестно помещение с европейски стандарти - 4 квадратни метра  жилищна площ и самостоятелен санитарен възел, съобщиха от правосъдното министерство", "date": "2018.10.12", "title": "Северин Красимиров е признал частично вината си"}
{"url": "https://www.novinite.bg/articles/165859/Zasileno-policejsko-prisastvie-v-romskite-mahali-na-Ruse", "text": "Двата ромски квартала в Русе продължават да са блокирани от полицейски коли и жандармерия. След като снощи рокери влязоха в кварталите \"Тракцията\" и \"Селеметя\" и имаше напрежение, днес ситуацията е спокойна. Междувременно премиерът Борисов съобщи, че са взети всички мерки да не се нагнетява напрежение в Русе.Тази сутрин площадчето в \"Тракцията\" беше пълно с таксиметрови коли - хората масово извеждаха децата си, за да ги предпазят. Жителите на квартала казват, че до преди няколко дни българи, роми и турци са живели спокойно и в разбирателство. След убийството на русенската журналистка обаче започнали да получават заплаха, а след снощното нахлуване на рокерите вече са много притеснени. А по думите им, те през цялото време са съдействали на полицията и не искат конфликти.В квартал \"Селеметя\" днес всички коментираха нахлуването на рокерите в квартала. На площада пред вече разрушеното училище хората се бяха събрали, за да обсъдят как ще реагират, ако отново има прояви на агресия срещу тях. Те самите снощи излязоха с ножове и ятагани срещу рокерите. От полицията в Русе заявиха, че през целия ден ще има засилено полицейско присъствие.Ст. комисар Теодор Атанасов, директор на ОД на МВР - Русе: В Русе пристигнаха сили и средства на дирекция „Жандармерия\", които ще се включат активно в мероприятията по охрана и опазване на обществения ред. Нямаме постъпили официални данни за пострадали граждани и имущество. - А изобщо някакви инциденти имало ли е всъщност?- Оперативната обстановка е спокойна. Имаме подкрепление от дирекция „Жандармерия\". Колегите са в Русе и активно са се включили по мероприятията по опазване на обществения ред.Хората от двата квартала коментираха, че благодарение на полицейското присъствие днес всичко е спокойно.", "date": "2018.10.12", "title": "Засилено полицейско присъствие в ромските махали на Русе"}
{"url": "https://www.novinite.bg/articles/165860/Zadarjaha-nezakonno-preminal-granicata-chujdenec-kraj-Haskovo", "text": "Чужденец без документи за самоличност, преминал незаконно границите на България, е задържан в такси, управлявано от 48-годишен шофьор от Хасково. Автомобилът е проверен на разклона за стамболовското село Кралево. В колата са били и още двама мъже. Всички пътници в таксито са задържани за 24 часа, съобщи БНР.", "date": "2018.10.12", "title": "Задържаха незаконно преминал границата чужденец край Хасково"}
{"url": "https://www.novinite.bg/articles/165851/Fandakova-i-Barbalov-inspektiraha-obnovyavaneto-na-11-DKC", "text": "Ремонтът на 11 ДКЦ в район Възраждане вече е на финала. това установи днес кметът на София Йорданка Фандъкова при проверка на лечебното заведение, научи Столицалbg. С нея беше и заместинкът й Дончо Барбалов, който отговаря за финансите.Здравното заведение е получила 200 000 лв. от Столична община за обновяването на базата. То е с обонвеня фасада и нов покрив. Кметът се увери днес, че работниците не спират да работят и монтираха нов парапет на стълбите и стойки за велосипеди. Лечебното заведение, което посещават най-много жители на Възраждане вече има и нова медицинска апаратура, похвали се управителят Татяна Евтимова. Техниката е осигурена със собствени средства, а това вдига нивото на медицинските услуги и повече столичани търсят спецалистите. Столична община е инвестирала около 6 млн. лв. в общинските болници и поликлиники за тази година. Те са използвани за ремонти и нова апаратура. Финансите са от продажбата на Общинска банката в края на миналата година.Ремонтът на 11 ДКЦ вече е на завършване, други болници са в процес, а трети в процедура за обществени поръчки, съобщиха от Столична община.", "date": "2018.10.12", "title": "Фандъкова и Барбалов инспектираха обновяването на 11 ДКЦ"}
{"url": "https://www.novinite.bg/articles/165833/Polsha-nalaga-veto-na-doklad-za-choveshkite-prava-na-ES", "text": "Полското правителство заяви, че налага вето на приемането на годишния доклад, свързан с основополагащата Харта на основните права на Европейския съюз, защото не призовава към закрила на християните и евреите от религиозна дискриминация, предаде АП.Решението на министъра на правосъдието Збигнев Жобро да се противопостави на последния доклад по прилагането на Хартата на основните права на ЕС означава, че той няма да събере единодушните гласове на страните членки, което е условие, за да бъде приет. Ветото е част от редица спорове между сегашното консервативно полско правителство и лидери от ЕС за основни ценности.Ветото е част от редица спорове между сегашното консервативно полско правителство и лидери от ЕС.Полският министър на правосъдието каза, че се е обявил против, защото предложеният доклад специално подчертава нуждата от закрила на хората от ЛГБТ общността, децата и жените мигранти, но не споменава и дума за християните и евреите.Европейската комисия публикува от 2010 г. годишни доклади за това как се прилага Хартата в подкрепа на правата и свободите.", "date": "2018.10.12", "title": "Полша налага вето на доклад за човешките права на ЕС"}
{"url": "https://www.novinite.bg/articles/165837/Iskat-ot-Babish-da-razsledva-sdelkite-na-ChEZ-na-Balkanite", "text": "Чешката парламентарна партия \"Пирати\" поиска от премиера Андрей Бабиш държавно разследване в срок от два месеца на сделките на ЧЕЗ на Балканите, съобщава чешкото електронно издание Вlesk.cz, предаде \"Фокус“.Изданието се позовава на изявление на парламентарния лидер на партията Якуб Михалек по време на пресконференция. Специално внимание е било отделено на сделката на ЧЕЗ в България, като според чешките \"Пирати\" държавата е загубила няколко милиарди крони във връзка с инвестициите в ТЕЦ \"Варна\".Чешката партия смята, че присъствието на ЧЕЗ в България не е печелившо и изразяват тревога от ситуацията около компанията. Партия \"Пирати\" настоява по време на разследването премиерът Андрей Бабиш да използва всички държавни механизми, включително и тези на Министерство на финансите.", "date": "2018.10.12", "title": "Искат от Бабиш да разследва сделките на ЧЕЗ на Балканите"}
{"url": "https://www.novinite.bg/articles/165793/Slanchevo-i-toplo-vreme", "text": "Преди обяд на отделни места в низините и котловините ще има мъгла. Облачността ще е разкъсана, по-значителна над източните райони. В Югоизточна България ще има превалявания от дъжд. Ще духа слаб, в източната половина от страната умерен североизточен вятър. Максималните температури ще са между 19° и 24°, София - около 20°.Над планините облачността ще е разкъсана, в масивите от източната половина от страната – предимно значителна. На места в Родопите, Сакар и Странджа ще превали. Ще духа умерен, временно силен вятър от изток-североизток. Максималната температура на височина 1200 метра ще е около 11°, на 2000 метра - около 5°.По Черноморието облачността ще е значителна. На места, главно по южното крайбрежие ще има превалявания от дъжд. Ще духа умерен североизточен вятър. Максимални температури на въздуха: 19°-21°. Температурата на морската вода е 20°. Вълнението на морето ще бъде 3-4 бала.", "date": "2018.10.12", "title": "Слънчево и топло време"}
{"url": "https://www.novinite.bg/articles/165832/Svetovnoizvestniyat-Arnold-Nyuman-s-parva-izlojba-v-Sofiya", "text": "Световноизвестният фотограф Арнолд Нюман ще представи за първи път своя изложба в София. Тя ще включва над 50 снимки и ще зарадва посетителите на Софийска градска художествена галерия между 6 ноември и 9 декември.  Легендарни личности застават пред неговия обектив – Мерилин Монро, Пикасо, Марта Греъм, Кристиан Диор, десет от американските президенти и много други, пише Арнолд Нюман е известен с това, че създава новаторски подход в портретирането – „фотопортрет в интериор“. Започва да използва този метод през 30-те години, когато е още непознат.През 70-те години, в които се занимава с фотография той печели много отличия. Сред тях са: награда на Американската асициация на медийните фотографи, французите го удостояват с приза „Кавалер на ордена за искуство и литература“.През 2005 г. е обявен за един от 25-те най-влиятелни фотографи от списание  Photo District News. След откриването на изложбата му у нас ще има и лекция посветена на неговото творчество.", "date": "2018.10.12", "title": "Световноизвестният Арнолд Нюман с първа изложба в София"}
{"url": "https://www.novinite.bg/articles/165816/Strashna-katastrofa-s-balgari-kraj-Torino", "text": "Двама български шофьори бяха ранени, след като ТИР-ът им се преобърна на виадукт до Торино, съобщиха италианските медии. Превозното средство е собственост на фирма със седалище в Брюксел.Според тв канала “Скай” заради лошото време и дъждовете камионът се преобърнал и разбил циментовия парапет на магистралата А5 Торино-Аоста, близо до Таваняско. Ударът бил толкова силен, че била пробита петметровата циментова защита на виадукта. Огромните блокове бетон след това се срутили върху минаващия отдолу път.За добър късмет точно в този момент – в 9,30 часа, не минавали коли. За да преместят останките от бетона, пожарникарите трябвало да се намесят с кран. Транспортирането му до мястото на катастрофата обаче било извънредно трудно, като се има предвид, че той не може да мине по виадукт, където това е забранено за транспортни средства, тежащи над 3,5 тона.Катастрофата довела до затваряне за часове на трикилометрова отсечка от магистралата. В противен случай се рискувало образуването на тапа и попадането на трафика от коли в клопка заради преобърналия се камион напречно на виадукта. На всичкото отгоре катастрофиралият ТИР излял и голямо количество нафта, така че се наложило и почистването на асфалта със специални препарати, предаде „24 часа“.", "date": "2018.10.12", "title": "Страшна катастрофа с българи край Торино"}
{"url": "https://www.novinite.bg/articles/165857/Zadarjaha-ekshibicionist-na-spirka-v-stolicata", "text": "Полицаи в София заловиха ексхибиционист, който в продължение на месец тормозел млади жени по спирките в София, предадеНа 20 септември привечер, на спирката на пл. „Руски паметник“, възрастен мъж стъписал малолетно момиче, чакащо превоза си. Той застанал пред момичето и опипвайки панталона си, се опитал да я накара да извърши сексуални действия като й отправял грозни, нецензурни реплики, информират от СДВР.При проведеното разследване, достигнали до 58 –годишен мъж, на когото е повдигнато обвинение.Той е задържан за 72 часа и се очаква да бъде постановена мярка за неотклонение „Задържане под стража“.", "date": "2018.10.12", "title": "Задържаха ексхибиционист на спирка в столицата"}
{"url": "https://www.novinite.bg/articles/165844/Vandalizam-v-detska-gradina-v-Dobrich", "text": "За пореден случай на вандалски прояви алармират от община Добрич. Посегателството този път е в сградата на детска градина в града, като размерът на щетите тепърва предстои да бъде уточнен. От Община Добрич съобщават, че въпреки мерките за сигурност и видеонаблюдението, вандализмът е често срещан.Директорът на целодневна детска градина N 10 в Добрич тази сутрин е намерил двора на детското заведение с разпръснати мрежи от комарниците на целия първи етаж. Информира заместник-кметът в община Добрич д-р Емилия Баева:\"Това е съзнателна вандалска проява. Мрежите са разпръснати из целия двор на градината и уплътнителите също, а рамките ги няма. Тази поредна вандалска проява е в поредната детска градина на центъра. Не зная как бихме могли да се справим\", коментира Баева.Д-р Емилия Баева допълни, че от следващата година Община Добрич предвижда изграждането на високи огради на всички детски заведения в града за предпазване от зачестилите вандалски прояви.", "date": "2018.10.12", "title": "Вандализъм в детска градина в Добрич"}
{"url": "https://www.novinite.bg/articles/165798/Maraton-ogranichava-dvijenieto-v-stolicata", "text": "От 10:00 до 16:00 часа на 14.10.2018 г. /неделя/ ще се проведе маратон по следния маршрут:Старт от северозападното пътно платно на бул. \"Евлоги и Христо Георгиеви\" пред националния стадион \"Васил Левски\" по северозападното пътно платно на бул. \"Евлоги и Христо Георгиеви\", по ул. \"Проф. Фритьоф Нансен\", наляво по тротоара на бул. \"Патриарх Евтимий\", наляво по източното пътно платно на бул. \"Витоша\", наляво по западното пътно платно на бул. \"Пенчо Славейков\", надясно по северното пътно платно на бул. \"България\" до бул. \"П. Ю. Тодоров\", обратно по южното пътно платно на бул. \"България\", надясно по бул. \"Петко Каравелов\", наляво по бул. \"Арсеналски\", наляво по бул. \"Черни връх\", надясно по югоизточното пътно платно на бул. \"Евлоги и Христо Георгиеви\", надясно по западното пътно платно на бул. \"Драган Цанков\" до ул. \"Митрополит Кирил Видински\", обратно по източното пътно платно по бул. \"Драган Цанков\", надясно по югоизточното пътно платно на бул. \"Евлоги и Христо Георгиеви\" до Орлов мост, преминава по пешеходната зона, по северозападното пътно платно на бул. \"Евлоги и Христо Георгиеви\" до Национален стадион \"Васил Левски\", където е финала.Забранява се престоят и паркирането на пътни превозни средства, както следва:От 00:00 часа до приключване на мероприятието на 14.10.2018 г. на моста на Национален стадион \"Васил Левски\".От 00:00 часа до приключване на мероприятието на 14.10.2018 г. на ул. \"Ген. Гурко\" между бул. \"Евлоги и Христо Георгиеви\" и ул. \"Любен Каравелов\".От 22:00 часа на 13.10.2018 г. до приключване на мероприятието на 14.10.2018 г.:От 00:00 часа до приключване на мероприятието на 14.10.2018 г. се забранява влизането на пътни превозни средства по ул. \"Ген. Гурко\" между бул. \"Васил Левски\" и бул. \"Евлоги и Христо Георгиеви\".Забранява се влизането на пътни превозни средства в двете посоки, както следва:От 06:00 до 08:30 часа на 14.10.2018 г. по бул. \"Евлоги и Христо Георгиеви\" между бул. \"Цар Освободител\" и ул. \"Граф Игнатиев\".От 08:30 до 16:00 часа на 14.10.2018 г. по:\"Център за градска мобилност\" ЕАД ще осигури евакуационни автомобила за преместване на паркирали пътни превозни средства по трасето на маратона по указание на отдел \"Пътна полиция\" при СДВР съгласно чл. 171, т. 5-а от Закона за движение по пътищата.", "date": "2018.10.12", "title": "Маратон ограничава движението в столицата"}
{"url": "https://www.novinite.bg/articles/165802/Otvoreni-shahti-zastrashavat-peshehodci-i-velosipedisti-v-stolichniya-Zapaden-park", "text": "Те се намират в район, в който текат ремонтни дейности. Строителство там върви от около четири месеца. Как се обезопасява този строеж?Цялата територия на парка е един голям строителен обект, обясни ръководителят на проекта Стоян Йорданов. Поради факта, че продължителността на ремонта е една година, е взето решение да не се затваря целия парк, за да може гражданите да го ползват.Решено е да бъдат заградени участъците, в които се извършват строителните работи и местата, от които техниката излиза и влиза от обекта. По отношение на шахтите, той обясни, че в момента се изгражда нова канализация и има много шахти, които временно са затворени с бетонни павета и дървени плоскости. Поръчани са и се чака доставка на временни капаци.Стоян Йорданов: Малко е рисковано, но не можем да оградим целия парк. Надявам се в най-скоро време да се сложат новите капаци, които да обезопасят тези шахти.", "date": "2018.10.12", "title": "Отворени шахти застрашават пешеходци и велосипедисти в столичния Западен парк"}
{"url": "https://www.novinite.bg/articles/165799/Blizki-i-priyateli-se-proshtavat-s-Viktoriya-Marinova", "text": "Близки и приятели ще изпратят жестоко убитата телевизионна водеща Виктория Маринова в последния й път. След задържането на заподозрян за престъплението, тялото на младата жена беше освободено. Поклонението е насрочено за 10.30 ч. в храма „Св. Троица” в Русе, инофрмира Нова телевизия.Очакват се и засилени мерки за сигурност в района, заради ескалиралото през последните часове напрежение. В четвъртък група мъже с мотори се появиха в ромската махала, където живее лелята на 21-годишният Северин, задържан в Германия за убийството на журналистката.", "date": "2018.10.12", "title": "Близки и приятели се прощават с Виктория Маринова"}
{"url": "https://www.novinite.bg/articles/165806/Fandakova-Garantiram-che-nyama-da-platya-i-lev-za-nekachestveni-remonti", "text": "„Гарантирам, че няма да платя и лев за некачествено свършена работа. Именно заради това беше глобен и надзорът на ремонтните дейности на ул. „Граф Игнатиев. Санкцията е първа и последна, защото при още грешки следва разваляне на договора”. Това заяви пред Нова телевизия кметът на София Йорданка Фандъкова по повод реконструкцията на улицата и градината пред храма „Свети Седмочисленици”.Градоначалникът благодари на гражданите за сигналите и за проявеното търпение. И призова да се изчака краят на ремонта, за да се види крайният резултат.„Поканих и нашите партньори от Университета по архитектура, строителство и геодезия да участват в процеса, за да са сигурни хората, че има външен, независим контрол”, каза още Фандъкова. И допълни, че не е съгласна с упреците на „политическите сили, които в миналото доведоха София до разруха”.„Доказала съм, че съм абсолютно безкомпромисна към изпълнителите. Не ме интересува името на фирмата и е известно, че съм налагала най-големите глоби в страната”, каза още кметицата. Колкото до сроковете, всеки ден закъснение ще струва по 240 000 лева на изпълнителите на ремонта, като максималната санкция може да бъде в размер на 4 млн. лева.Тя беше категорична, че ремонтът на „Графа” е стартирал след продължителни дискусии и консултации. Подготовката на проекта започнала още преди пет години.„Още веднъж моля: нека да приключи ремонтът и всеки да отиде да го види на място, а не да се предоверява на оценките и вкуса на други хора”, каза още Фандъкова.Тя коментира и предстоящото обновяване на площад „Света Неделя”. В петък започва дискусията за критериите за работа. Да се включат с идеи са поканени опитни, големи студиа от цяла Европа.В близко бъдеще ще се търсят инвеститори и за облагородяване на пространството между булевардите „Мария Луиза” и „Христо Ботев”.", "date": "2018.10.12", "title": "Фандъкова: Гарантирам, че няма да платя и лев за некачествени ремонти"}
{"url": "https://www.novinite.bg/articles/165800/Naprejenie-v-Ruse-Motoristi-nahluha-v-romskata-mahala", "text": "Съседите на майката на Северин в град Щаде, Германия, са притеснени от случващото се в Русе.В четвъртък вечерта в квартал „Селеметя” влязоха рокери. Те форсираха машините, но не създадоха безредици. Това обаче уплаши жителите на квартала. Те смятат, че не трябва да са потърпевши заради извършеното от 21-годишния Северин. Страхът се прехвърли и в Щаде при близките им. Снощи оттам се чуваха инструкции тези, които са у нас, да не пускат децата си на училище.Майка на Северин също смята, че у нас е опасно за детето й, затова се надява той да бъде съден в Германия и там да лежи в затвора.Появи се обаче информация, че до 10 дни ще бъде върнат в България.  От прокуратурата в град Целе са изпратили писмо до властите в България, с което да се уверят, че условията в българските затвори отговарят на европейските изисквания.", "date": "2018.10.12", "title": "Напрежение в Русе: Мотористи нахлуха в ромската махала"}
{"url": "https://www.novinite.bg/articles/165794/4-punkta-za-opasni-otpadaci-prez-oktomvri-v-stolicata", "text": "Жителите на „Младост“ имат възможност утре, 12 октомври, да изхвърлят правилно опасните си отпадъци – бои, живачни термометри, стари лекарства, лакове, битова химия. Мобилен пункт в район „Младост“ ще има в „Младост“ 4, на входа на парк „Сухото дере“, до бл. 440, пише 4 са възможностите през октомври да си изхвърлите правилни опасните си отпадъци – бои, живачни термометри, стари лекарства, лакове, битова химия. Мобилният ни пункт ще бъде в районите Район „Оборище“, Столична Община, Район Младост – Столична община, Район „Подуяне“ – Столична община, Район Надежда, Столична община и СО район Връбница.", "date": "2018.10.12", "title": "4 пункта за опасни отпадъци през октомври в столицата"}
{"url": "https://www.novinite.bg/articles/165808/Incident-s-12-godishen-velosipedist-vav-Vraca", "text": "Инцидент с 12-годишен велосипедист е станал снощи във Враца.Момчето е било блъснато от лек автомобил на кръстовището между ул. \"Околчица\" и бул. \"Европа\", съобщават от МВР.Раненото момче е билж транспортиран за преглед в Центъра за спешна медицинска помощ в града.Автомобилът е бил управляван от 20-годишен мъж. Причината за катастрофата е отнемане на предимство от страна на шофьора.На място са му взети проби за алкохол, които са отрицателни.", "date": "2018.10.12", "title": "Инцидент с 12-годишен велосипедист във Враца"}
{"url": "https://www.novinite.bg/articles/165813/Bebe-pochina-samo-den-sled-kato-beshe-izpisano-ot-bolnicata-vav-Vidin", "text": "Новородено бебе почина само ден, след като беше изписано от видинската болница. Майката обвинява лекарите в немарливост. Скандалът идва само седмица след казуса с Центъра по хемодиализа в същата болница.Младата жена успява да се порадва на детето си само няколко дни в родилното отделение, разказва телевизия \"България он Ер\". Пет дни по-късно Кремена и детето са изписани. В епикризата е записано, че новороденото е в отлично здраве.Жената обаче забелязва, че не всичко е наред. \"Казвах им, че не се храни добре. Изяжда на половината. Те ми казаха, че е нормално. На следващата сутрин, след като ни изписаха не поиска да се храни, не пи и вода\", разказва майката.Тя се обажда на местните медици, а след това бебето е прието в болницата в Монтана. Там правят изследвания и установяват чревна инфекция с критичния показател 143 пункта. Въпреки усилията на лекарите в Монтана, бебето издъхва. От болницата във Видин обаче отричат да са подценили случая на Кремена.Заради съмнения, жената започва да търси истината. Тя иска да знае какво се е случило с детето й и кой я е изписал без да провери дали всичко е наред.По случая вече работи и прокуратурата, а майката е сезирала и Медицинския одит.", "date": "2018.10.12", "title": "Бебе почина само ден, след като беше изписано от болницата във Видин"}
{"url": "https://www.novinite.bg/articles/165807/Chumata-po-drebnite-prejivni-jivotni-prodaljava-da-se-razprostranyava-iz-Strandjansko", "text": "До 28 декември са в сила европейските рестрикции по посока на реализацията на животни заради огнищата на чума по стадата в Странджа. Чумата по дребните преживни животни продължава да се разпространява в Странджанско, след като в нови селища продължават да бъдат откривани животни с антитела, посочват от БАБХ.„Т.е. животните трябва да се колят и консумират само в забранената територия. Млякото може да се изкупува, преработва и консумира в тази зона. Движение на животни се допуска само за незабавно клане до кланица, не се допуска преместването на животни от един обект в друг обект, което в голяма степен затруднява населването на обектите с нови животни“, коментира д-р Георги Чобанов от Агенцията по безопасност на храните пред БНР.„ЕК действа на същия принцип, на който действа и Агенцията по безопасност на храните – опитваме се да изолираме засегнатите, така че да не могат да предадат нататък заболяването. Освен това е много важно решаването на тези казуси да става много бързо, за да остане много по-малък мащаб, а от друга страна – и самите хора, когато ликвидирането на една такава болест приключи бързо, не се стресират допълнително“, каза Чобанов.На 18 септември БАБХ поиска за пореден път съдействие от прокуратурата, като изпрати писмо до държавното обвинение, във връзка със заразеното с чума стадо в Болярово, до което местните стопани дълго време не допускаха ветеринарните власти.„Прокуратурата е сезирана още в началото, когато стартираха проблемите. Сезирана е прокуратурата в Ямбол, в Елхово, но на този етап не знам да има отговор или становище, изразено от прокуратурата по този казус“, каза той.Според д-р Чобанов ветеринарното законодателство е достатъчно ясно, но проблемът е друг – че то не се „чете от други структури, включително и фермери“. Той припомни, че в Закона за животновъдството е записано, че когато фермерът се занимава с някакъв вид животни, той трябва да е достатъчно компетентен да се занимава с тях, т.е преди да се започне да се гледат животни, трябва да е ясно какво се случва, когато се стигне до такава ситуация. \"Затова нашите основни мерки са насочени към превенция, затова и сега говорим за птичи грип, за африканска чума, говорим и за биосигурност, за изолиране на животните, за недопускане на заболяването във фермата. В момента, в който заболяването е допуснато във фермата - и то е допуснато пак от хората, които се грижат за животните – няма много варианти за решаването на казуса. Трябва максимално бързо да се приключи с тази зараза, за да може хората да продължат да си развиват бизнеса“.\"Откриването на антитела означава, че животни са боледували от чума или са били ваксинирани\", обясни експерта от БАБХ.„Чумата при дребните преживни животни е такова заболяване, което не се среща повсеместно и България беше свободна от това заболяване. В този случай, когато заболяване не циркулира в дадена територия, тогава животните не са го срещали и те нямат антитела. Освен това в България е забранена ваксинацията с такава ваксина, няма и такава ваксина на пазара, която да се ползва, така че се очаква нашите животни да са чисти от антитела или от вируси. Всяко едно животно, в което бъде открит наличие на вирус, това означава, че то е инфектирано и че това е огнище на заболяването. Когато това животно не бъде забелязано или не бъде докладвано, че е заболяло, има един период, през който то боледува, преболедува и практически вирусът не може да бъде открит в кръвта, а започват да се образуват антитела. По принцип антителата се изграждат в два случая – или след ваксинация, или след боледуване“, каза той.Според него обаче се спекулира с възможността животните да са ваксинирани. Преди няколко дни министърът на земеделието каза в НС, че при последните пробив Странджанско у 256 животни са открити антитела.", "date": "2018.10.12", "title": "Чумата по дребните преживни животни продължава да се разпространява из Странджанско"}
{"url": "https://www.novinite.bg/articles/165797/9-bebeta-sa-rodeni-ot-invitro-programata-na-Stolichna-obshtina", "text": "Девет милиона лева от бюджета на Столична община са осигурени за финансиране на дейности в общинските болници, които не се плащат от Здравната каса. С тези средства се гарантира лечението на неосигурени и социално слаби хора за рехабилитация, продължително лечение на инвалиди, психично болни и хора в критично състояние, пишеТова каза зам.-кметът по финанси Дончо Барбалов пред постоянната комисия по здравеопазване. Той направи отчет на средствата от бюджета на Столична община, които са в направление „Здравеопазване“, което дава и насоки за действие през 2019 г.Столична община освен, че поддържа общинските болници и ДКЦ има ангажимент и към други медицински и социални дейности в здравеопазването. В това число са 24 самостоятелни детски ясли,  3 комплекса за детско хранене, 7 самостоятелни детски кухни, Банката за майчина кърма и 422 лекарски кабинета в училища и детски градини.За трета година Столична община е отделила средства – 282 000 лв. за инвитро процедури за двойки с репродуктивни проблеми. До момента има родени 9 бебета. 7000 жени са се възползвали от подкрепата на местната власт.  СО е отпуснала заемите и е субсидирала 10 диагностично-консултативни и медицински центъра са 1,35 млн. лв.", "date": "2018.10.12", "title": "9 бебета са родени от инвитро програмата на Столична община"}
{"url": "https://www.novinite.bg/articles/165821/Prodaljava-tradicionnoto-demonstrativno-hranene-na-jivotni-v-stolichniya-Zoopark", "text": "Продължава традиционното демонстративно хранене в столичния Зоопарк на тема:„Животните в Европа“. Посетителите ще имат възможността да се докоснат до едни от най-интересните видове обитаващи Стария континент в събота, предаде Индийски слон, бял носорог и хипопотам те могат да видят в 12:00 в залата за „Гиганти“. В 13:00 ще нахранят Евроазиатските рисове. Срещата с мечките ще бъде в 14 ч., половин час по-късно е ред на вълците.Големите котки ще могат да се хранят в 15:30, и за финала – последната среща е с водоплаващите птици.Но изненадите не спират до тук. На 13 и 14 октомври в Зоологическата градина ще бъде подредена и цветна мозайка от пластмасови капачки.", "date": "2018.10.12", "title": "Продължава традиционното демонстративно хранене на животни в столичния Зоопарк"}
{"url": "https://www.novinite.bg/articles/165817/Otpada-podohodniyat-kriterij-za-pensiite-na-decata-bez-roditeli", "text": "Рядък случай на съгласие между опозиция и управляващи в парламента. Депутатите решиха да отпадне подоходният критерий за пенсиите на деца, останали без родители. До тук се стигна след разговори с премиера и вътрешния министър, предаде Нова телевизия.От парламентарната трибуна Цветан Цветанов призова за 1 час отсрочка, за да бъде променена точката за пенсията на сираците, която се отпуска по подоходен критерий.  В НС беше и омбудсманът Мая Манолова, която определи решението като победа.", "date": "2018.10.12", "title": "Отпада подоходният критерий за пенсиите на децата без родители"}
{"url": "https://www.novinite.bg/articles/165795/Medicinskiyat-universitet-v-Sofiya-s-1-mln-dolara-darenie", "text": "Д-р Андрей Георгиев, който беше завещал на гимназията в Лом 2 млн. долара е завещал 1 млн. долара и на Медицинския университет в София.Дарението, получено от българският емигрант д-р Андрей Георгиев, е на стойност 1 037 413 долара. Д-р Георгиев е получил медицинското си образование в столичния Медицински университет, информира БТВ.Управата на учебното заведение е решила ежегодно да се дават 20 000 лв на пълните отличници. Тази сума ще се разпределя по факултети. Ще бъдат отделени и 180 000 лв за първите три места от конкурса за проектиране на нова административната сграда на Ректората, като името на дарителя ще бъде дадено на една от аудиториите там.", "date": "2018.10.12", "title": "Медицинският университет в София с 1 млн. долара дарение"}
{"url": "https://www.novinite.bg/articles/165822/Kmetat-na-Sofiya-Nadzorat-ne-si-beshe-svarshil-rabotata", "text": "Основният проблем свързан с ремонтите в София са пропуските на фирмите изпълнители, това каза пред Нова телевизия столичният кмет Йорданка Фандъкова. Тя благодари на гражданите за всички сигнали подадени към общината, защото те им помагат за контрола. Точно затова е и санкцията на надзора, той е позволил дейности, които не са били свършени както трябва. Кметът глоби със 100 хил. лв. строителния надзор в началото на седмицата, предаде Фандъкова обеща, че фирмата изпълнител, която прави ремонта на „Граф Игнатиев“ ще бъде връщана, колкото пъти е необходимо, за да си свършат работата.Намерените артефакти трябва да намерят своето подходящо място в градската среда без да губят от стойността си каза още столичният кмет.Основната цел на общината е местата, които не привличат туристи да бъдат модернизирани и направени така че да станат по-привлекателни за посетители.", "date": "2018.10.12", "title": "Кметът на София: Надзорът не си беше свършил работата"}
{"url": "https://www.novinite.bg/articles/165824/Zasnemaneto-na-film-ogranichava-dvijenieto-v-stolicata", "text": "Забранява се престоят и паркирането на пътни превозни средства, с изключение на автомобилите на снимачния екип и извън местата в режима на платено паркиране \"служебен абонамент\", както следва:   „Център за градска мобилност” ЕАД ще осигури специализиран автомобил за принудително преместване на паркирани в нарушение автомобили, само по нареждане на отдел „Пътна полиция” при СДВР, за времето и мястото посочени по-горе, съгласно чл.171, т.5 от Закона за движението по пътищата.", "date": "2018.10.12", "title": "Заснемането на филм ограничава движението в столицата"}
{"url": "https://www.novinite.bg/articles/165838/Shturmuvaha-punkt-za-GTP-v-Sofiya-otkriha-suma-narusheniya", "text": "Специализираната проверка е осъществена вчера (11 октомври) и в нея са участвали служители на отдел „Икономическа полиция“ на ГДНП, представители на Националната агенция за приходите и Изпълнителната агенция „Автомобилна администрация“.Провереното дружество е регистрирано по Закона за ДДС, като за календарната 2017 година от дейности, свързани с технически прегледи, е отчело пред НАП оборот, който не кореспондира с броя на преминалите на технически преглед.При инспекцията е установено, че издадените касови бележки не отговарят на броя на преминалите на преглед моторни превозни средства. Само за времето от 1 до 6 октомври т.г. през пункта за преглед са преминали 55 моторни превозни средства, а издадените за периода касови бележки са 21. Констатирано е още, че газанализаторът на дружеството не работи в норми, а системата за мерене на димните газове се манипулира като датчикът не се поставя на правилното място за точно измерване.Работата по изясняване и установяване на нарушенията продължава.", "date": "2018.10.12", "title": "Щурмуваха пункт за ГТП в София, откриха сума нарушения"}
{"url": "https://www.novinite.bg/articles/165828/Zapochva-proekt-po-konservaciyata-na-arheologicheski-obekt-kraj-AM-Struma", "text": "АПИ ще започне процедура за изготвяне на проект за консервация и реставрация на част от археологическите обекти на АМ \"Струма\" край Покровник, които имат експозиционна стойност, съобщиха от пътната агенция.Това е възможно след като агенцията е получила от Специализирания експертен съвет за опазване на недвижимите културни ценности указание, с което се предписва преместване на римската фамилна гробница и раннохристянската църква в проучения участък. На място ще бъдат запазени частите от римската вила и баня, които са извън трасето на магистралата, уточниха от АПИ.След като проектът за консервация и реставрация бъде готов, той ще бъде съгласуван от Националния институт за недвижимо културно наследство и положително становище ще трябва да даде и Министерството на културата. Строителството на Лот 3.1 от автомагистрала \"Струма\" в участъка на археологическия обект ще продължи след приемането на тези дейности от компетентните институции, се посочва в съобщението от АПИ.", "date": "2018.10.12", "title": "Започва проект по консервацията на археологически обект край АМ „Струма“"}
{"url": "https://www.novinite.bg/articles/165818/Veterinar-se-zarazi-s-bruceloza-v-Kyustendilsko", "text": "Ветеринарен лекар се е заразил с бруцелоза. Това е станало в кюстендилското село Вуково, след като лекарят преглеждал животни. Той имал съмнителни симптоми и пробата за заболяването се оказала положителна. Настанен е в Инфекциозна болница в София, предаде Нова телевизия.Във Вуково е започнало епидемиологично проучване,  за да се провери има ли и други хора, които са били в контакт с болни животни. До момента са констатирани 9 души, но няма данни засега някой от тях да е заразен.„Заразяването не става от човек на човек. В момента сме в период на издирване на още хора в риск. Предполагам, че ще бъдат намерени още такива. Говорим за хора, които са работили или работят в стопанството с бруцелоза или са консумирали оттам мляко, сирене и други продукти”, каза д-р Илияна Кръстева, директор на Дирекция „Надзор на заразни болести”.", "date": "2018.10.12", "title": "Ветеринар се зарази с бруцелоза в Кюстендилско"}
{"url": "https://www.novinite.bg/articles/165825/Voltova-daga-ubi-dete-v-Pazardjishko", "text": "Малолетно момче загина, поразено от волтова дъга.Инцидентът станал в пазарджишкото село Алеко Константиново, съобщиха от ОДМВР Пазарджик. Сигнал за трагедията е подаден около 20.45 ч. снощи.Към мястото светкавично са изпратени екипи на полицията и „Спешна помощ“. Лекарите само установили смъртта на 12-годишно момче.В хода на събраните първоначални данни се оказало, че група деца играели в близост до електрически стълб с високо напрежение. Едно от тях решило да се покатери по металната конструкция, но в горната ѝ част е било поразено от волтова дъга и е починало.На мястото е извършен оглед от дежурна група на полицейското управление в областния град, образувано е дознание.", "date": "2018.10.12", "title": "Волтова дъга уби дете в Пазарджишко"}
{"url": "https://www.novinite.bg/articles/165834/Jena-pochina-na-metrostanciya-Zapaden-park", "text": "54-годишна жена е починала тази сутрин на метростанция „Западен парк“.Това съобщи за „Фокус“ говорителят на ЦСМП-София Катя Сунгарска. В 7.44 часа тази сутрин е постъпил сигнал за жена, която е припаднала и е неконтактна на метростанция „Западен парк“.Линейката е пристигнала на мястото в 7.56 часа като жената е намерена починала. В момента все още се изясняват причините за смъртта ѝ.\"Понеже инцидентът е станал на обществено място, на жената ще бъде направена аутопсия, от която ще се установят причините за смъртта на жената\", уточни Сунгарска.", "date": "2018.10.12", "title": "Жена почина на метростанция „Западен парк“"}
{"url": "https://www.novinite.bg/articles/165831/Novoto-lice-na-stolicata-Shte-krachim-po-zlatni-plochki-s-imena-na-belejiti-sofiyanci", "text": "Част от жълтите павета в центъра на София ще бъдат заменени с нова гранитна настилка. Става въпрос за около 80 кв.м от емблематичните за столицата павета, които до скоро бяха в градината „Св. Климент Охридски” - между Народното събрание и Софийския университет. Това предвижда проектът за ремонт на района около храм-паметника „Св. Александър Невски”, който е част от проекта за цялостно обновяване на софийския център.По проект жълтите павета в тази градина се сменят с гранични плочки. Такива се слагат и на околните тротоари. Смяната е съгласувана с Националния институт за недвижимо културно наследство, тъй като паветата са културна ценност и са защитени от закона, обясниха от общината.По одобрения проект за зоната на ремонт те трябва да бъдат махнати от градинката до Народното събрание, за да бъдат заменени с грапави гранични плочки, които не са хлъзгави през зимата, каза председателят на ГЕРБ в Столична община Малина Едрева. Зам.-председателят на Общинския съвет Николай Стойнев допълни, че погледнато исторически, там не е нужно да има павета.Освен пренареждане, проектът предвижда в паважа да бъдат вградени и „златни плочки” с имена на почетни граждани на града. Плочките ще са от масивен бронз и с размера на едно паве. С течение на времето „Съзвездието на признатите” ще нараства, се посочва още в проекта.В момента жълтите павета, които се премахват, се почистват и подреждат в палети, за които е осигурена 24-часова охрана. Тези, които са счупени, се транспортират наРемонтът на пространството около храм-паметника „Св. Александър Невски” започна през юли. Целият проект е за обновяване на карето между улиците „Московска”, „Георги С. Раковски”, „Цар Освободител” и „Васил Левски”, с включените в него площади. Преобразяването на зоната около „Св. Александър Невски” ще струва 21,5 млн. лв.", "date": "2018.10.12", "title": "Новото лице на столицата: Ще крачим по „златни плочки“ с имена на бележити софиянци"}
{"url": "https://www.novinite.bg/articles/165835/Popravyat-spirkite-po-Carigradsko-v-ponedelnik", "text": "Вандалски прояви е имало през нощта срещу четвъртък по Цариградско шосе, пише . Хулигани са счупили две спирки на градския транспорт. Едната е на алея Яворов, а другата на площад на Авиацията.Не е установено колко са били вилнеещите хулигани, но стъклата на двете спирки са изцяло унищожени. От Столичния градски транспорт веднага са информирали собственици на стъклените навеси – фирма Джей Си Деко.„Поръчали сме във Варна и в понеделник спирките ще бъдат отремонтирани“, казаха пред Столица.bg от фирмата. Щетите им не са големи, за около 200 лв. и вероятно заради това не са търсили съдействие от полицията.Дружеството има около 100 такива навеса и ги ползва за реклама. До момента нямат подозрения, че вандалският акт може да е от конкуретнта фирма. „За нас това е хулиганска проява“, казаха от Дже Си Деко.", "date": "2018.10.12", "title": "Поправят спирките по „Цариградско“ в понеделник"}
{"url": "https://www.novinite.bg/articles/165823/Studentite-shte-vazrodyat-Studentskiya-dom-v-stolicata", "text": "След разрушителният пожар през 2001 г, унищожил сцената на Националния студентски дом, студентите са решени да върнат живота в залите на сградата.Обявена е Кампания за възстановяване на залите на Студентския дом, която включва три стъпки: почистване на пространствата, съсипани от пожара, събира не на финансови средства за възстановяване на сцените, според идейния архитектурен проект и предоставяне за безвъзмездно ползване на всички български студенти.За целта, на 20 октомври в 9.00 ч. студенти ще започнат с изпълнението на първата стъпка, а именно – почистването на залите, споделя ulgaria ON AIR.Припомняме, че върху дарена от Царя земя и с доброволен труд на българските студенти, през 1933 г.  е построен Студентския дом.", "date": "2018.10.12", "title": "Студентите ще възродят Студентския дом в столицата"}
{"url": "https://www.novinite.bg/articles/165842/Prez-dekemvri-se-podavat-ofertite-za-izpalnitel-na-patya-Mezdra-Botevgrad", "text": "Агенция \"Пътна инфраструктура\" обяви обществените поръчки за избор на изпълнител при изграждането на 33 км от път I-1 между Мездра и Ботевград, съобщиха от пътната агенция. Проектът ще се финансира със средства от републиканския бюджет. Индикативната му стойност е близо 302 млн. лв. без ДДС.За първи път при изпълнението на тези обществени поръчки ще се приложи нова схема на плащане, която предвижда цялата стойност на договора да се разплати на изпълнителя след подписването на Акт 16 за завършване на обекта и издадено разрешение за ползване на новопостроения пътен участък. Целта е бъдещите изпълнители да работят максимално мобилизирано и да завършат обекта качествено и в кратък срок.Строителството на направлението Видин - Ботевград ще започне от една от най-сложните отсечки Мездра - Ботевград. Участъкът е разделен в два лота, за да може на обекта да се работи едновременно и да завърши в кратък срок. Пътят ще бъде с две платна с по две ленти за движение в посока с габарит 20 м. Трасето ще следва съществуващия път като се развива по нов терен в участъците, обхождайки селата Люти дол, Типченица, Новачене и Скравена. Ще бъдат изградени и ремонтирани редица съоръжения - над ж. п. линията Мездра - София, мостове над р. Искър, Малата река, Калница, Бебреш, Рударка, както и пътен възел при село Новачене. Пресичанията на републиканските и общинските пътища ще се осъществява чрез кръгови кръстовища \"Мездра\", \"Дърманци\", \"Ребърково\", \"Люти дол\", \"Скравена\" и \"Ботевград\". Предвидено е построяването на селскостопански надлези, площадки за отдих и т. н. На обхода на с. Люти дол ще бъдат построени два тунела, с дължини съответно 490 м и 340 м.Индикативната стойност на поръчката за актуализация на техническия проект и строителство на лот 1 - път I-1 от км 174+800 до км 194+122, е 123 000 000 лв. без ДДС, но тя не е пределна. Срокът на изпълнение е 1096 дни, от които 180 дни за проектиране и 916 дни за строителство. Кандидатите могат да подават офертите си до 17,30 ч. на 3 декември 2018 г.За участъка от лот 2 - път I-1 от км 161+367 до км 174+800, индикативната стойност е 178 800 000 лв. без ДДС и не е пределна. Срокът на изпълнение е 1096 дни, от които 180 дни за проектиране и 916 дни за строителство. Офертите се приемат до 17,30 ч. на 10 декември 2018 г.Направлението Видин - Ботевград /167 км/ е приоритетен проект в инвестиционната програма на АПИ и МРРБ до 2022 г., тъй като с цялостното хомогенизиране и модернизация на трасето от Дунав мост 2 ще се осигури бърза и удобна връзка между автомагистралите \"Хемус\", \"Тракия\" и \"Струма\". С изпълнението на проекта транзитният трафик ще бъде изведен от населените места, с което ще се повиши безопасността на движение и ще се ограничи вредното въздействие на шума и замърсяването на околната среда от интензивния тежкотоварен трафик.", "date": "2018.10.12", "title": "През декември се подават офертите за изпълнител на пътя Мездра - Ботевград"}
{"url": "https://www.novinite.bg/articles/165826/Cvetanov-Uvajavam-Joncheva-kato-jurnalist-no-veche-nyama-obektivnost-pri-neya", "text": "\"Уважавам г-жа Елена Йончева като разследващ журналист до момента, до който не се занимава с политика. Защото вече няма тази обективност във всичко, които беше изговорено от нея през всички тези месеци, участвайки в нейната ПГ и не смятам, че някъде съм я обидил по начин, по който тя действително да се възползва от тази си правна възможност. Но това е нейно право, нека си направи тя съответните искания.\" Това заяви председателят на ПГ на ГЕРБ Цветан Цветанов в кулоарите на парламента, след като соцдепутатката Елена Йончева обяви след скандал в студиото на bTV, че ще го съди:\"Ще съдя Цветанов и Добрев за клевета, те в продължение на месеци говорят клевети по мой адрес, неща, които нямат нищо общо с действителността и съм сигурна, че тези двама души ще бъдат осъдени.\"Всеки има правото да твърди каквото си иска. В страната има разделение на властите и всеки може да потърси правата си в съда или в компетентна институция, която има отнашение, като комисията по дискриминация, коментира Цветанов. В тази връзка - нека бъдем малко по-позитивни, а не само да излизат новини от парламента за омраза и разделение, допълни той.Цветанов обясни, че не знае за структура за поръчка на неудобни кметици.„Може би БСП имат подобно. Защото аз си спомням много добре периода, в който действително тяхната подобна структура работеше много силно за дискредитирането на ГЕРБ и моето лично дискредитиране и факт за това е анонимният сигнал до прокуратурата за неща, за които никога не съм вярвал, че някой е сподобен да ги направи. Но те направиха така, че заведоха дело, че съм подслушвал, а се установи, че всъщност техниката няма софтуер за подслушване. Но разбира се всеки е в правото си да говори и твърди каквото поиска. Аз съм човек, който винаги уважава свободата на всеки да се изказва по свой начин. Но все пак нека да се придържаме към някакви определени норми“, апелира Цветанов.\"Всеки е в правото си да говори и да твърди каквото си иска. Аз винаги съм уважавам свободата на всеки да се изразява по своя си начин, но все пак нека се придържаме към някакви определени норми и да не минаваме в полето на невъзможността след това да се поздравяваме в парламента като нормални хора\", допълни той.", "date": "2018.10.12", "title": "Цветанов: Уважавам Йончева като журналист, но вече няма обективност при нея"}
{"url": "https://www.novinite.bg/articles/165830/Sled-isteriyata-v-Ruse-Ninova-iska-razgovor-ravnosmetka", "text": "Първоначалните критични реакции на чуждите политици за убийството на Виктория Миринова показват отношение към България и трябва да се положат усилия, за да се изчисти имиджът на страната ни, смята червената шефка Корнелия Нинова.Веднага след като се разбра, че е нападната Виктория, коментарите зад граница бяха насочени основно към това, че в България се убиват журналисти.След като стана ясно, че нападението е извършено от 21-годишния Северин Красимиров и най-вероятно няма никаква връзка с професията на убитата, премиерът Бойко Борисов събра посланиците на страните от ЕС, за да ги информира за случилото се, но чуждите дипломати запазиха мълчание.Според Нинова, която отказа да коментира дали реакциите са били преувеличени, важно било, че са били масови.\"За мен по-скоро трябва да има тук при нас равносметка, анализ, разговор защо се случи това. Отговорът е недоверие от българските граждани към институциите, може би и недоверие отвън към справянето с проблемите\", допълни соцлидерката.А по повод на страха на ромите от квартал \"Тракция\" в Русе, където група от 15-20 мотористи нахлу снощи, Нинова призова политиците да положат максимални усилия, за да не се допуска етническо напрежение.", "date": "2018.10.12", "title": "След истерията в Русе: Нинова иска разговор, равносметка"}
{"url": "https://www.novinite.bg/articles/165827/Pavlova-ostava-ministar-do-kraya-na-evroshefstvoto-na-Avstriya", "text": "Лиляна Павлова ще бъде министър, докато не приключи европредседатеството на Австрия. Това стана ясно от отговора на министър-председателя Бойко Борисов на въпроса на червения депутат Антон Кутев, който пита какви са функциите на министър Павлова, предвид че европредседателството ни е приключило на 30 юни.\"Припомням, че България е част от триото - Естония, България и Австрия и към настоящия момент работи в непрекъсната координация с Естония и Австрия по приетите програми. Уверявам, че функционалните задължения не приключват с официалното закриване на българското председателството, а с края на председателстването на триото\", отсече Борисов.Той добави, че Павлова е председател на съвета по европейските въпроси към МС. Борисов уточни и че министър Павлова координира 7-мата годишна среща между ръководителите на страните от Централна и Източна Европа и Китай. На 20 октомври в София ще бъде домакин и на срещата между местните лидери на 16+1, което също е част от инициативата за сътрудничество между Китай и Централна и Източна Европа.\"В заключение след приключване на ангажиментите на България в изпълнението на триопрограмата ще бъдат предприети необходимите действия по закриване на министерството\", каза министър-председателят.Соцдепутатът Антон Кутев не остана доволен от отговора и настоя, че не е разбрал какви са задълженията на Павлова и връзките й с Китай.Той настоя и че в много председателстващи страни няма министър, а задълженията се изпълняват от действащи министри.\"Вие ми казвате, че докато върви тройката, ще имаме министър. Начело стои Австрия и тя няма министър, а ние имаме. Да им предложим те да поемат разходите?\", попита Кутев и настоя, че всичко, което премиерът е изброил е във възможностите на външния министър.", "date": "2018.10.12", "title": "Павлова остава министър до края на еврошефството на Австрия"}
{"url": "https://www.novinite.bg/articles/165840/Liderat-na-konservatorite-Barekov-i-Siderov-se-sreshtnaha-s-premiera-Borisov", "text": "Европейската народна партия (ЕНП) и Европейските консерватори и реформисти (ЕКР) могат да управляват следващия Европейски парламент, ако постигнат добри резултати, заяви министър-председателят Бойко Борисов в отговор на въпрос на Николай Бареков дали вижда път между ЕКР и ЕНП.  Това се случи по време на извънредна среща днес сутринта с премиера, на която присъстваха президентът на Алианса на консерваторите и реформиститре в Европа (АКРЕ) Ян Захрадил, лидерът на „Презареди България“ и евродепутат Николай Бареков и лидерът на „Атака“ Волен Сидеров.  На предстоящите избори трябва да се работи активно, за да се спечелят максимално висок брой евродепутатски места. Има множество пунктове, по които можем да работим с консерваторите, потвърди Борисов. Евродепутатът Николай Бареков пък изрази мнение, че ЕНП има много повече допирни точки с консерваторите, отколкото със социалистите и либералите.  Ян Захрадил поздрави премиера за бързото разкриване на убийството в Русе. В Малта и Словакия все още няма резултати в разследванията на убийствата на журналисти, а България се справи за три дни, което е заслуга на българските служби за сигурност и разследващите.  Борисов определи прибързаните критики в западните медии и оценките на партньорите му от ЕНП и Вебер като фалшива новина. Нормално е било да се осъди жестокото убийство, но все пак и да се даде време на службите да си свършат работата. Той разкритикува и реакцията на българските либерални медии. Чешкият евродепутат похвали България за успешната защита на външните граници на Европа. „България е подценена в ролята си на защитник на Европа. Юнкер увеличи бюджета на Фронтекс, а парите трябваше да отидат за България“, изказа мнение Захрадил.  Борисов заяви, че България е еталон за справяне с миграционната криза. Това е било и в основата на коалицията с патриотите. „Първо сме българи и чехи, а после европейци, членове на НАТО и други. В България предприехме изключително работещи мерки. Първо, инвестирахме в предпазни съоръжения и нашата ограда е по-дълга от тази на Орбан. След това засилихме контрола в Черно море. Трето, споразумението с Турция работи много добре, което говори за нашата силна политическа воля. Затова и не подписах с Меркел споразумението за връщане на мигранти”, подчерта Борисов. Захрадил, Бареков, Сидеров и Борисов обсъдиха и финансово-икономическите параметри в България с оглед кандидатстването на България за Еврозоната. Страната ни е с нисък-външен дълг, постоянен ръст на икономиката за последните години, без инфлация и с бюджетен излишък, което министър-председателят определи като консервативни мерки. В рамките на срещата евродепутатът Николай Бареков запозна премиера с международните си ангажименти в качеството си на европейски депутат.", "date": "2018.10.12", "title": "Лидерът на консерваторите, Бареков и Сидеров се срещнаха с премиера Борисов"}
{"url": "https://www.novinite.bg/articles/165839/Rajon-Bankya-puska-vremenna-liniya-do-Klisurskiya-manastir", "text": "Район Банкя на Столична община осигурява организиран транспорт до манастира „Света Петка“ на Петковден – 14 октомври, съобщиха от районната администрация. Осигурена е временната автобусна линия  от автостанция Банкя по маршрута на номер 49 до разклона за Клисурския манастир „Света Петка“ и надясно по пътя до площада пред манастира, където ще прави обратен завой, пише Рейсовете ще се движат от 9 до 16 ч. с интервал от един час.  Тръгват от автостанция Банкя. В обратната посока първият е в 9:30, а последният в 16:30.Автобусът ще спира на всички спирки по линия 49. Превозните документи за пътуване по линиите на градския транспорт ще важат и за временната линия.", "date": "2018.10.12", "title": "Район Банкя пуска временна линия до Клисурския манастир"}
{"url": "https://www.novinite.bg/articles/165846/Darjavniyat-glava-Rumen-Radev-shte-poseti-grad-Troyan", "text": "На 14 октомври 2018 г. президентът Румен Радев ще бъде гост на Троян по повод 150-ата годишнина от обявяването му за град. Празничната програма ще се състои на площад „Възраждане“ и е с начало от 11.30 часа.", "date": "2018.10.12", "title": "Държавният глава Румен Радев ще посети град Троян"}
{"url": "https://www.novinite.bg/articles/165864/Borisov-iska-API-izpalnyava-Bez-GP-Group-v-proektite", "text": "Премиерът Бойко Борисов съобщи, че е възложил на шефа на АПИ Светослав Глосов, спазвайки закона, да намери форми още днес да извади \"Джи Пи груп\" от проектите с европейско или държавно финансиране.Софийската градска прокуратура вече е образувала досъдебно производство по сигнали за дейността на строителната компания \"Джи Пи груп. Наложен е и запор и е блокиран превод от 14 милиона евро на фирмата заради злоупотреби при усвояването на средства от европейските фондове.Според Борисов докато към фирмата има подозрения за нарушения, тя не трябва да участва в проекти с европари.\"Проверки ще има навсякъде. Ако някой си бърка асфалта не така както трябва, а има фирми за надзор и компетентни органи, и те са го проспали, прокуратурата да ги обвини и да ги вкара в затвора\", отсече премиерът.По думите му неговата политическа воля стига до там, всеки, който е заподозрян и срещу него тече разследване, да бъде изваден от конкурсите.Премиерът обеща на пловдивския митрополит Николай, че следващата сряда ще предложи на Министерския съвет да бъдат отпуснати 600 хил. лева за Духовната семинария в града.Отделно около 3 млн. лева поетапно ще дава кабинетът за цялостното възстановяване на мулдавския манастир. В сумата се включва прокарване на водопровод към обителта и реконструкция на пътя до нея.", "date": "2018.10.12", "title": "Борисов иска, АПИ изпълнява: Без GP Group в проектите!"}
{"url": "https://www.novinite.bg/articles/165804/Loshi-sa-usloviyata-za-turizam-v-planinite", "text": "Лоши са условията за туризъм в планините. Това съобщиха за „Фокус“ от Планинска спасителна служба (ПСС). Сутрешните температурите са между 1° и 10°. По билата на Стара планина духат силни ветрове, на места има разкъсана облачност. Лифтовите съоръжения не работят. Няма регистрирани инциденти с туристи за последното денонощие.", "date": "2018.10.12", "title": "Лоши са условията за туризъм в планините"}
{"url": "https://www.novinite.bg/articles/165854/Nikolaj-Nikolov-se-vklyuchva-v-nova-iniciativa-na-grajdanite-ot-Ovcha-kupel-sreshtu-prezastroyavaneto", "text": "Общинският съветник от БСП Николай Николов ще подкрепи гражданите от \"Овча купел\" в поредното им мероприятие срещу презастрояването в квартала и високоетажното строителство на терените, отредени за детски градини, училища, улици, паркинги, алеи и зелени площи. То ще се проведе на 14-и октомври, неделя, от 11,00 часа в жк \"Овча купел-1\", до блок 412, откъм вход \"А\".Николай Николов, който подкрепя гражданите от \"Овча купел\" още от възникването на проблемите с презастрояването в района, ще подпише и петицията, която подготвят организаторите на събитието в неделя. Гражданите от квартала ще инициират и конкурс за детска рисунка на тема: \"Нашите неизградени детски градини, детски площадки, училища, паркове и спортни игрища\".", "date": "2018.10.12", "title": "Николай Николов се включва в нова инициатива на гражданите от \"Овча купел\" срещу презастрояването"}
{"url": "https://www.novinite.bg/articles/165815/Borisov-uspokoi-Nyama-opasnost-ot-etnichesko-naprejenie-v-Ruse", "text": "Премиерът Бойко Борисов коментира в кулоарите на парламента дали има притеснения за етническо напрежение в Русе след случая с Виктория Маринова и разкритият убиец.По думите му, всички необходими мерки са взети и няма причина за страх, предаде  Novini.bg.Припомняме ви, че снощи в ромските махали в крайдунавския град нахлуха мотористи и джипове. Веднага бяха насочени полицейски екипи. На помощ на ОД на МВР в града е изпратена и „Жандармерията“.", "date": "2018.10.12", "title": "Борисов успокои: Няма опасност от етническо напрежение в Русе"}
{"url": "https://www.novinite.bg/articles/165858/Politiko-Zelenite-mechti-na-Germaniya-se-sblaskaha-s-realnostta-na-izmenenieto-na-klimata", "text": "Противоречията в енергийната политика на Германия се връщат като бумеранг. Страната се опитва да балансира усилията си за борба с климатичните промени като в същото време затваря своите АЕЦ. Това пише в свои материал авторитетното издание \"Политико\".Трудността да се направят двете неща едновременно бе отявлено разкрита от доклада на ООН, според който, ако светът иска да достигне целта си за намаляване на глобалното затопляне под 1,5 C°, ролята на атомната енергия трябва значително да нарасне.Това не е нещо, което поддръжниците на германските амбиции страната да премине към възобновяема енергия искат да чуят и напрежението да се поддържат всички различни политически линии започва да се усеща.Канцлерът Ангела Меркел попада под ударите на напрежението между природозащитниците  и индустриалците.Германия побърза да съобщи, че страната ще се откаже напълно от АЕЦ до 2022 г., но тя все още зависи от въглищата за производство на една трета от електроенергията си. Страната вероятно няма да успее да изпълни целите си за намаляване на емисиите от парникови газове до обещаните 40% до 2020 г.Другите европейски страни започват да поставят под съмнение смисъла от германската атомна догма.Белгия също обеща да изостави атомната енергетика до 2025 г., но рисковете от бързо отказване от енергийна мощност, която произвежда половината от електроенергията на страната, станаха ясни тази есен. В Белгия вероятно ще има недостиг на електроенергия, след като операторът Electrabel затвори шест от общо седемте атомни реактора за ремонти.Френският президент Емануел Макрон, чиято изборна програма включваше намаляване на зависимостта на страната от атомна енергия с една трета до 2025 г., вече започна да отстъпва и сочи лошия опит на Германия като пример.Великобритания строи нова атомна мощност, както и Финландия, и Франция. По на изток симпатиите към атома са дори по-силни. България, Чехия, Унгария, Полша и Румъния планират да построят нови атомни реактори.Полша получава 80% от електроенергията си от въглища, нещо, което правителството признава, че не би било възможно заради политиката на ЕС за климата и повишаването на цените на емисиите. До 2050 г. въглищата трябва да бъдат само 50% от енергопроизводството, останалото ще се произвежда от възобновяеми енергийни източници и, както се надява полското правителство, от първата АЕЦ в страната. „Атомната енергия означава производство на електроенергия с нула емисии“, заяви министърът на енергетиката на Полша Кшищоф Тхужевски. „ И Полша трябва да има атом“.", "date": "2018.10.12", "title": "„Политико“: „Зелените мечти“ на Германия се сблъскаха с реалността на изменението на климата"}
