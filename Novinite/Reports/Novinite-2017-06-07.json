{"url": "http://www.novinite.bg/articles/145055/ChEZ-Uyazvimite-potrebiteli-nyama-kak-da-investirat-v-energijna-efektivnost", "text": "\"Снабдителните компании са касиер на енергийната система. С либерализацията на пазара тези дружества постепенно ще започнат да прехвърлят събирането на паричните потоци към енергийните търговци. С останалите разпределителни компании имаме относително еднакъв процент на събираемост, съответно и на несъбрани вземания. Регулаторът обаче не взима предвид тези несъбрани вземания в образуването на цената\".Това заяви Тодор Матев, директор \"Продажби на дребно\" на „ЧЕЗ Електро България“ по време на провеждащата се в Интер Експо Център Конференция \"Превенция на проблемните плащания в ютилити сектора\", организирана от „Новините Груп“.Той предупреди, че в момента се наблюдава сериозен проблем с повишаването на енергийната ефективност при уязвимите групи потребители. „Това са хората, които най-малко могат да инвестират в такава ефективност“, отбеляза Матев. Според него е задължително държавата да има по-адекватна политика по отношение на тези хора. „Превенцията на проблемните плащания в сектора минава през редица мерки. За нас най-важно е напомнянето за дължима сума. Средномесечно правим 100 хил. напомняния.За сравнение - прекъсванията на доставките, които правим са 10 пъти по-малко. Не изключваме извънсъдебно споразумение, цедиране на вземания и в краен случай принудително събиране“, обясни Матев.Той допълни, че компанията има индивидуален подход към клиентите си. И смята, че управлява добре процеса с техните жалбите. „Важното е клиентът да е активен. Може да не е платил, но е обжалвал, тъй като, примерно, се съмнява в стойностите във фактурата“, посочи още Матев. И компанията разглежда жалбата му, тъй като това е част от работата й.", "date": "2017.06.07", "title": "ЧЕЗ: Уязвимите потребители няма как да инвестират в енергийна ефективност"}
{"url": "http://www.novinite.bg/articles/145082/Izpalnitelkata-Ariana-Grande-si-tatuira-pchela", "text": "Певицата Ариана Гранде никога няма да забрави преживяното в Манчестър. След благотворителния концерт, който тя организира в памет на жертвите от атентата в града, Ариана си татуира пчела, предаде Нова телевизия. Според таблоида \"Сън\" татуировките са направени зад кулисите на концерта в неделя.Пчелата е символ на Манчестър. Интересен факт е, че сравняват трудолюбивите насекоми с натоварените работници от фабриките за текстил в града по време на Индустриалната революция.Припомняме, че след атентата в Манчестър много организации, отделни лица и обществени групи започнаха да събират средства, за да помогнат на близките на жертвите. Татуистите в града също подеха инициатива. Те започнаха да предлагат татуировки на пчела, която струва 50 паунда, а парите отидоха във фонд с дарения на Британския червен кръст.", "date": "2017.06.07", "title": "Изпълнителката Ариана Гранде си татуира пчела"}
{"url": "http://www.novinite.bg/articles/145091/Koya-jena-moje-da-se-pohvali-s-naj-dalgite-kraka-v-sveta-SNIMKI", "text": "Калифорнийката Чейс Кенеди вярва, че притежава най-дългите крака в САЩ. 22-годишната красавица е висока 195 см, а краката ѝ са дълги цели 129,5 см, предаде Дарик.Чейс споделя, че понякога ръстът ѝ помага, но се случва и да е пречка за нея. Младата американка гради успешна кариера в модата благодарение на дългите си крака, но няколко модни агенции са я отхвърлили именно заради височината ѝ. Снимка: InstagramДългокраката красавица признава, че невинаги се е радвала на ръста си, най-вече в тийнейджърските си години. На 13 години тя вече е била висока цели 185 см.", "date": "2017.06.07", "title": "Коя жена може да се похвали с най-дългите крака в света? (СНИМКИ)"}
{"url": "http://www.novinite.bg/articles/145057/Bolnicata-v-Provadiya-pred-falit", "text": "Многопрофилната болница “Царица Йоанна” в Провадия е застрашена от фалит заради орязания от Националната здравна каса бюджет. Тази година средствата на болницата са намалени с над 8%. Лечебното заведение все още не е получило и пари за надлимитна дейност, предаде БНТ. ", "date": "2017.06.07", "title": "Болницата в Провадия пред фалит"}
{"url": "http://www.novinite.bg/articles/145062/Oficialno-Revansh-mejdu-Djoshua-i-Klichko-naj-kasno-do-2-dekemvri", "text": "Удовлетвориха желанието на световният шампион по бокс в тежка категория Антъни Джошуа и го освободиха от задължителната защита на титлата във версия IBF. Новината разпространи \"Скай Спортс\", предаде .Боксьорът трябваше да се изправи срещу нашия Кубрат Пулев по регламент, но вместо това получи специално разрешение от Международната боксова федерация за мач-реванш срещу Владимир Кличко. Двамата се биха на 29 април и британецът победи с нокаут. В договора обаче имаше клауза за ответен мач, ако загубилият го поиска. така и се случи.Двубоят между Джошуа и украинеца трябва да се състои най-късно до 2 декември, а победителят от него ще трябва задължително след това да защитава шампионския си колан срещу Кобрата. Това е добрата новина за бг феновете и Пулев. Простите сметки сочат, че с който и от двамата да се бие Кубрат - то срещата ще се състои през април или май 2018. Това автоматично означава, че българинът ще търси съперник за бой в края на годината, за да не губи форма. Кой ще бъде негов опонет обаче все още няма яснота. Къде ще е боят също не се знае.Сигурното е, че съперникът отново няма да е от класата на Пулев и по-скоро отново ще гледаме битка с предизвестен край.", "date": "2017.06.07", "title": "Официално: Реванш между Джошуа и Кличко - най-късно до 2 декември"}
{"url": "http://www.novinite.bg/articles/145064/Grigor-vpechatli-s-patriotichna-pridobivka-SNIMKA", "text": "Григор Димитров взриви социалните мрежи със своя нов уникален кейс за телефона си. Преди време Гришо впечатли феновете си с калъф с краските на националния герб, а сега е заложил на доста по екстравагантен дизайн.На гърба на GSM-а на хасковлията вече блести лъвска глава, а под нея със „златни“ букви е изписано „България“. В гривата на лъва е вплетен и друг български символ - роза, както и няколко пера.Самият Григор се похвали с кейса в Инстаграм, където десетки хиляди харесаха публикацията и я заляха с одобрителни коментари.  ", "date": "2017.06.07", "title": "Григор впечатли с патриотична придобивка (СНИМКА)"}
{"url": "http://www.novinite.bg/articles/145066/Sobstvenikat-na-Levski-Spas-Rusev-vzel-sadbovni-resheniya-za-otbora-na-tajna-sreshta", "text": "Собственикът на Левски - Спас Русев проведе тайна среща с останалата част от ръководството на клуба, на която бяха взети необходимите тежки и важни решения, касаещи бъдещето на тима от Герена, научи Sporta.bg.На съвещанието в столичен хотел на жълтите павета са били още спортният директор Даниел Боримиров и треньорът Николай Митов. Двамата са дали отчет на боса след последния мач за сезона - баражът с Верея.На срещата надълго и нашироко са обсъждани проблемите на терена и извън него. Преди дни Левски бра голям срам на \"Герена\", като едва надви Верея с дузпи в битката за Лига Европа.Друга тема е било и отношението от страна на БФС към Левски, което според шефовете е било неуважително. Русев също така е искал да разбере и как вървят преговорите за новите играчи за лятната селекция на отбора.", "date": "2017.06.07", "title": "Собственикът на Левски - Спас Русев взел съдбовни решения за отбора на тайна среща"}
{"url": "http://www.novinite.bg/articles/145074/Viktor-Genev-ostava-v-Botev", "text": "\r\n ще остане в Ботев Пловдив. Железният бранител, който спечели сърцата на бултрасите с всеотдайна игра парафира нов договор с жълто-черните, предаде .\r\nГенев удължи контракта си с Ботев за още една година. Защитникът сложи подписа си върху нов договор с „канарчетата“, който е до 06.06.2018г. \r\nДвете страни преговаряха цяла седмица и до последно не се знаеше дали защитникът ще склони да остане в Коматево. Причината бе, че софиянецът искаше увеличение на заплатата, която да набъбне от 6000 - на 12 000 лева. Пари, които клубът не желаеше да извади.\r\nЯвно се е стигнало до компромисно решение, защото Виктор в крайна сметка ще рита в Плводив минимум още 1 сезон.\r\nТака с пръст в устата остава Левски. От Герена желаеха задължително да си върнат своя юноша, но този вариант за тях пропадна.\r\n ", "date": "2017.06.07", "title": "Виктор Генев остава в Ботев"}
{"url": "http://www.novinite.bg/articles/145063/Pluvecat-Rajan-Lohte-obmislyal-samoubijstvo-ot-sram", "text": "Прочутият американски плувец Райън Лохте обмислял самоубийство след случката от олимпиадата в Рио, която сложи срамен отпечатък върху кариерата и живота му. Тогава шесткратният олимпийски шампион и трима негови съотборници се напиха и опустошиха бензиностанция. След това съчиниха история, че са били ограбени от преоблечени в полицейски униформи престъпници.Полицията бързо разкри измамата им и избухна страхотен скандал, но Лохте вече се беше измъкнал и прибрал в САЩ. Много спонсори напуснаха Лохте, а той беше отстранен от участия за 10 месеца.\"Бях опустошен. Исках да заспя и да не се събудя никога. Бях близо до мисълта за самоубийство\", споделя Лохте пред ESPN.Лъжите на Лохте и американците вбесиха Бразилия, тъй като това беше определено като хвърляне на петно върху страната.Притесненията за сигурността на спортистите и гостите на олимпиадата бяха много големи, но властите като цяло се справиха и нямаха нужда от тази антиреклама.Източник: ", "date": "2017.06.07", "title": "Плувецът Райън Лохте обмислял самоубийство от срам"}
{"url": "http://www.novinite.bg/articles/145077/Trast-Sinya-Balgariya-Spas-Rusev-krie-finansovoto-sastoyanie-na-Levski", "text": "\r\nРъководството на  излезе с призив за смяна на надзорния съвет на , както обеща още преди дни. В официалния сайт на организацията се появи съобщение, в което феновете искат незабавни промени в ръководните фактори на стадион „Георги Аспарухов“ след поредния срамен сезон.\r\n\r\nУважаеми левскари,\r\nТръст „Синя България“ настоява за смяна на надзорния съвет на ПФК „“ АД. Причината е липсата на контрол над управителния съвет на ПФК „“ АД и липсата на информация за финансовото състояние на клуба. За тази цел свикваме общо събрание на акционерите на ПФК „“ АД.\r\nМиналата седмица  изпрати въпроси по тази тема на изпълнителния директор на ПФК „“ АД. Поканихме и мажоритарния собственик на открита среща. И от двете страни не получихме отговор. Клубът отказва да предостави актуална информация за финансовото си състояние на миноритарните акционери, въпреки нееднократните уверения от страна на мажоритарния собственик и изпълнителния директор за кооперативност и законовите им задължения. В  има над 1200 акционери. Чрез общото събрание те могат да получат информацията, на която имат право.\r\nЗа никого не е тайна, че през последния сезон  постигна слаби спортни резултати. В тайна остават обаче финансовите. Опасяваме се, че там положението може да е още по-тежко.\r\nУС на \r\n ", "date": "2017.06.07", "title": "Тръст \"Синя България\": Спас Русев крие финансовото състояние на Левски"}
{"url": "http://www.novinite.bg/articles/145065/Davat-180-miliona-evro-na-Real-Madrid-za-CR7", "text": "12-кратният носител на ШЛ (КЕШ) Реал (Мадрид) ще получи оферта от минимум 180 милиона евро за голямата си звезда Кристиано Роналдо, гръмна изненадващо “А Бола”, предаде Sporta.bg.Според португалското издание Манчестър Юнайтед, ПСЖ, Монако и китайски клубове ще предложат невероятни оферти, за да имат в редиците си CR7, въпреки че той вече е на 32 години и не е първа младост.Португалският национал е фаворит за спечелване на пета „Златна топка” в кариерата си, след като вкара два гола във финала срещу Ювентус (4:1) в Шампионската лига и „кралският” клуб спечели за рекорден 12-и път трофея в най-престижната европейска клубна надпревара.Изданието припомня, че преди две години „белият балет” е отказал оферта от 200 милиона евро от САЩ, а клаузата за прекратяване на договора на Роналдо е на стойност 1 милион евро.", "date": "2017.06.07", "title": "Дават 180 милиона евро на Реал Мадрид за CR7"}
{"url": "http://www.novinite.bg/articles/145054/Cacarov-poiska-imuniteta-na-Dimitar-Avramov-ot-DPS", "text": "Главният прокурор  внесе в Народното събрание искане за снемане а на народния представител от групата на  , предаде Нова телевизия.\r\nСнемането на а на народния представител  е във връзка с наказателно производство, внесено от Софийската градска прокуратура в Софийския градски съд преди четири години.\r\n и Методи Петков са подсъдими за търговия с влияние.  е обвинен в това, че в периода през лятото на 2012 година във Враца, Плевен и Монтана подпомогнат от съучастника си Методи Петков е поискал 50 000 - 60 000 лева и е получил 100 000 лв., от търговец, за да упражни влияние при вземане на решение от директора на Областната дирекция „Земеделие” в Монтана. \r\nНа 29 юни 2016 година Софийският градски съд оправда изцяло Аврамов и Петков. По-късно обаче Апелативният съд отмени оправдателната присъда и върна делото за ново разглеждане на Софийския градски съд.\r\nПроизводството беше спряно, след като Аврамов беше избран за депутат от ДПС. \r\n", "date": "2017.06.07", "title": "Цацаров поиска имунитета на Димитър Аврамов от ДПС"}
{"url": "http://www.novinite.bg/articles/145070/Dvama-v-aresta-za-detska-pornografiya", "text": "Двама мъже са били арестувани за разпространение на детско порно. Това е станало в рамките на акции на ГДБОП в София и във врачанското село Гложене. В хода на специализирана операция на територията на столицата на 1 юни в дома си е задържан 31-годишният П.П. При последвалите процесуално-следствени действия на адреса е иззет компютър, в хард диска на който били открити файлове с детска порнография и множество специализирани програми, чрез които тези материали са били обменяни с други потребители по света. По първоначални данни П.П. се е занимавал с престъпната дейност от близо 4 години. По случая е образувано досъдебно производство, а работата по него продължава под наблюдението на Софийска районна прокуратура.Досъдебно производство за аналогично престъпление е образувано и срещу 28-годишен жител на село Гложене, Врачанско. От дома му служителите на сектор \"Киберпрестъпност\" в ГДБОП са иззели настолен компютър, лаптоп и 2 флаш памети, съдържащи файлове с материали с детска сексуална експлоатация. Назначени са експертизи, с цел доказване престъпната дейност на задържания. Случаят е докладван на прокуратурата, образувано е досъдебно производство за извършено престъпление по чл. 159, ал.4, вр. ал. 2 от Н.К. Работата на разследващите продължава под ръководството на Районна прокуратура – Козлодуй.Източник: iNews.bg", "date": "2017.06.07", "title": "Двама в ареста за детска порнография"}
{"url": "http://www.novinite.bg/articles/145076/Sadiite-koito-sviriha-3-duzpi-za-Levski-otivat-na-sad", "text": "Комисията по \"Етика и феърплей\" към Българския футболен съюз проведе заседание днес по повод скандала при юношите. Както е известно, на мача Левски - Берое (3:0) от Елитната група до 19 години съдията Симеон Великов отсъди три дузпи, като последната от тях бе чак в 96-ата минута и бе несъществуваща - играч на Берое чисти топката с глава, а реферът решава да посочи бялата точка. Това накара треньорът на Левски Йордан Петков да нареди на своя играч да не отбелязва гол, а да стреля встрани от вратата. Наставникът на \"сините\" и колегата му от Берое Иван Гаджев първи алармираха за нередностите, изразявайки съмнения, че съдийската бригада е манипулирала крайния изход от мача. Двамата треньори се явиха днес на заседанието на Комисията, оглавявана от генерал Васил Василев. Петков и Гаджев разказаха за случилото се в срещата на \"Герена\". Дали има симулативни действия от страна на съдиите с цел постигане на определен резултат, ще трябва да се произнесат полицията и прокуратурата. БЪЛГАРСКИ ФУТБОЛЕН СЪЮЗКомисия \"Етика и феърплей\"Решение – 07.06.2017 г.Днес, 7 юни 2017 г., Комисията за етика и феърплей към Българския футболен съюз се събра на заседание под председателството на ген. Васил Василев. Поводът за свикването на Комисията е представянето и съмнителното поведение на съдийския екип на срещата от 29 кръг на Елитната юношеска група до 19 г. между отборите на ПФК Левски и ПФК Берое, играна на 01.06.2017 г. (б.р. - \"сините\" спечелиха с 3:0).След като се запозна с всички необходими документи, становището на Съдийската комисия към БФС и изслуша длъжностните и служебните лица свързани със срещата – съдиите Симеон Великов, Евгени Маринков и Костадин Тановчев, треньорите на Левски и Берое - Йордан Петков и Иван Гаджев, както и играчите на Левски - Божидар Божилов и Йоан Гаврилов, Комисията изразява становище, че реферите Симеон Великов и Евгени Маринков са повлияли на развоя на срещата и са нарушили сериозно етиката, а поведението им поставя на изпитание самите основи на феърплея. Етичните правила за поведение ангажират моралния дълг на всеки един човек. Длъжностните лица носят отговорност и трябва да служат за пример, защото футболната общественост гледа с доверие и уважение на тях.Комисията предлага на Съдийската комисия към БФС реферите Симеон Великов и Евгени Маринков да бъдат извадени от всички групи на първенствата на БФС и предава цялата информация на експерта по почтеността към БФС, който да предостави цялата документация свързана с двубоя на компетентните органи в държавата за предприемане на последващи действия.В края на срещата Комисия „Етика и феърплей“ благодари на треньорите Йордан Петков и Иван Гаджев, както и на играчите на Левски Божидар Божилов и Йоан Гаврилов за проявената активност и тяхното съдействие.", "date": "2017.06.07", "title": "Съдиите, които свириха 3 дузпи за Левски отиват на съд"}
{"url": "http://www.novinite.bg/articles/145073/Konkurs-za-naj-barzo-bebe", "text": "Тези бебета участват ежегодния конкурс в Литва за най-бързо дете, предаде Нова телевизия. Близо 25 \"състезатели\" се бореха да достигнат първи финалната линия по петмотровия червен килим.Родителите и бабите им ги примамваха да финишират, размахвайки бутилки с мляко, плюшени играчки, мобилни телефони и дори дистанционни. Но не всички младежи бяха състезателно настроени. В крайна сметка победител стана 10-месечно хлапе, което пресечете финалната лента за 11 секунди.  ", "date": "2017.06.07", "title": "Конкурс за \"най-бързо\" бебе"}
{"url": "http://www.novinite.bg/articles/145042/Prodaljava-razsledvaneto-na-napadenieto-v-centara-Parij", "text": "Във Франция продължава разследването на нападението пред един от символите на Париж - катедралата „Нотр Дам”, предаде Нова телевизия. Полицай беше нападнат там от мъж, въоръжен с чук. Друг служител на реда успя да рани нападателя, който крещял \"Това е за Сирия\".Нищо не показвало до този момент, че 40-годишният докторант подготвя нападение.   ", "date": "2017.06.07", "title": "Продължава разследването на нападението в центъра Париж"}
{"url": "http://www.novinite.bg/articles/145095/Fen-se-izpravi-s-yumruci-sreshtu-trima-ekstremisti-v-London", "text": "Безстрашен фен на английския футболен отбор \"Милуол\" от Югоизточен Лондон налагал с юмруци в централен пъб терористите в нощта на нападението, съобщиха световните медии. Рой Ларнър се наслаждавал на бирата си в местен пъб, когато тримата джихадисти нахлули вътре с огромни ножове и започнали да ръгат посетителите, предаде .В момента на атаката всички започнали да бягат, но Ларнър станал от мястото си и извикал срещу нападателите: \"Майната ви! Аз съм Милуол!\".Естествено, запалянкото веднага бил нападнат от терористите, но не им се дал и започнал да се бори срещу ножовете им с голи ръце. В крайна сметка смелчагата бил наръган цели осем пъти, но въпреки критичното си състояние, вече е стабилизиран.\"Те носеха дълги ножове и започнаха да крещят \"Аллах\", а след това \"Ислям, ислям, ислям\". Като истински идиот започнах също да им крещя. Направих няколко крачки напред и изкрещях: \"Майната ви! Аз съм \"Милуол\". Тогава започнаха да ме атакуват\", разказа Ларнър.Отвличайки вниманието на тримата главорези, в суматохата мнозина посетители на бара успели да избягат и да спасят кожите си.Смелата постъпка на британския футболен фен взриви интернет. В мрежата вече текат призиви за награждаването на Рой Ларнър за делото му - спасяването на човешки животи. Феновете на \"Милуол\" са едни от най-свирепите в Англия, легендарно е съперничеството им с феновете на \"Уест Хям\".Заради такива необуздани футболни агитки покойният премиер Маргарет Тачър предприе сериозни мерки срещу футболното хулиганство в края на 80-те години на миналия век.", "date": "2017.06.07", "title": "Фен се изправи с юмруци срещу трима екстремисти в Лондон"}
{"url": "http://www.novinite.bg/articles/145051/Zadarjaha-maj-na-letishte-Hijtrou-zapodozryan-za-napadenieto-v-Manchestar", "text": "Британската полиция арестува 38-годишен мъж на лондонското летище „Хийтроу”, заподозрян за връзки с бомбеното нападение в Манчестър по време на концерт на певицата Ариана Гранде. За това съобщиха от полицията в града в  „Туитър”, предаде бТВ.По думите на властите арестът е планиран предварително и няма директна заплаха за летището.При самоубийствения атентат от 23 май загинаха 22 души.Междувременно атентатът в Лондон и борбата с тероризма станаха водещите теми в борбата за гласове преди утрешните предсрочни парламентарни избори във Великобритания.Часове преди предсрочните парламентарни избори британският премиер Тереза Мей заяви, че ще ограничи свободата на движение за граждани, които представляват заплаха за сигурността. От основната опозиция лейбъристите отговориха, че не това е посланието, което трябва да бъде изпратено на света след поредния терористичен акт в страната.Битката за гласоподаватели е ожесточена, докато разликата между двете водещи партии продължава да се топи. Тереза Мей направи предложение за по-дълги присъди затвор за тези, които са обвинени в тероризъм. Тя коментира, че властите трябва да могат по-лесно да депортират чуждестранни терористи обратно в техните страни, когато има достатъчно доказателства, че те представляват заплаха.", "date": "2017.06.07", "title": "Задържаха мъж на летище „Хийтроу”, заподозрян за нападението в Манчестър"}
{"url": "http://www.novinite.bg/articles/145052/Protest-na-sindikati-sreshtu-novoto-trudovo-zakonodatelstvo-vav-Franciya", "text": "Синдикатите излязоха отново на улицата, за да протестират срещу новото трудово законодателство след избора на Еманюел Макрон за президент, предаде бТВ. Правителството на предишния държавен глава Франсоа Оланд не успя да прокара закона в пълния му вид заради яростната съпротива на профсъюзите.Проектът предвижда улеснения за работодателите за наемане на освобождаване на служители. Сегашният президент в предизборната си кампания също обеща да запази тези облекчения за работодателите.Според анализатори управляващите ще се опитат да прокарат закона през отпускарския летен период, когато синдикатите няма да могат да мобилизират достатъчно за съпротива срещу него.", "date": "2017.06.07", "title": "Протест на синдикати срещу новото трудово законодателство във Франция"}
{"url": "http://www.novinite.bg/articles/145053/Vaorajeno-napadenie-v-iranskiya-parlament-maj-se-samovzrivi-v-mavzolej-kraj-Teheran", "text": "Четирима въоръжени мъже нахлуха и откриха стрелба в парламента на Иран в сряда, съобщава БГНЕС, предаде Нова телевизия. Нападението било извършено около 10:30 ч. местно време. Мъжете стреляли безразборно по охраната и убили един от гардовете. Съобщава се за общо 8 пострадали при стрелбата.При ответните действия нападателите са блокирани в канцеларията на парламента и са задържани.Почти по същото време стрелба беше открита и в мавзолея на основателя на Ислямска република Иран имам Хомейни. Сградата се намира край Техеран.Минути по-късно един от нахлулите там се е самовзривил, а другите двама са арестувани.Ранени са петима души.  ", "date": "2017.06.07", "title": "Въоръжено нападение в иранския парламент, мъж се самовзриви в мавзолей край Техеран"}
{"url": "http://www.novinite.bg/articles/145050/FBR-Ruski-hakeri-sa-vinovni-za-diplomaticheskata-kriza-s-Katar", "text": "Руски хакери вероятно стоят в основата на безпрецедентната дипломатическа криза в Близкия изток, смятат от ФБР, предаде Нова телевизия. В края на май Катар обяви, че хакери са публикували на интернет страницата на агенцията несъществуващи изказвания на катарския емир по адрес на Иран и Израел.Съседите от Персийския залив реагираха гневно и блокираха катарските медии. Според ФБР целта на Москва била да предизвика разделение между Съединените щати и съюзниците им.В понеделник Саудитска Арабия и пет нейни съюзници, включително Египет, скъсаха отношенията си с Катар, обвинен в подкрепа на тероризма, което предизвика дипломатическа криза в региона. ", "date": "2017.06.07", "title": "ФБР: Руски хакери са виновни за дипломатическата криза с Катар"}
{"url": "http://www.novinite.bg/articles/145056/Izdigat-znameto-na-Cherna-gora-pred-centralata-na-NATO", "text": "\r\nЗа пръв път черногорското  ще бъде издигнато официално пред централата на  в Брюксел. Страната беше приета официално в Алианса в понеделник, предаде БНТ.\r\n\r\n\r\n\r\n\r\n", "date": "2017.06.07", "title": "Издигат знамето на Черна гора пред централата на НАТО"}
{"url": "http://www.novinite.bg/articles/145067/Vtori-samoubijstven-atentat-v-mavzoleya-v-Teheran", "text": "Втори самоубийствен атентат е извършен в мавзолея на идейния ръководител на Ислямската революция в Иран - Рухолах Хомейни, предава AFP, като се позовава на данни от местни медии, пише \"Фокус\". Първият самоубийствен атентат в мавзолея бе дело на жена. Съобщава се, че атаката е координирана с нападението в сградата на парламента в Техеран.Данните за двата инцидента, които разтърсиха в сутрешните часове на сряда Иран, са все още противоречиви, предава информационната агенция Tasnim. Самоличността, броят и мотивите на въоръжените нападатели, които проникнаха в парламента в Техеран и мавзолея на идейния ръководител на Ислямската революция в Иран Рухолах Хомейни, разположен южно от столицата, остават неясни.Според последните медийни доклади, зад двете атаки стоят няколко нападатели, но броят им още не може да бъде конкретизиран. Безразборната стрелба в мавзолея е последвана от самоубийствен атентат. Втори нападател е ликвидиран от полицейските сили. Съобщава се и за арестувана жена. Към момента е известно за един охранител, загинал при нападението над парламента. Има и пострадали, но броят им не е известен. Все още властите не коментират дали двата инцидента са свързани.", "date": "2017.06.07", "title": "Втори самоубийствен атентат в мавзолея в Техеран"}
{"url": "http://www.novinite.bg/articles/145068/ID-poe-otgovornost-za-seriyata-napadeniya-v-Teheran", "text": "Близкоизточната радикална групировка „Ислямска държава“ пое отговорност за серията въоръжени нападения в иранската столица, насочени срещу парламента и мавзолея на идейния ръководител на Ислямската революция в Иран - Рухолах Хомейни, предава AFP, пише \"Фокус\".„Бойците на „Ислямска държава“ атакуваха мавзолея на Хомейни и сградата на парламента в Техеран“, съобщи пропагандната агенция на джихадистите.", "date": "2017.06.07", "title": "ИД пое отговорност за серията нападения в Техеран"}
{"url": "http://www.novinite.bg/articles/145061/Mavritaniya-sashto-skasa-diplomaticheskite-si-otnosheniya-s-Katar", "text": "Ислямска република Мавритания стана деветата страна, която скъса дипломатически отношения с Катар. Президентът на Съединените щати Доналд Тръмп разговаря по телефона със саудитския крал Салман. Тръмп изтъкнал необходимостта от единство на страните от Залива. Високопоставен представител на Катар поиска намесата на ООН.Международното летище в Кувейт стана събирателен пункт за катарци, които трябва да се приберат в родината си. Кувейт не е прекратил отношения с Катар за разлика от Саудитска Арабия, Бахрейн, Египет, Йемен и други страни, които обвиняват емирството в подкрепа за тероризма.Към това се прибави и затварянето на сухопътните и морски граници между тези страни. Председателят на катарската национална комисия по правата на човека се оплака от пълна блокада на международните конвенции и поиска намеса на ООН.Катар твърдо отрича обвиненията срещу него. Американският президент Тръмп изтъкна необходимостта от единство на страните в залива. Държавният глава на Турция също призова към диалог.Реджеп Ердоган, президент на Турция: \"Правилната стъпка за членките на съвета за сътрудничество в Залива е да решат въпросите помежду си с диалог.\"Междувременно Саудитска Арабия забрани на хората да публикуват израза на съчувствие към Катар и обяви наказания за нарушителите. Външният министър на страната призова Катар да скъса връзки с палестинската групировка Хамас и с Мюсюлмански братя в Египет, ако иска да прекрати изолацията си.", "date": "2017.06.07", "title": "Мавритания също скъса дипломатическите си отношения с Катар"}
{"url": "http://www.novinite.bg/articles/145058/Erdogan-s-kritiki-kam-politikata-na-Tramp-v-Siriya", "text": "Турският президент Реджеп Ердоган с остри думи към политиката на Съединените щати в Сирия. Според него, Вашингтон прави \"огромна\" грешка в подкрепата си към кюрдските сили в операцията за освобождаването на град Рака, предаде БНТ.Пред посланици в Анкара, Ердоган е заявил, че тези, които защитават терористични организации скоро ще разберат, че това е огромна грешка. Офанзивата, която съюзническите сили подготвят за освобождаването на столицата на терористичната организация \"Ислямска държава\" в Сирия съвпада с последната част от операцията срещу частите на екстремистите в Мосул. Град Рака е под контрола на терористите от 2014 година.", "date": "2017.06.07", "title": "Ердоган  с критики към политиката на Тръмп в Сирия"}
{"url": "http://www.novinite.bg/articles/145075/Jertva-na-atentata-v-London-izpluva-ot-r-Temza", "text": "Жертвите на терористичните атаки в Лондон от събота вечер станаха 8. Британската полиция откри в река Темза тялото на Ксавие Томас, 45-годишният френски турист, който беше в неизвестност от терористичния атентат в Лондон от края на миналата седмица, предаде . \"Официално идентифициране все още не се е състояло, въпреки че наследниците на г-н Томас са информирани за развитието на случая\", се казва в изявление на полицията, предаде Нова ТВ, позовавайки се на БГНЕС.Така жертвите вече се увеличиха до 8. Ранените са с 40 повече. Сред загиналите има британци, французи и австралийци. Пострадалите при инцидента са граждани на България, Германия, Гърция, Испания и Нова Зеландия.", "date": "2017.06.07", "title": "Жертва на атентата в Лондон изплува от р. Темза"}
{"url": "http://www.novinite.bg/articles/145078/Izchezna-voenen-samolet-na-Mianmar", "text": "Военен самолет на Мианмар със 116 души на борда изчезна на път между южния град Миейк и Янгон, съобщиха от армията, предаде Нова телевизия.„Комуникацията беше преустановена около 1:35 часа (0705 GMT), когато самолетът беше на около 20 мили западно от град Давей“, съобщиха от кабинета на командващия армията. Те посочиха също, че вече е предприета операция по издирване и спасяване на пострадали.Според източник от летището, откъдето е излетял самолетът, той е превозвал на борда 105 пътници и 11 души екипаж, уточняват БГНЕС и АФП. ", "date": "2017.06.07", "title": "Изчезна военен самолет на Мианмар"}
{"url": "http://www.novinite.bg/articles/145069/Rusiya-othvarli-obvineniyata-che-nejni-hakeri-sa-zameseni-v-diplomaticheskata-kriza-s-Katar", "text": "Москва отхвърли обвиненията, че руски хакери са допринесли за дипломатическата криза в Персийския залив, като са проникнали в системата на държавната информационна агенция на Катар и са разпространили фалшиви новини, предава AFP, пише \"Фокус\".„Каквото и да се случи, това са хакери. Това е постоянно твърдение и както винаги има нулеви доказателства за него, и заключения, направени преди инцидентът да бъде дори разследван“, заяви Андрей Крутских - специален представител на руския президент по въпросите на международното сътрудничество в сферата на гарантирането на информационната сигурност.По-рано телевизионният канал CNN разпространи информация, съгласно която американски следователи са уверени, че руски хакери са проникнали в държавната информационна агенция на Катар и са подали фалшив доклад, който е допринесъл за кризата сред най-близките съюзници в Персийския залив.Федералното бюро за разследване (ФБР) неотдавна е изпратило екип от следователи в Доха, за да помогнат на правителството на Катар да разследва предполагаемия инцидент с хакери, твърдят катарски и американски официални лица.Разузнавателните данни, събрани от американските служби за сигурност, са показвали, че руските хакери стоят зад намесата, съобщена от правителството на Катар преди две седмици, твърдят източници от САЩ. ", "date": "2017.06.07", "title": "Русия отхвърли обвиненията, че нейни хакери са замесени в дипломатическата криза с Катар"}
{"url": "http://www.novinite.bg/articles/145083/55-miliarda-evro-otdelya-ES-za-otbrana", "text": "Европейският съюз ще отдели 5,5 милиардa евро за европейска отбрана. Това е първа стъпка към създаването на общоевропейска отбранителна система и за първи път европейски пари се насочват за такива цели. Средствата ще отидат за разработка на военна технология за дрони, въздушно зареждане на самолети и кибер-защита - технологии, които повечето държави не могат да си позволят  да разработват и произвеждат предаде, Нова телевизия.    Европейската комисия обявява плана за финансиране на европейска отбрана на фона на появили се спорове за партньорството между европейските държави и Доналд Тръмп.В края на миналия месц германският канцлер Ангела Меркел призова Европа сама да се заеме със защитата си, тъй като \"американската страна в момента е надеждна\".Още не се знае как новият европейски фонд за отбрана ще се отрази на вноските към ЕС на отделните страни особено след напускането на Великобритания. 25 милиона евро ще бъдат изтеглени още с текущия за тази година бюджет. Те ще отидат за криптирани системи, роботика и електроника.Плановете са годишно да се заделят 90 милион евро, а до 2020-а сумата  да достигне 1 милиард евро. Предложението на ЕК е след това програмата да се финасира с 0,5 милиарда евро годишно. Предложеният отбранителен план трябва да се одобри от националните правителства.Европейските страни вече се ангажираха към НАТО да отделят 2% от БВП за отбрана до 2024-та. Европа трябва да избегне и дублирането на отделните военни системи. На Стария континент има 178 военни системи.", "date": "2017.06.07", "title": "5,5 милиардa евро отделя ЕС за отбрана"}
{"url": "http://www.novinite.bg/articles/145084/Godina-po-kasno-izplashenoto-i-okarvaveno-momchence-ot-Alepo-VIDEO", "text": "През лятото на 2016 г. малкият Омран Дакнееш се превърна в символ на страданията на сирийските деца. Видеото, показващо дезориентираното момченце, покрито с прах и кръв и седнало на оранжев стол в линейка в унищожения сирийски град Алепо, обиколи световните медии и разтърси социалните мрежи, припомня Нова телевизия.След въздушен удар срещу контролирания от бунтовниците квартал \"Катерджи\", шестгодишният Омран беше спасен изпод развалините на една от къщите в квартала. Детето не беше пострадало сериозно и след като беше прегледано в болница, беше изписано.Година по-късно детето продължава да живее в Алепо, чувства се добре, а в интернет се появиха кадри, на които се вижда как той щастливо се усмихва.", "date": "2017.06.07", "title": "Година по-късно - изплашеното и окървавено момченце от Алепо (ВИДЕО)"}
{"url": "http://www.novinite.bg/articles/145046/Neveroyatno-no-fakt-Paun-izpochupi-magazin-za-alkohol-VIDEO", "text": "Щети за над 500 долара нанесе паун в магазин за алкохол в Калифорния, предаде Нова телевизия. След като птицата се озовала в магазина, собственикът повикал ветеринари, за да я извадят.Междувременно обаче паунът успял да изпочупи вино и алкохолни напитки за стотици долари. ", "date": "2017.06.07", "title": "Невероятно, но факт: Паун изпочупи магазин за алкохол  (ВИДЕО)"}
{"url": "http://www.novinite.bg/articles/145085/Otkriha-1-ton-heroin-skrit-v-tovaren-korab-v-Turciya", "text": "Турските сили за сигурност заловиха над един тон хероин, скрит в товарен кораб, плаващ под флага на Демократична република Конго, в акция в международни води. Това съобщи полицията в сряда, предаде Ройтерс, пише бТВ.Операцията бе предприета, след като отделът за борба с наркотиците получил сигнал, че корабът \"Командър Тайд\" се насочва към Турция с голяма пратка наркотици, заяви в декларация полицията.Турските военноморски сили, бреговата охрана и специални части от източносредиземноморския окръг Мерсин участваха в операцията, залавяйки 40 торби, съдържащи 1071 кг хероин, скрити в тайници на кораба, заяви полицията. Девет членове на екипажа са били задържани в операцията през нощта на 2 юни и транспортирани с кораба до военноморската база в Мармарис, югозападна Турция. Наркотиците имат пазарна стойност от около 57 милиона долара, заяви полицията.Турция се намира на основния контрабанден път на хероина от Афганистан за Европа.", "date": "2017.06.07", "title": "Откриха 1 тон хероин, скрит в товарен кораб в Турция"}
{"url": "http://www.novinite.bg/articles/145081/Germaniya-izteglya-kontingenta-si-ot-turskata-voenna-baza-Indjirlik", "text": "Германското правителство взе решение да изтегли своя контингент от турската военна база „Инджирлик“, от която се извършват част от операциите на водената от САЩ коалиция срещу „Ислямска държава“. Решението на властите идва, след като преговорите в последния момент с Турция не можаха да решат ескалиращата криза между двете държави, предаде Нова телевизия.Военният контингент и оборудване, включително и няколко разузнавателни изтребителя „Торнадо“, ще бъдат преместени в базата „Асрак“ в Йордания, заяви германският министър на отбраната Урсула фон дер Лайен.Германия разполага с над 250 души военен персонал в „Инджирлик“, който извършва разузнавателни мисии в Сирия и изпълнява операции по зареждане с гориво на партньорски самолети, част от коалицията.Разполагането на германските сили обаче се превърна в повод за редица спорове между Анкара и Берлин, след като турските власти неведнъж отказваха на германски представители достъп до съоръжението. За първи път Анкара отказа достъп, след като германският парламент одобри резолюция, в която масовото избиване на арменци в Османската империя по времето на Първата световна война се определя като геноцид.Друг отказ за достъп беше наложен на германски депутати миналия месец в знак на протест заради това, че Берлин предоставя политическо убежище на турски граждани, обвинени в съпричастност към опита за преврат в Турция от 2016 г.В понеделник германският външен министър Зигмар Габриел замина на посещение в Турция, където проведе разговор със своя колега Мевлют Чавушоглу, но така и не можа да изглади конфликта. След срещата Чавушоглу заяви, че „не би искал да вижда членове на ФЕТО (т. нар. фетулахистка терористична организация, сочена от властите за организатор на опита за преврат – бел ред.) да се укриват в приятелската страна Германия“.От своя страна Берлин заяви, че не може да разполага свои войници на място, достъп до което нямат негови представители.По думите на Фон дер Лайен промяната на базата ще доведе до временни затруднения на операциите по зареждане с гориво на приятелски самолети за период от около две до три седмици, а разузнавателните полети на изтребителите „Торнадо“ ще бъдат преустановени за два до три месеца.Смяната на базата няма да изиска предоставянето на нов мандат от германския парламент, но правителството все пак може да поиска одобрението на депутатите по политически причини. ", "date": "2017.06.07", "title": "Германия изтегля контингента си от турската военна база „Инджирлик“"}
{"url": "http://www.novinite.bg/articles/145103/Ednopolovi-svetofari-zaradi-gej-parada-v-Madrid", "text": "Мадрид подгрява за световния гей парад чрез светофари, на които са показани двойки от един и същи пол, предаде бТВ. Новите светофари са инсталирани на няколко централни места в испанската столица. Това е част от подготовката за гей парада, който ще се проведе там от 23 юни, но то ще останат и след него.Предвидено е 72 светофара да се сдобият с новата визия. Целта на кампанията е да се стимулира толерантността и да се бори неравенството. Повечето хора са положително настроени към инициативата. Според местните идеята е хубава, защото това показва разнообразието в Мадрид.Испания е третата страна в света, която през 2005 г. признава правата на двойките от един пол да се женят. Първият гей парад там се провежда през 1977 г. – само две години след края на диктаторския режим на Франсиско Франко, по време на който да бъдеш гей е престъпление.", "date": "2017.06.07", "title": "Еднополови светофари заради гей парада в Мадрид"}
{"url": "http://www.novinite.bg/articles/145097/Kraj-bregovete-na-Mianmar-nameriha-otlomki-na-izcheznaliya-samolet", "text": "Отломки от изчезналия в Мианмар военен самолет са били открити край бреговете на страната, предаде Франс прес, като се позова на армията, информира ДАРИК.На борда на летателния апарат по уточнени данни е имало 104 човека - 90 пътници и 14-членен екипаж. Пасажерите са били роднини на военни, съобщи командването на въоръжените сили на Мианмар, цитирано от ТАСС.Връзката със самолета била загубена внезапно над Югоизточна Мианмар, в района на крайбрежието на Андаманско море.", "date": "2017.06.07", "title": "Край бреговете на Мианмар намериха отломки на изчезналия самолет"}
{"url": "http://www.novinite.bg/articles/145080/Naj-miloto-policejsko-kuche-ostana-bez-rabota", "text": "Полицейско кученце беше уволнено от работа поради необикновена причина. Малкият Гавел просто бил твърде дружелюбен, за да залавя престъпници, предаде Нова телевизия. Той обожава да се търкаля и да се гали, и съвсем не може да стои мирен и да плаши престъпници със стръвен поглед.Малката немска овчарка, която е само на годинка, била „скъсана” на изпита си за полицията в Куинсланд, Австралия, тъй като била твърде социална.За свое щастие обаче Гавел получил друго по-съблазнително назначение, а именно – да посреща гостите на губернатора Пол де Джърси като негов официален домашен любимец, който ще взима участие в официалните церемонии.", "date": "2017.06.07", "title": "Най-милото полицейско куче остана без работа"}
{"url": "http://www.novinite.bg/articles/145089/Tramp-predloji-nov-shef-na-FBR", "text": "Президентът на САЩ Доналд Тръмп номинира Кристофър Рей за нов директор на ФБР, предаде бТВ. Постът беше овакантен миналия месец, след като Тръмп уволни Джеймс Коми.По време на мандата на Джордж Буш-младши Рей е бил заместник на главния проурор от 2003 до 2005 г. В последните години той е работил като адвокат за международна правна фирма.В Туитър Тръмп написа, че Рей е човек с безупречна репутация.Изборът на Тръмп трябва да бъде одобрен от Сената.", "date": "2017.06.07", "title": "Тръмп предложи нов шеф на ФБР"}
{"url": "http://www.novinite.bg/articles/145038/Predimno-slanchevo-no-sled-obyad-nad-Zapadna-i-Centralna-Balgariya-shte-prevali-dajd", "text": "Днес преди обяд ще бъде предимно слънчево. След обяд и до полунощ над Западна и Централна България ще се развива купеста и купесто-дъждовна облачност. Ще има краткотрайни валежи, в отделни райони интензивни, придружени с гръмотевици и временно усилване на вятъра. Възможни са градушки. Това съобщи за Агенция „Фокус” дежурният синоптик Георги Цеков от Националния институт по метеорология и хидрология (НИМХ) при Българската академия на науките (БАН). Предимно слънчево ще се задържи над Източна България. Максималните температури ще са между 27° и 32°. Атмосферното налягане е близко до средното за месеца, след обяд ще се понижава и ще бъде по-ниско от обичайното. По Черноморието ще е предимно слънчево. Ще духа слаб вятър от юг-югоизток. Максималните температури ще са 23 - 26°. Температурата на морската вода е 19-22°. Вълнението на морето ще е 2 бала. Над планините в сутрешните часове ще бъде предимно слънчево. Около и след обяд ще има временни увеличения на облачността. На места ще превали и прегърми, вятърът временно ще се усилва. В отделни райони валежите ще са интензивни и значителни по количество. Максималната температура на височина 1200 метра ще е около 23°, на 2000 метра – около 16°.", "date": "2017.06.07", "title": "Предимно слънчево, но след обяд над Западна и Централна България ще превали дъжд"}
{"url": "http://www.novinite.bg/articles/145087/Kakvo-vreme-ni-ochakva-utre", "text": "Днес над по-голямата част от страната ще бъде предимно слънчево. Максималните температури ще са  между 27° и 32°. \r\n\r\n \r\nНад Западна и Централна България ще се развива купеста и купесто-дъждовна облачност.\r\n\r\n \r\nЩе има краткотрайни валежи, в отделни райони интензивни, придружени с гръмотевици и временно усилване на вятъра. Възможни са градушки.\r\n\r\n \r\nПо Черноморието ще е предимно слънчево. Ще духа слаб вятър от юг-югоизток. Максималните температури ще са 23-26°. Температурата на морската вода е 19-22°. Вълнението на морето ще е 2 бала.\r\n\r\n \r\nНад планините в сутрешните часове ще бъде предимно слънчево. Около и след обяд ще има временни увеличения на облачността. На места ще превали и прегърми, вятърът временно ще се усилва. В отделни райони валежите ще са интензивни и значителни по количество. Максималната температура на височина 1200 метра ще е около 23°, на 2000 метра – около 16°.През следващото денонощие от запад на изток ще преминава студен атмосферен фронт. Облачността ще е значителна и на много места, първоначално в Западна България, а утре и в останалата част от страната ще има краткотрайни, в отделни райони интензивни валежи, придружени с гръмотевични бури. \r\n\r\n \r\nВятърът ще се ориентира от северозапад, главно в Дунавската равнина ще се усили и с него ще нахлува по-хладен въздух. Максималните температури ще са предимно между 22° и 27°, в София около 20°.\r\n\r\n \r\n  В петък над западните райони ще е предимно слънчево. В Източна България облачността ще е по-значителна и главно в часовете преди обяд на места ще превалява дъжд. Там и вятърът ще се задържи до умерен от север-северозапад. Максималните температури ще са между 23° и 28°.\r\n\r\n \r\nВ събота ще е слънчево и почти тихо, температурите ще се повишат с 2-3 градуса. В неделя и понеделник ще има условия за развитие на купесто-дъждовна облачност и краткотрайни валежи на отделни места. Температурите ще останат без съществена промяна.", "date": "2017.06.07", "title": "Какво време ни очаква утре"}
{"url": "http://www.novinite.bg/articles/145039/Izplashtat-zaplatite-na-minorite-ot-Obrochishte-utre", "text": "Заплатите на миньорите от „Оброчище“ ще бъдат изплатени на 8 юни. Това каза за Агенция „Фокус“ зам.-министърът на енергетиката Жечо Станков. „Вчера около 19.00 часа се чух с представители на концесионера. Като първо отправих запитване за заплатите на миньорите, както и за основните им задължения по договора. Не можем да бъдем безразлични към съдбата на всеки един миньор, защото те изпълняват задълженията си в мината и е необходимо да получават възнагражденията си. Това, което получих като информация е, че към момента на обаждането ми финансовият отдел разпечатваше фишовете със заплатите на миньорите, като по техни данни на 8 юни (четвъртък) на миньорите ще бъдат преведени заплатите“, обясни Станков. По думите му на същата дата ще бъдат преведени и концесионните задължения на концесионера „Евроманган“ ЕАД към Министерство на енергетиката, които са в размер на малко над 205 хил. лв.„След като направят превода, ни уведомяват с изпращане на платежния документ. Ние проверяваме изпълнението на техните задължения, които сме посочили. Ако то е изпълнено, на концесионерът биват възстановени правата“, уточни зам.-министърът. „В момента, в който концесионерът плати задълженията си, ще получи обратно правото да добива и преработва рудата и да я реализира на пазара“, добави зам.-министър Станков.Той припомни, че с временното спиране на концесията Министерството на енергетиката е ограничило правата на концесионера, свързани с добива и преработката на мангановата руда, но всички задължения по договора за поддържане на рудника в експлоатация –изпомпването на водата, нагнетяване на въздух и това миньорите да могат да изпълняват задълженията си по укрепване на галериите, остават.На 5 юни т.г. Министерство на енергетиката временно спря концесията на мина „Оброчище“ заради неизплатени концесионни възнаграждения към бюджета. Тогава енергийният министър Теменужка Петкова обясни, че през месец октомври 2016 г. Министерството е изпратило писмо до концесионера – „Евроманган“ АД за доброволно изпълнение на задължението. Въпреки това, към 30 май 2017 г. неизплатените концесионни такси са в размер на близо 205 хил. лв. Концесията бе прекратена до изпълнение на ангажиментите на концесионера, който разполага с 14-дневен срок да стори това . Министърът обясни, че временното спиране на договора не е основание да се търсят неустойки от страна на концесионера. По думите и не трябва да се счита също, че срокът на концесията трябва да бъде задължително увеличен заради периода, в който ще бъде спрян договорът с концесионера. Министър Петкова подчерта също, че мината се наблюдава стриктно и независимо, че договорът се прекратява временно, а концесионерът има задължение да осигурява безопасни условия на труд на служителите си и да обезопасява рудника. В резултат на действията на министъра на енергетиката работниците в мината, които прекараха няколко дни на 300 метра под земята земята заради поредното забавяне на техните заплати и ваучери за храна, прекратиха протеста си и излязоха на повърхността. Междувременно по лично разпореждане на главния прокурор Сотир Цацаров Окръжна прокуратура-Добрич започна спешна проверка по реда на надзора за законност в мината за добив на обогатена манганова руда в „Оброчище“. Проверката цели да установи дали обявената за добита обогатена манганова руда съответства на продадената такава от дружеството концесионер, както и дали се спазва на трудовото законодателство и изпълняват ли се ангажиментите на концесионера по опазването на околната среда и водите.", "date": "2017.06.07", "title": "Изплащат заплатите на миньорите от „Оброчище“ утре"}
{"url": "http://www.novinite.bg/articles/145090/Britanski-medii-nyama-da-izlachvat-filma-s-atentatora-ot-London-VIDEO", "text": "Онлайн платформата „Нетфликс” и британският „Канал 4” свалиха от програмата си документалния филм, в който се оказа че участва поне един от лондонските атентатори, предаде бТВ. Филмът „Съседът ми, джихадист” разказва историите на радикални ислямисти, които живеят в Лондон. Негов Режисьор е Джейми Робъртс, като лентата има много добри отзиви.Хурам Шазад Буд, който участва във филма, беше обявен за един от извършителите на смъртоностните атаки в Лондон, отнели живота на 8 души.Бут е добре познат на полицията и на МИ-5, но въпреки това властите не са имали данни той да е подготвял атака в града.В документалния филм, за който ви разказахме преди дни в bTV Новините, става въпрос за група британски джихадисти. Те са били задържани в „Риджънтс парк”, след като се молели на открито пред черното знаме на „Ислямска държава”.", "date": "2017.06.07", "title": "Британски медии няма да излъчват филма с атентатора от Лондон (ВИДЕО)"}
{"url": "http://www.novinite.bg/articles/145101/Spryaha-feribotite-mejdu-Germaniya-i-Daniya", "text": "Спряха фериботите между Дания и Германия поради заплаха. \"Скандлайнс\" съобщава, че евакуира всичките си фериботи в датския град Родби и е прекратен фериботния трафик между Дания и Германия поради съображения за сигурност след телефонна заплаха, съобщава Ройтерс, предаде .\"Всички фериботни операции са прекратени и фериботите ще бъдат изпразнени веднага щом полицията им позволи да отидат в пристанището\", заявява говорител на \"Скандлайнс\".Местната полиция коментира, че спирането се налага, след като е получено телефонно обаждане, но отказва да съдейства.", "date": "2017.06.07", "title": "Спряха фериботите между Германия и Дания"}
{"url": "http://www.novinite.bg/articles/145040/6000-petoklasnici-na-vanshno-ocenyavane-po-geografiya", "text": "6000 петокласници се явят на външно оценяване по география и икономика. То ще се проведе в 215 училища от всички региони на страната, избрани на случаен принцип, предаде Нова телевизия. Изпитът започва в 10.00 ч. за учениците от първа смяна и в 13.00 ч. за тези, които са на училище следобед. Продължителността е 50 минути и е съобразена с възрастовите особености на децата. Тестът включва 25 задачи, от които 18 са с избираем отговор и седем със свободен, съобщават от МОН.Основната цел на външното оценяване е да се установи какви знания са усвоили учениците, дали разбират материала и дали могат да приложат наученото. Друга цел е мониторинг на образователния процес, за да бъдат приложени мерки за подобряване качеството на образованието.На база резултатите от външното оценяване МОН ще направи анализ до каква степен децата покриват очакванията от обучението по география и икономика, определени в новата учебна програма за пети клас. Няма да се правят съпоставки на ниво регион, училище, отделен клас или ученик.Децата няма да получават текущи оценки, които да бъдат вписани в бележниците им. Анализът на резултатите ще има за цел да разкрие връзката между обема на учебното съдържание и образователните изисквания на новата учебна програма. ", "date": "2017.06.07", "title": "6000 петокласници на външно оценяване по география"}
{"url": "http://www.novinite.bg/articles/145043/Centarat-na-Sofiya-ostava-bez-topla-voda", "text": "От днес до 16 юни спира топлата вода на абонатите, снабдявани от ТЕЦ „София”, съобщиха от дружеството, предаде бТВ. Без топла вода ще са районите около:Ул. „История Славянобългарска”, бул. „Данаил Николаев”, ул. „Проф. Милко Бичев”, бул. „Евлоги и Христо Георгиеви”, бул. „Фритьоф Нансен”, бул. „Патриарх Евтимий”, бул. „Прага”, бул. „Пенчо Славейков”, бул. „Ген. Тотлебен”, ул. „Йоаким Кърчовски”, ул. „Дамян Груев”, „Руски паметник”, Зона Б-5, Зона Б-17, Зона Б-18, Зона Б-19, ул. „Опълченска”, бул. „Княгиня Мария Луиза”, Сточна гара, ж. к. „Банишора”, ж. к. „Света Троица” и ж. к. „Фондови жилища”.В рамките на това спиране, с оглед на повишаване на сигурността на топлопреносната мрежа, ще бъдат извършени ремонти на тръбопроводи и подмяна на секционираща арматура на три обекта – под Централна гара, на ул. „Димитър Петков” и ул. „Пиротска”, на бул. „Сливница” при ул. „Странджа” и ул. „Беласица”.Информацията за сроковете на спиране на топлата вода, графиците на плановите ремонти и засегнатите квартали е публикувана в сайта на дружеството и в страницата във „Фейсбук”. Повече подробности клиентите могат да получат на информационния телефон в колцентъра на компанията – 0 700 11 111. От „Топлофикация” напомнят, че по време на ремонтите на клиентите няма да бъдат начислявани сметки за топла вода и това ще бъде отразено на отделен ред в месечните съобщения.", "date": "2017.06.07", "title": "Центърът на София остава без топла вода"}
{"url": "http://www.novinite.bg/articles/145047/Iskat-zabrana-za-gej-parada-v-Sofiya-broeni-dni-predi-nego", "text": "Броени дни преди гей парада в София отново се появиха искания за забрана на събитието, предаде Нова телевизия. В ефира на Нова телевизия общинският съветник от ВМРО Карлос Контрера не скри възмущението си от намерението на организаторите да затворят центъра на столицата, за да се проведе парада.Според общинаря той ще струва скъпо на хазната, защото е предвидена солидна полицейска охрана. Причината – по същото време в събота и на същото място – около Паметника на съветската армия, ще се проведе шествие и на противниците на „София прайд”. То е под надслов „Да изчистим София от боклука”.„Властите поеха ангажимент да не допускат инциденти и агресия”, каза Радослав Стоянов, един от организаторите на парада.„Голяма част от българските граждани не одобряват това събитие. Не може заради една креслива групичка всички ние да бъдем поставяни в ситуация, която не ни харесва и се повтаря години наред. Тези хора ни тероризират”, категоричен беше Карлос Контрера.", "date": "2017.06.07", "title": "Искат забрана за гей парада в София броени дни преди него"}
{"url": "http://www.novinite.bg/articles/145041/Poroj-zalya-kashti-vav-Vrachansko", "text": "Порой заля къщи във врачанското село Згориград, предаде Нова телевизия. Силната приливна вълна съборила нова бетонна ограда, изкъртила масивната метална врата на къща и заляла сградата с вода висока около метър.Само по щастлива случайност не са пострадали хора.Водата придошла внезапно от канал, който преди 6-7 години бил построен, именно за да предпазва квартала от наводнение. Пострадали са няколко къщи. ", "date": "2017.06.07", "title": "Порой заля къщи във Врачанско"}
{"url": "http://www.novinite.bg/articles/145049/Inspektirat-li-kachestveno-asansorite-u-nas", "text": "След поредния случай на пропадане на асансьор със 7-годишно дете в него темата за безопасността на съоръженията и за това кой следи за нея отново дойде на дневен ред, информира Нова телевизия.В ефира на „Здравей, България” главният директор на дирекция „Инспекция за държавен технически надзор” в ДАМТН Нели Карипова заяви, че виновните за вчерашния инцидент в Пловдив ще бъдат санкционирани. Ще се съставят актове и за надзорната фирма, защото е допуснала да се експлоатира асансьор с неизправна алармена система.„Ще се върви към отнемане на лиценза. В момента се проверява цялостната дейност на фирмата. Вече са проверени четири от общо 400-те асансьора, които тя поддържа”, поясни Карипова.Тя каза още, че на сайта на ДАМТН всеки може да види коя компания поддържа дадено съоръжение и кога за последно то е инспектирано. Оказва се обаче, че тази информация не винаги се въвежда.„Ние нямаме основание да задължаваме фирмите да вписват тези данни”, поясни експертът. И допълни, че ще се искат законодателни промени, чрез които вписването на данни за всеки асансьор да стане задължение за всички.", "date": "2017.06.07", "title": "Инспектират ли качествено асансьорите у нас?"}
{"url": "http://www.novinite.bg/articles/145048/Zashto-shved-rita-kamerierka-na-rodnoto-Chernomorie", "text": "\"Тази година в туризма ни ще се влеят 250 милиона евро от скандинавските туристи, и то само от пакетите\". Това заяви за \"Здравей, България\" Благой Рагин, председател на Българска хотелиерска и ресторантьорска асоциация. Изказването му дойде на фона на скандала около шведски турист, който изрита в главата камериерка в един от хотел. Тя разказа, че с нищо не е провокирала бруталния удар. Има съмнение, че нападателят е бил дрогиран. Жената споделя, че не помни нищо след самия ритник. Тя изпитала силна физическа болка и силен стрес.Нападателят е 54-годишният Георг Кралф Сумберг, жител на Швеция. Шведът вчера беше задържан. Ако вината му бъде доказана го очакват 3 години затвор.Главният прокурор Сотир Цацаров заяви, че чуждестранните туристи са длъжни да спазват българските закони. Те не могат да си позволяват да унижават гражданите на България. \"Клиентите са 17 типа\", поясни Рагин, като изрази надежда, че когато страната ни влезе в Еврозоната, стандартът на българите ще се повиши и тогава ще започнем да приемаме туристи от по-високо ниво.   ", "date": "2017.06.07", "title": "Защо швед рита камериерка на родното Черноморие?"}
{"url": "http://www.novinite.bg/articles/145088/Masovo-nedovolstvo-zaradi-podpochveni-vodi-v-Peshtera", "text": "Подпочвени води заплашват да срутят къщи в Пещера. Течовете вече са нанесли щети върху няколко имота и хората са готови за протест, предаде бТВ. На ул. „Ангел Калоянов” поне 10 къщи са пострадали от подпочвени води. Стените и настилките са напукани, а нощем хората се будят от звуците на пукащите им домове.Според живеещите там причината за всичките им несгоди е подпочвена вода, която подкопава къщите. Хората собственоръчно са прокопали канали над домовете си с надеждата да отведат водата далеч от имотите.„Проблемът не е от сега, той е от повече от 10 години. Тогава се изгради едно хидротехническо съоръжение, което да отвежда водите. В момента то е почти сухо, което означава, че водата си е намерила път, по който да заобикаля съоръжението”, обяснява кметът  на града Николай Зайчев.Очаква се на място да пристигнат специалисти от София, които да проверят дали има активизирано свлачище. Общината е готова да обезщети хората за пораженията по домовете им.", "date": "2017.06.07", "title": "Масово недоволство заради подпочвени води в Пещера"}
{"url": "http://www.novinite.bg/articles/145086/Edin-ot-naj-golemite-plajove-na-yug-mrasen-i-opasen", "text": "Един от най-големите плажове на юг – Северният в Бургас, е мръсен и опасен. Туристите се къпят в морето на своя отговорност, тъй като спасители няма. Едва преди дни плажът беше отдаден под наем, но още не е предаден от държавата на новия стопанин.     В ефира на бТВ министърът на туризма Николина Ангелкова обеща сянката в Бургас да поевтинее.\"Проведохме разговори в рамките на тези дни и новите цени за чадъри и шезлонги ще бъдат 3 лева на Бургас Север и 3 лева на Бургас Централен\", уточни министърът.Спасители ще има, след като плажът бъде почистен и обезпаразитен. Заради забавените процедури част от заведенията по крайбрежната алея може въобще да не отворят за сезона. Други прогнозират по-скъпа цаца и бира.Министерството на туризма ще преговаря и с други стопани на плажове за намаляване на цените. ", "date": "2017.06.07", "title": "Един от най-големите плажове на юг –  мръсен и опасен"}
{"url": "http://www.novinite.bg/articles/145044/Dneven-horoskop-za-7-yuni-2017-g", "text": "ОвенДнес ви предстои една малко неблагоприятна ситуация, но няма какво да направите, за да я избегнете. Това всъщност ще ви бъде добър урок, макар че вероятно бихте искали да го научите по друг начин.ТелецСлучва се да имате ревниви моменти и е много по-добре да го признаете, вместо да се преструвате, че сте съгласни с всичко и че се чувствате добре. Позволете на вашата половинка да знае как се чувствате.БлизнациЧувствате се малко по-стабилни от обикновено и вероятно ще кажете \"не\", дори когато наистина не ви интересува толкова много. Вашата нужда от конфронтация не е мощна, но трябва да й обърнете внимание.Ако сте представител на някой от останалите зодиакални знаци, можете да намерите своя  на Jenite.bg", "date": "2017.06.07", "title": "Дневен хороскоп за 7 юни 2017 г."}
{"url": "http://www.novinite.bg/articles/145100/Ogranichavat-bezrazbornoto-parkirane-v-stolicata", "text": "Общинската транспортна комисия в София прие да се въведе „Зелена зона” в столичните райони \"Лозенец\" и \"Средец\". Така до месец 1 час престой в квадрата между булевардите \"Евлоги и Христо Георгиеви\", \"Драган Цанков\", \"Джеймс Баучер\" и \"Черни Връх\", както и в участъка между булевардите \"Цариградско шосе\", \"Евлоги и Христо Георгиеви\", \"Михай Еминеску\" и улиците \"Мизия\" и \"Хан Омуртаг\", ще струва 1 лев. По този начин от „Московска” 33 се надяват да се ограничи безразборното паркиране, което често оставя без паркоместа и живеещите в двата района.  На тях обаче  също ще се отрази  платената зона, тъй като ще трябва да заплатят годишния стикер от 100 лева. Два квартала в София ще се сдобият със зелена зона. Това са „Лозенец” и „Яворов”. От години жителите им се оплакват, че няма къде да паркират, защото работещите наблизо използват техните паркоместа. Такъв е примерът и с режисьорът Стефан Командарев, който от само за няколко часа е платил 4 лева за паркиране близо до дома си, защото именно пред него нямало места: \"Сутринта закарах дъщеря ми на училище, след това не намерих място къде да паркирам. От сутринта до момента съм изхарчил 4 лева за паркиране, защото няма къде да паркирам в квартала. След което минах на талони. Тоест тази такса от 100 лева годишно я плащам за няколко седмици и така са повечето, които живеят в такива места. Изкарам ли си колата, нямам друг вариант, освен да паркирам по \"Иван Асен\", което е Зелена зона, или от другата страна на Канала, което е също Зелена зона\", каза той.Кметът на район \"Средец\" Мария Ачкова посочи, че през годините са постъпвали стотици сигнали на жителите на засегнатите части. \"Основно са положителни мненията. Изразяват се становища, че тази мярка е необходима\", каза Ачкова.  Кметът на \"Лозенец\" Любомир Дреков заяви, че с въвеждането на зона само за долната част на квартала няма да се спрат опитите за зониране на целия район: \"Не само долната част на \"Лозенец\", в горната част има две метростанции. Отново се забелязва паркиране около метростанциите, за да може хората да си ползват метрото. Така че на първия етап въвеждаме зоната в този обхват, правим бързо анализ как се променя положението и сме готови веднага с нови предложения за въвеждане и на другите райони към зелената зона\", допълни Дреков. С въвеждането на зелена зона в двата района ще се обособят близо 5000 нови места за платено паркиране.", "date": "2017.06.07", "title": "Ограничават безразборното паркиране в столицата"}
{"url": "http://www.novinite.bg/articles/145102/Boyan-Petrov-Trudnostite-sa-prosto-predizvikatelstva", "text": "Алпинистът Боян Петров ще изкачи връх Гашербрум II. По-малко от година след като беше пометен от кола в Креснеското дефиле Боян преминава през серия изследвания, които да определят състоянието му, а резултатите са повече от оптимистични.Алпинистът разкрива, че е възобновил тренировките на стотния ден след катастрофата.Казва, че човек е жив, когато не се отказва. Доказва го и сега. В неделя Боян Петров тръгва към високия 8035 метра връх Гашербрум на границата между Китай и Пакистан. Подробните изследвания проверяват дишането и сърдечно-съдовата система на алпиниста, а според лекарите състоянието му е доста по-добро. „Аз просто искам да се върна в планините силен. Ще изчакам колкото време трябва, за да изскача върха. Почти нямаме дата за връщане”, казва Боян Петров. За него трудностите са просто предизвикaтелства. Сега на ход е поредното с височина 8000 метра.", "date": "2017.06.07", "title": "Боян Петров: Трудностите са просто предизвикaтелства"}
{"url": "http://www.novinite.bg/articles/145093/Agenciyata-za-tehnicheski-nadzor-shte-otnema-licenzite-na-firmite-obslujvali-padnal-asansor", "text": "\r\n\r\n\r\n\r\n\r\n\r\n\r\n\r\n \r\n ", "date": "2017.06.07", "title": "Агенцията за технически надзор ще отнема лицензите на фирмите, обслужвали паднал асансьор"}
{"url": "http://www.novinite.bg/articles/145072/Obuchenie-na-Letishte-Burgas-za-otkrivane-na-eksplozivi", "text": "Служители на летището в Бургас се обучават как да откриват взривни вещества и да предотвратяват инциденти с тях. Обучението е част от мерките на държавата по линия „антитероризъм”, предаде Нова телевизия.Към момента на летището в Бургас дневно се обслужват около 120 самолета и между 15 и 20 000 туристи.От Министерството на вътрешните работи гарантираха, че е осигурена безопасността на пътуващите след последните терористични актове в Европа.На аерогарата в Бургас освен служители на полицията и Гранична полиция са командировани и части на жандармерията, както и цивилни служители на МВР. ", "date": "2017.06.07", "title": "Обучение на Летище Бургас за откриване на експлозиви"}
{"url": "http://www.novinite.bg/articles/145096/Hotelierskata-asociaciya-Moje-da-zagubim-shvedskite-turisti-s-shuma-okolo-incidenta-s-kamerierka", "text": "54-годишен шведски турист ритна в главата камериерка, докато тя чисти фоайето в хотел в Слънчев бряг, предаде Дарик нюз. В интервю за NOVA председателят на Българската хотелиерска и ресторантьорска асоциация Благой Рагин обясни, че такива неща стават навсякъде по света и за бранша би било хубаво този инцидент да отшуми по-бързо, за да не загубим скандинавските туристи.\"Шведските туристи са много чувствителни. Преди години имаше един случай - беше убит един барман. И те се обидиха и направиха бойкот. Няколко години не идваха по нашето Черноморие\", обясни Рагин.По думите му тази година в туризма ни ще се влеят 250 милиона евро от скандинавските туристи, и то само от пакетите:\"Клиентите са 17 типа и според нашите правила те винаги трябва да бъдат посрещани с усмивка. Неписаните правила са: „С клиент не се спори“, „клиентът винаги е прав“ и третото правило – \"усмивката винаги е задължителна\". Няма как - хората, които работят в сферата на услугите трябва да се съобразяват с всичките тези характери“.Рагин изрази надежда, че когато България влезе в Еврозоната, стандартът ни ще се повиши и тогава ще започнем да приемаме туристи от по-високо ниво. „Цени в евро заплати в евро - ако искаме да не сме посещавани от най-ниското ниво туристи. Когато ние успеем да вдигнем стандарта и на нашите сънародници, когато с по-малко туристи се реализира по-голям оборот и се вдигне стандартът, всичко ще се нареди“, подчерта председателят на Българската хотелиерска и ресторантьорска асоциация. Въпреки всичките кусури и грешки тази година се очаква да бъде рекордна по брой туристи, приходи в хазната и по оборот, заключи Благой Рагин.Темата с ритнатата камериерка коментира и Румен Драганов от Института за оценки и анализи на туризма в ефира на Bulgaria ON AIR. Той настоя, че пострадалата жена трябва да получи 50 000 евро обезщетение: \"Ако това се случи с който и да е в страната, от която идва чужденец, там трябва да му се заплати 50 000 евро, такива са законите\", продължи Драганов, като подчерта, че не шведите са виновни, а нашата цяла правораздавателна система.По думите му обществото ни трябва да има достатъчно силен натиск върху нея и българите е необходимо да притежаваме силно достойнство да защитаваме всеки български гражданин.", "date": "2017.06.07", "title": "Хотелиерската асоциация: Може да загубим шведските туристи с шума около инцидента с камериерка"}
{"url": "http://www.novinite.bg/articles/145060/Blizo-3-hilyadi-deca-ochakvat-da-badat-osinoveni", "text": "Около 3 хиляди деца са вписани за осиновяване. Желаещите семейства са около хиляда. Това съобщи в студиото на БНТ заместник-министърът на труда и социалната политика Зорница Русинова. Тя обясни, че до края на месеца ще бъде възобновена процедурата по приемане на промени в семейния кодекс, които ще облекчат процедурата по осиновяване.Зорница Русинова - зам.-министър на труда и социалната политика: Основната реформа в системата на осиновяване е, сега съществуват 28 областни съвета по осиновяване да бъдат централизирани. Това до голяма степен ще създаде по-голяма прозрачност на процеса. Всеки един процес по осиновяване - първата стъпка, за да имаме превенция на корупция, е да бъде максимално прозрачен. Ще се спре с това да се подават заявления, ако искаме на територията на цялата страна да се заяви осиновяване - това да става във всяка една от областите. Това е също една от предпоставките да има корупция. Тоест да има прозрачност на процеса.", "date": "2017.06.07", "title": "Близо 3 хиляди деца очакват да бъдат осиновени"}
{"url": "http://www.novinite.bg/articles/145092/Tramvaite-po-bul-Balgariya-v-Sofiya-ne-se-dvijat-zaradi-poroj-i-gradushka", "text": "Порой и градушка спряха трамваите по бул. \"България\" в района на оживеното кръстовище с бул.\"Тодор Каблешков\". Бурята причини авария в електрозахранването, заради която мотрисите не се движат, информира бТВ.Снимка: бТВПодлезът на бул. \"България\" е наводнен. Улици в столичния квартал \"Люлин\" също са под вода.Три екипа на дирекция Аварийна помощ и превенция на Столичната община наблюдават за завирявания, паднали клони и отстраняват проблеми по инфраструктурата, които са следствие от бурята в София.В момента вали силен дъжд в районите \"Витоша\", \"Красно село\", \"Красна поляна\" и \"Панчарево\" и централната градска част.Улиците на Златица също се превърнаха в реки. Буря връхлетя и Радомир.", "date": "2017.06.07", "title": "Трамваите по бул. \"България\" в София не се движат заради порой и градушка"}
{"url": "http://www.novinite.bg/articles/145099/Kakvi-temi-obsadiha-Borisov-i-Merkel", "text": "Министър-председателят Бойко Борисов се срещна с германския канцлер Ангела Меркел в Берлин, предаде ДАРИК. На съвместна пресконференция след срещата им премиерът заяви:\"Благодарение на своето географско положение и предстоящото си председателство на Европейския съюз през следващата година България би могла да направи много неща, с които да подпомогнем Балканите. Това съвпада и с плановете на Берлин. Искаме да дадем европейска перспектива на обикновените хора на Балканите.Борисов посочи още, че „моторите на ЕС - Германия и Франция - ще ни окажат необходимата подкрепа, за да помогнем на народите на Балканите“.Той е запознал Меркел с развитието на енергийните проекти в България и преди всичко с проекта за газов хъб „Балкан“, който отговаря на европейските изисквания.Стана ясно, че двамата са обсъдили проблема с борбата с тероризма. „Моята мечта е ЕС да бъде колективен член на НАТО“, каза българският премиер и добави, че това е въпрос на дискусии.\"От 1 януари 2018 България поема председателството на Съвета на ЕС и ние отговаряме на тяхната молба да подкрепяме страната в изпълнението на тази функция. В ЕС се изправяме пред големи предизвикателства. Трябва да водим преговори не само с Великобритания за Брекзит, но трябва да придвижим ЕС напред в трудна геостратегическа обстановка\", обясни Меркел.Тя добави, че България е изправена пред големи предизвикателства що се отнася до условията на правовата държава. \"Ние подкрепяме България и реформите в нея, благодарим на България за ангажираността по осигуряване на границите с Турция. България е подобрила опазването на тази граница, въпреки че не е член на Шенген. Положила е големи усилия и ние говорихме какви стъпки трябва да предприеме България най -вече в борбата с трафика на хора и мигранти\", заяви още германският канцлер.\"България все още е страна с малък доход на глава от населението. Но хората в България трябва да забележат, че животът им се подобрява стъпка по стъпка и това бе основна точка на нашите разговори с премиера Борисов\", каза още Ангела Меркел.", "date": "2017.06.07", "title": "Какви теми обсъдиха Борисов и Меркел?"}
{"url": "http://www.novinite.bg/articles/145094/Nov-organ-shte-premahva-bezumnite-znaci-po-balgarskite-patishta", "text": "\r\n\r\n\r\n\r\n\r\n\r\n\r\n\r\n \r\n ", "date": "2017.06.07", "title": "Нов орган ще премахва безумните знаци по българските пътища"}
{"url": "http://www.novinite.bg/articles/145098/Zaradi-gramotevicite-samolet-kraja-40-minuti-nad-Sofiya", "text": "Самолет на „Райънеър” кръжа 40 минути над София, след като не можа да кацне заради гръмотевична буря, съобщи NOVA, предаде ДАРИК. Самолетът изпълняваше редовен полет от летище Карлсруе - Баден Баден, Германия до София. Минути преди 17:00 ч. на сайта на летището беше потвърдено, че самолетът е кацнал. Вчера друг самолет на същата авиокомпания кръжа около 40 минути над София заради бурята. Самолетът изпълнявал редовен полет от Айндховен до София. Самолетът успя благополучно да кацне в 17:01 ч.", "date": "2017.06.07", "title": "Заради гръмотевиците  самолет кръжа 40 минути над София"}
{"url": "http://www.novinite.bg/articles/145079/Cacarov-Samo-Lozan-Panov-iska-prokuraturata-van-ot-sadebnata-vlast", "text": "\r\n\r\n\r\n\r\n\r\n\r\n\r\n\r\n\r\n\r\n \r\n ", "date": "2017.06.07", "title": "Цацаров: Само Лозан Панов иска прокуратурата вън от съдебната власт"}
{"url": "http://www.novinite.bg/articles/145045/Borisov-se-sreshta-s-Merkel", "text": "Премиерът Бойко Борисов ще се срещне в германския канцлер Ангела Меркел. Това е част от първата обиколка на Борисов зад граница след встъпването му в длъжност, предаде Нова телевизия. Той вече се срещна с новоизбрания президент на Франция Еманюел Макрон в Елисейския дворец.От изявлението му стана ясно, че двамата са се уговорили френският президент да посети България през август тази година. Макрон ще посети и разгледа границата ни с Турция.Вероятно и с Меркел Борисов ще говори за мигрантската криза, обхванала Европа и за присъединяването на страната ни към Еврозоната.При посещенията си в Германия и Франция министър-председателят е придружаван от вицепремиера Томислав Дончев и министъра на финансите Владислав Горанов.", "date": "2017.06.07", "title": "Борисов се среща с Меркел"}
{"url": "http://www.novinite.bg/articles/145059/Ninova-Vazmojno-e-da-ima-saglasie-mejdu-partiite-za-badeshteto-na-Balgariya-v-ES", "text": "Лидерът на БСП Корнелия Нинова заяви в студиото на \"Денят започва\", че е информирала вътрешния министър, че е получавала заплахи. Държавни пари за охрана за такова нещо не бих могла да позволя. Данъците на хората не трябва да отиват за моята охрана, затова я отказах, уточни Нинова.\r\nПостигането на национално съгласие, между политическите сили по важни теми като бъдещето на България в Европейския съюз и предстоящото председателство на страната ни е възможно, каза още лидерът на  Корнелия Нинова. По думите ѝ, правителството трябва да представи за обсъждане в парламента важните теми, които страната ни ще отстоява по време на председателството на ЕС. Нинова обясни и причините за разминаването с  по темата национална сигурност.\r\n - председател на : \"Хората, които трябва да са там и да охраняват. И изобщо състоянието в МВР и МО. Всички се съгласихме, че те са най-важния елемент от националната сигурност - хората, МВР и МО на КСНС поискаха поне хиляда души, защото не им стигат, министъра отбраната говореше за пет хиляди. Освен това в МВР, нямат от 4 години униформи, обувки, бензин нямат. Обсъдихме на КСНС и казахме - да, те са най-важни. Трябва това да го осигурим. До тук добре. Но дойде време да говорим как и кога. Попитах министъра на финансите - ще отпуснете ли тази година 300-те милиона, които искат колегите ви министри, за да гарантираме минимума на тази сигурност в МВР и МО? Не няма, догодина. По-догодина ще увеличите ли процента на БВП за отбрана и МВР? Не няма. И от там дойде разминаването.\r\nСпоред Нинова, по време на председателството на България на  трябва освен общоевропейските теми да бъдат представени и \"една-две национални, които са важни за нас да ги отстояваме, и да извоюваме и за България това\". Тя каза, че до този момент правителството няма позиция кои са важните теми за България.\r\n\r\n\"Нашите предложения са три - икономика, производство, и то малък и среден бизнес, с облекчение за финансиране, данъчни облекчения. Втора голяма тема - бедност, доходи, неравенства. И трета - сигурност - вътрешна и външна\", уточни Нинова.\r\n", "date": "2017.06.07", "title": "Нинова: Възможно е да има съгласие между партиите за бъдещето на България в ЕС"}
{"url": "http://www.novinite.bg/articles/145071/Izdirvat-3-sestri-ot-rusensko-selo", "text": "Полицията издирва три сестри от русенското село Иваново. 17-годишната Глория, 16-годишната Станка и 15-годишната Силвия са в неизвестност от 29 май.Момичетата живеели в дома на дядо си в селото. Възрастният мъж сигнализирал в полицията, че децата излезли от жилището около 23.30 часа на 29 май и оттогава са в неизвестност.  Глория е висока около 165 см, с нормално телосложение. Има права, черна коса и кафяви очи. Била е облечена със сини дънки и жълто яке.Снимка: Нова телевизия Станка е с височина към 150 см, слаба, с черна коса и кафяви очи.Снимка: Нова телевизия Силвия е висока около 155-160 см, слаба, с черна коса и кафяви очи. Била е облечена с черно кожено яке, сини дънки и черни платнени обувки. Снимка: Нова телевизия Хората, които разполагат с информация за местонахождението на трите момичета, могат да сигнализират на тел. 112, 082/882488, 882 316, 882 319 или в най-близкото поделение на МВР.", "date": "2017.06.07", "title": "Издирват 3 сестри от русенско село"}
