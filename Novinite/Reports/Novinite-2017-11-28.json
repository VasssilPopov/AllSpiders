{"url": "http://www.novinite.bg/articles/153452/Prilojenie-sredi-nastroenieto-ni", "text": "С напредването на възрастта хората започват да проявяват определени настроения и модели на поведение. Например, ако се събудят рано, очакват цял ден да бъдат начумерени и нефункционални.Обичайни модели като тези лесно се разпознават, но какво се случва, ако човек се окаже разстроен следобед, без да има идея защо?Отговор на подобни въпроси дава специално приложение за проследяване на настроението, което помага за идентифициране на определени модели и за изграждане на навици. Приложението „МуудКаст”, освен за проследяване, служи и като дневник. Апликацията следи общото настроение и дава възможност да се водят малки бележки, които улесняват разбирането за случващото се през деня. С течение на времето \"изплуват\" моделите на поведение на потребителя. Така той може да разбере, че следобедното му лошо настроение се дължи на липсата на почивка или е продиктувано от необходимостта от лека закуска, пише БТА.Приложението също така помага да се изясни кое е най-подходящото време за изграждане на полезни навици, например ако потребителят желае да започне да тренира. С помощта на апликацията може да се разбере кога човек е бил най-успешен и се е чувствал страхотно, както и кога не е бил в най-добрата си форма.", "date": "2017.11.28", "title": "Приложение среди настроението ни"}
{"url": "http://www.novinite.bg/articles/153506/Angel-Kunchev-Gripna-epidemiya-nyama-u-nas", "text": "Главният държавен здравен инспектор д-р Ангел Кунчев, заяви че не са регистрирани епидемични щамове на грип в страна.А в отделни аптечни вериги наистина са свършили противогрипните ваксини, за което сигнализираха пациенти, лекари и фармацевти преди дни.Кунчев поясни пред БНТ, че в последните 2-3 години има глад за ваксини в Европа, не само за грипни. А преди 2 години в Америка дори е имало държавна томбола, поради голямото търсене на ваксини.Епидемиологът още призна, че ваксините не са лекарства, което е лошо: \"Всичко е на свободния пазар. Това, което сме поръчали, ще го получим след година, година и половина. Дано това да е тенденция. Ако тя продължи през следващите години, е добре, защото много хора ще са предпазени. За момента ситуацията е спокойна, имаме всички ваксини по клендар\".Радостната новина, която той обяви е, че няма случаи на грипни епидемии у нас: \"Знаете, че минаха няколко вълни. До момента няма случай на отделен изолиран грипен вирус. Същото е и в Европа. Когато се появи някъде по-сериозно и ние ще можем да правим по-сериозни прогнози\".Предполага се, че можем да очакваме по прогноза на СЗО два вируса, които са се проявили в Южното полукълбо - или Хонконг H3N2, или Мичиган H1N1.", "date": "2017.11.28", "title": "Ангел Кунчев: Грипна епидемия няма у нас"}
{"url": "http://www.novinite.bg/articles/153458/Dneven-horoskop-za-28-noemvri", "text": "\r\n\r\nСпособността ви да привличате потенциални романтични партньори е доста силна в момента, така че освен ако не сте сериозно обвързани, сега е моментът за действие. Направете някакъв ход и изобщо не се чудете.\r\n\r\nДнес е най-подходящият ден да се изявите и да покажете кои сте вие и на какво сте способни. Това може да означава някаква публична изява или просто спокоен ден с приятели- вие решавате. \r\n\r\nНякой се нуждае от съвет от вас, макар че със сигурност няма да дойде и да ви попита. Използвайте енергията си, за да разберете кой е този човек и поне опитайте да му помогнете. \r\nАко сте представител на някой от останалите зодиакални знаци, можете да намерите дневния си хороскоп .\r\n", "date": "2017.11.28", "title": "Дневен хороскоп за 28 ноември"}
{"url": "http://www.novinite.bg/articles/153503/Voenen-bludstval-s-maloletnite-deca", "text": "Военнослужещ блудствал с двете дъщери на свои съседи, съобщи адвокат Милена Кадиева от фондация „Джендър алтернативи“, предаде ДАРИК.Момичетата били на 8 и 11 години, а мъжът е приятел на родителите им. Семейството на децата, преживели сексуален тормоз, живее в пловдивско село, но обмисля да се премести заради неприятните спомени и опасността от рецидив. Семействата били много близки и е имало случаи, в които някои от родителите са гледали всички деца – и на двете фамилии. Военният има син, който е тийнейджър с увреждания. За да покаже на момичетата, че това, което иска от тях, е нормално, съблякъл и своето момче, след което блудствал с момичетата.Сезирана е Агенцията за закрила на детето. Към момента казусът е на ниво прокурорска проверка.Само за последната седмица във фондацията са постъпили 4 сигнала за сексуално насилие над деца, два от тях са за изнасилване, два - за блудство.", "date": "2017.11.28", "title": "Военен блудствал с малолетните деца"}
{"url": "http://www.novinite.bg/articles/153474/Darjavata-veche-shte-kazva-na-lekarite-kak-da-ni-lekuvat", "text": "Законови изменения предвиждат промяна в лекарствата, които лекарите ще ни изписват, предаде бТВ.След дни предстои гласуване на мораториум върху новите лекарства и е предвидено да се плаща само за генерични. Според експерти редица пациенти ще бъдат буквално изправени пред геноцид, защото генериката в някои случаи не върши работа, посочи Николай Хаджидончев, председател на българската генерична фармацевтична асоциация. Такива болести са например левкимия и белодробна фиброза, както и при трансплантации.„Генеричният медикамент се произвежда по същия начин, както и оригиналния, подлежи на същата регулация”, обясни Иван Димитров, председател на \"Български пациентски форум\".Когато компания създаде нов продукт в него се инвестира много пари и той е защитен от копиране с патент. След изтичане на патента производителят вече си е върнал разходите от продажбите и той е свободен да се мултиплицира на пазара. Другите компании започват да го произвеждат с леко променено име, обясниха още експертите.„В ежедневието си всички пием генерични медикаменти. Нямаме против тях. В определени заболяване, например при трансплантациите обаче от 10 години не се ползва генерика, заради реакцията на отхвърлянето”, уточни Хаджидончев.Сега държавата ще казва на лекарите как да ни лекуват и тя ще плаща най-евтиният медикамент и ако искаш  старата терапия ще доплащаш, уточни Димитров.Здравеопазването ще стене не на база ефективно лечение, а на ефективни разходи", "date": "2017.11.28", "title": "Държавата вече ще казва на лекарите как да ни лекуват"}
{"url": "http://www.novinite.bg/articles/153464/14-godishnoto-momche-ubilo-baba-v-Provadiya-ostava-v-aresta", "text": "14-годишния Осман Юсуфов, един от двете момчета изнасилили и убили 77-годишна жена в Провадия остава в ареста. Съдът постанови за него най-тежката мярка „задържане под стража”, предаде Нова телевизия.Осман е с многобройни криминални прояви, основно кражби и грабежи. А първата му регистрация в Детска педагогическа стая е от 2015 година. Към него са прилагани редица възпитателни мерки, но безуспешно.В Провадия срещу него се води досъдебно производство за едно от другите му престъпления.14-годишното момче е в нормално психично състояние и е съзнавал какво прави по време на убийството.  ", "date": "2017.11.28", "title": "14-годишното момче, убило баба в Провадия, остава в ареста"}
{"url": "http://www.novinite.bg/articles/153467/Zashto-decata-na-Hari-i-Megan-nyama-da-sa-princove-i-princesi", "text": "Децата на британския принц Хари и годеницата му - актрисата Меган Маркъл няма да бъдат наричани принцове и принцеси. Причината се крие в документ, подписан от крал Джордж V през далечната 1917 година, съобщава британското издание \"Independent\", предаде НОВА.Съгласно написаното в документа, децата на Хари и Меган не могат да бъдат наричани „нейно кралско височество” или „негово кралско височество”.Те не могат и да носят титлите принц и принцеса. Вместо това към малчуганите ще се обръщат с думите „лорд Маунтбатън-Уиндзор” и „лейди Маунтбатън-Уиндзор”.  Единствено кралица Елизабет II може да промени това. През 2012 година, тя вече издаде документ, с който разреши всички деца на Кейт и Уилям да бъдат наричани „принц” и „принцеса”. ", "date": "2017.11.28", "title": "Защо децата на Хари и Меган няма да са принцове и принцеси?"}
{"url": "http://www.novinite.bg/articles/153483/Hvanaha-grupa-narkodilari-v-stolichen-kvartal", "text": "\r\nСпециализираната прокуратура повдигна обвинения на шестима участници в организирана престъпна група за държане и разпространение на различни видове наркотици в столичните райони \"Обеля\", \"Връбница\" и \"Надежда\".\r\nПетима от тях са задържани на 25 ноември при проведена специализирана операция на служители на ГДБОП на територията на София, реализирана под наблюдението на Специализираната прокуратура. Шестият от групата изтърпява наказание за наркоразпространение в Софийския затвор.\r\nПо първоначални данни групата е действала организирано от март миналата година. Ръководителят ѝ - Е.И., е осъждан два пъти за държане и разпространение на наркотични вещества и е излежавал наказания в Софийския затвор. Жилището, което е ползвал под наем до поредното си задържане, той ползвал и като склад за наркотици.\r\nПри извършените процесуално-следствени действия в него са намерени и иззети близо 1,7 кг амфетамини в различни разфасовки, около 600 г марихуана , както и неголеми количества (под 10 г) хероин и кокаин. Открити са и прекурсори за производство на амфетамини. При личния му обиск са намерени 10 000 лв.\r\nЕ.И. често \"наемал\" за улични дилъри непълнолетни лица, които са му осигурявали оборот до 1000 лв. на ден, но са получавали за това 20-30 лв. Непълнолетен е и един от обвинените за участие в ръководената от него престъпна група. В жилището на бабата на друг участник в групата са намерени и иззети 133,14 г марихуана. Наркотици, разпределени в дози за черния пазар, са открити и у другите задържани.\r\nС постановления на прокурор от Специализирана прокуратура на трима от участниците в групата е наложено прокурорско задържане до 72 часа. Днес,28 ноември 2017 г., в Специализирания наказателен съд ще бъде внесено искане за налагане на мярка за неотклонение \"задържане под стража\" за всеки от тях. На един е наложена \"парична гаранция\" от 5000 лв. заради направени самопризнания, на непълнолетното момче е наложен надзор от Детска педагогическа стая.\r\n", "date": "2017.11.28", "title": "Хванаха група наркодилъри в столичен квартал"}
{"url": "http://www.novinite.bg/articles/153489/Jenite-jiveyat-sas-7-g-poveche-ot-majete", "text": "България е на челните места в Европа с най-много хора над 65-годишна възраст, предаде БНТ.\"Демографска ситуация в страната през 2016 година е свързана с продължаващ процес на намаление в общия брой на населението. По данни на НСИ към 31 декември 2016 г. населението на България е било 7 101 859 души. Наблюдава се също така задържане на раждаемостта под нивото на просто възпроизводство, но все пак това ниво е близко до средната стойност за Европейския съюз\", обобщи демографската картина в страната доц. Доц. д-р Елица Димитрова - ръководител на секция \"Възпроизводствени процеси и структури на населението\" към Института за изследване на населението и човека при БАН.По думите й, през същата година в България са родени 64 984 деца. Средният брой живородени деца от една жена, или т.нар. тотален коефициент на плодовитост, е 1,54, което е близо до модела на възпроизводство, който се наблюдава в повечето държави в ЕС.Коефициентът на общата смъртност в България обаче е много висок - 15%. За ЕС-28 този показател е 10,2%. Отчетено е и увеличение на средната продължителност на предстоящия живот, която за 2016 г. е 74,7 години. Предстои да бъдат публикувани данните за 2017 г.\"В страната е налице напредващ процес на застаряване на населението. Данните на националната статистика показват, че лицата на 65 и повече години са 21% от населението през 2016 г. За сравнение - децата под 15 години са значително по-малко (14,1%). НСИ посочва също така, че процесът на застаряване е по-силно изразен сред жените, отколкото сред мъжете. Относителният дял на жените на възраст над 65 години е 24,1%, а на мъжете – 17,2%. Тази разлика се дължи на по-високата смъртност сред мъжете и като следствие от нея на по-ниската средна продължителност на живота при тях.Експертът отбелязва, че през изминалата година очакваната продължителност на живота при мъжете в България е 71,2 години, а при жените е със 7 години по-висока – 78,2 години. За сравнение - в съседна Гърция очакваната продължителност на живота при мъжете е 78.,5 години, а при жените – 83,7 години. Това означава, че в България е налице интензивен процес на застаряване на населението, но той е съпътстван от значително по-слабо увеличение в показателите за дълголетие и за двата пола.Доц. Димитрова също така коментира данните от последното проучване на \"Евробарометър\", посветено на равенството между половете. То показва, че в България е налице един по-традиционен модел на разделение на ролите на мъжете и жените. Приема се, че основната роля на мъжа е да се грижи за материалната и финансовата обезпеченост на домакинството или, простичко казано, да печели пари.\"Докато домакинският труд и грижите за децата се приема, че са основно задължение на жената. Това не изключва участието на жените в сферата на платения труд. От десетилетия в България жените работят. По-скоро респондентите одобряват правото на избор на една жена да бъде домакиня, ако реши, че това е достатъчно удовлетворяващо за нея, отколкото подкрепят идеята за едно ретрадиционализиране на ролята на жената и превръщането й в домакиня.Друг е проблемът е, че този традиционен модел на разделение на ролите между мъжете и жените в частната сфера и в сферата на платения труд води до двойно натоварване на работещите жени, които едновременно трябва да са равностойни участници на пазара на труда и да поемат основната грижа за дома и децата\", отбелязва специалистът пред \"Монитор\".Интересно е да се отбележи, че традиционните джендър стереотипи относно ролите на мъжете и жените са характерни най вече за страните в Източна Европа. В България, Унгария, Полша и Чехия, както и в прибалтийските страни над 70% от респондентите са на мнение, че най-важната роля на жената е да се грижи за дома и семейството.Отново в България, Унгария, Словакия и Чехия, заедно с Литва, Латвия и Естония над 70% от анкетираните лица споделят мнението, че най-важната роля на мъжа е да печели пари. На противоположния полюс са страните, в които равенството между половете е постигнато в най-висока степен – Холандия, Дания и Швеция.Под 20% от респондентите в тези страни подкрепят посочените твърдения за най-важната роля на мъжете и жените. Добре известно е, че в тези три западноевропейски държави политиките за баланс между работа и семейство, подкрепата на работещите майки, насърчаването на активното включване на мъжете в грижите за децата, както и равнопоставеността между половете в публичната и частната сфера стоят в основата и на по-високите равнища на раждаемост.Доц. Димитрова коментира и прогнозите, че българите се топим и може да останем под 5 млн. души.\"Последните прогнози показват, че при различни варианти на развитие на процесите на смъртността, раждаемостта и миграциите, макар и с различни темпове, в бъдеще населението на България ще продължи да намалява. Поради това трябва да се търсят ефективни и навременни мерки за смекчаването на прогнозираните неблагоприятни тенденции в демографското развитие на страната\".", "date": "2017.11.28", "title": "Жените живеят със 7 г. повече от мъжете"}
{"url": "http://www.novinite.bg/articles/153507/Bareti-se-oplakaha-na-vatreshniya-ministar-ot-represii", "text": "Министърът на вътрешните работи Валентин Радев е разпоредил пълна проверка на Специализирания отряд за борба с тероризма (СОБТ), след като служители в звеното изпратиха отворено писмо. В него се говори за своеволия и упражнявани репресии върху неудобни служители от страна на ръководството на отряда.Баретите сами са поискали проверка, която да обхване организацията на работа им, професионалното ръководство, включително кадровата политика и провеждане на конкурси, пише offnews.bg.Начело на отряда е назначен отново Георги Гайков, по чието време се случи инцидентът в Лясковец. Тогава Гайков беше посочен за поста от бившия главен секретар в правителството на Пламен Орешарски - Светлозар Лазаров.Исканията на баретите са свързани с това, че в отряда има \"прояви на лоши практики\", \"създаването на атмосфера на недоверие между служителите, недобрата кадрова политика, подчинена на личностни взаимоотношение, а не на професионални качества, опити за саморазправа, нарушаване на основни принципи на работа в МВР, каквото се явява възможността за кариерно израстване, професионално обучение\".В писмото се твърди още, че командирът на отряда и негови приближени извършват \"тотална саморазправа с неудобни служители\". Това довело до страх у баретите, които работели под силно напрежение, а тези, които не са приближени на командира, са лишавани от полагащото им се допълнително материално стимулиране.Вместо това се толерирали служители с недостатъчна подготовка, а хора с опит биват подценявани и изтиквани в периферията. В един конкретен случай служители са били репресирани, след като подали сигнал за неспазване на нормативната уредба в СОБТ.Сред служителите на СОБТ упорито се говори, че тайно се подготвя нов щат по предложение на Гайков с цел отстраняване на неудобни служители и назначаване на хора от близкия му кръг.\"Това води до страх на служителите дали ще запазят служебните си места, демотивира ги и ги поставя в ситуация на незаинтересованост от пряката им работа, тъй като са заети да запазят работата си и положението на семействата си\", се посочва още в писмото.Служителите посочват, че подходът на командира им е бил прилаган и в предходното му управление в периода 2013-2014 г., когато Гайков е отстранил от ръководни длъжности служители без никакви аргументи и на тяхно място назначил хора без необходимата подготовка.\"Един от тези удобни служители скоро след назначаването му беше задържан за контрабанда на цигари и му е повдигнато обвинение за ощетяване на държавата с милиони левове. По негово време е и добилия печална слава случай „Лясковец“, при който настъпиха тежки последствия и загуби не само за държавата, а и за служителите от отряда. Беше изгубен човешки живот и пострадаха 4-ма служители, като за взетите решения за смяна на ръководни служители, никой не се осмели да му потърси отговорност\", се посочва още в писмото.Служителите твърдят, че командирът често използва служебни автомобили за лични цели - транспортиране на приятелката му до различни дестинации, дори през почивни дни, като някои от съвместните им посещения са на молове в София, което не е свързано със служебни ангажименти, а водачите на служебния автомобил са принудени да чакат в паркинга по няколко часа. ", "date": "2017.11.28", "title": "Барети се оплакаха на вътрешния министър от репресии"}
{"url": "http://www.novinite.bg/articles/153499/Osadiha-biyachite-na-lekari-v-Omurtag", "text": "Предадените на съд с обвинителен акт на Районната прокуратура в Омуртаг Стелиян Ив. на 35 години и Йордан Й. на 24 години са признати за виновни за хулиганство над фелдшер и шофьор на линейка на Центъра на спешна медицинска помощ, извършено в съучастие.За дръзкото престъпление, извършено срещу екипа на ЦСМП, отишъл на адрес на болна жена, Йордан Й. ще изтърпява наказание лишаване от свобода 1 година при строг режим. Съдът приведе в изпълнение и предишна негова присъда, с която бил осъден на 2 години лишаване от свобода с 3-годишен изпитателен срок.Съучастникът му Стелиян бе освободен от наказателна отговорност за хулиганството срещу медицинския екип, като съдът му наложи административно наказание - глоба в размер на 2000 лева.Съдебният състав призна за виновен 24-годишния Йордан и за причиняване на лека телесна повреда на фелдшера от ЦСМП в Омуртаг Ф.К., като за престъплението му наложи ефективно наказание от 1 година лишаване от свобода. Общото наказание, което Йордан ще изтърпява, е 1 година лишаване от свобода при строг режим. За претърпените неимуществени вреди той ще плати на пострадалия фелдшер 2500 лева. Същата сума ще заплати на пострадалия шофьор на линейката подсъдимият Стелиян Ив. за причинените неимуществени вреди.Случаят придоби популярност веднага след извършване на престъплението на 5 февруари. Тогава на адрес на пациентка от Омуртаг , която трябвало да бъде отведена с линейка в болницата, върху екипа на Центъра за спешна медицинска помощ се изля с нищо неподозирана агресия. Причината за действията на двамата подсъдими станал закъсал в преспите на улицата автомобил, който попречил на колата, управлявана от Стелиян Ив., да премине. Линейката също не успяла да стигне и паркира пред адреса на болната.Екипът прегледал болната жена. Състоянието й било тежко и фелдшерът предложил на близките й да я отнесат с носилка до линейката. Тя обаче отказала. След прегледа фелдшерът и шофьорът, който носел носилката, минали покрай двамата подсъдими. С груб тон и заплахи Стелиян и Йордан поискали медиците да участват в избутването на заседналата в преспите кола.След като получили отказ да сторят това, подсъдимите настигнали фелдшера и шофьора, нападнали ги в гръб, нанесли им удари, от което шофьорът паднал на земята и изгубил съзнание. На земята с удари бил съборен и фелдшерът. Двамата мъже били заплашвани с предмет, наподобяващ нож, псувани и обиждани.Медикът получил контузия в гръдния кош и последвало посттравматично стресово разстройство, хипертонична криза, силна тревожност, а шофьорът на линейката - черепно-мозъчна травма с краткотрайна загуба на съзнанието и други. Нападнатите мъже успели да се заключат в линейката, докато чакат пациентката и помощ, поискана с обаждане на спешния телефон.Присъдата на Районния съд в Омуртаг подлежи на обжалване пред Търговищкия окръжен съд.", "date": "2017.11.28", "title": "Осъдиха биячите на лекари в Омуртаг"}
{"url": "http://www.novinite.bg/articles/153453/I-slivenskite-nadzirateli-izlizat-na-protest", "text": "Надзирателите отново на протест. Тази сутрин в 9 часа служителите излизат пред Сливенския затвор, за да покажат недоволството си и да поискат адекватно заплащане, предаде Нова телевизия.Протестът е срещу липсата на реакция от страна на институциите, казват надзирателите. В своя позиция те заявяват, че излизат на протест, за да кажат в прав текст, че 15 евро увеличение на заплатите не е стимул, а подаяние, както и че Министерството на правосъдието им дължи приблизително 150 000 лв. за положен, но неплатен извънреден труд", "date": "2017.11.28", "title": "И сливенските надзиратели излизат на протест"}
{"url": "http://www.novinite.bg/articles/153498/MVR-proveryava-specializiraniya-otryad-za-borba-s-terorizma", "text": "Разпоредена е пълна и задълбочена комплексна проверка в специализирания отряд за борба с тероризма от вътрешния министър Валентин Радев. Проверката е започнала днес. Причината за това е отворено писмо, изпратено до всички отговорни институции в странат, предаде БНТ.\r\nВ писмото на баретите се настоява проверката да обхване организацията на работа на отряда, професионалното ръководство, включително кадровата политика и провеждане на конкурси.\r\nГневът им е предизвикан от проявата, според тях, на лоши практики в отряда, опити за саморазправа и нарушаване на основните принципи на работа в МВР.\r\n", "date": "2017.11.28", "title": "МВР проверява специализирания отряд за борба с тероризма"}
{"url": "http://www.novinite.bg/articles/153454/Vtora-sedmica-izdirvat-arjentinskata-podvodnica", "text": "Аржентинската подводница с 44-членен екипаж, която изчезна преди две седмици, е подала сигнал за пожар в батериите й, преди да прекъсне радиовръзката с нея. Това съобщиха аржентинските военноморски сили.Късо съединение е предизвикало дим, но нямало пламъци и пожарът бил изгасен.Властите отхвърлиха възможността подводницата да е била нападната. Но уточниха, че пожар или късо съединение може бързо да са намалили запасите от кислород в подводницата.Издирването, в което участват 12 страни, продължава. ", "date": "2017.11.28", "title": "Втора седмица издирват аржентинската подводница"}
{"url": "http://www.novinite.bg/articles/153493/Izdirvat-24-godishnata-Donika", "text": "Полицията издирва 24-гoдишнaтa Дoникa Mapгичeвa oт свиленградското ceлo Kaпитaн Aндpeeвo. Момичето е в неизвестност от 25-и ноември.Полицейски екипи и доброволци са претърсвали района около селото през последните няколко дни, но без успех, пише БНР.Poдитeлитe нa Дoникa умоляват гражданите, кoитo разполагат с инфopмaция за нейното местонахождение, дa ce обадят на тел. 112 или в най-близкото полицейско управление.", "date": "2017.11.28", "title": "Издирват 24-годишната Доника"}
{"url": "http://www.novinite.bg/articles/153460/Predotvratiha-teroristichno-napadenie-v-Melbarn", "text": "Австралийските власти задържаха мъж в Мелбърн по подозрения, че планирал терористично нападение.Според властите, задържаният 20-годишен мъж подготвял масова стрелба с автоматично оръжие в новогодишната нощ, предаде Нова телевизия.Ако бъде признат за виновен в подготовка на терористично нападение, той може да бъде осъден на доживотен затвор.През 2014 г. властите в Австралия повишиха нивото на заплахата от тероризъм.„Обвиненията срещу него са, че е планирал да извърши терористично нападение и се е опитал да се сдобие с оръжие. Възнамерявал е да използва огнестрелно оръжие и да убие възможно най-много на площад „Федерейшън Скуеър по време на новогодишната нощ”, коментира зам.-шефът на полицията в щата Виктория Шейн Патън.  ", "date": "2017.11.28", "title": "Предотвратиха терористично нападение в Мелбърн"}
{"url": "http://www.novinite.bg/articles/153457/Letishteto-v-Bali-ostava-zatvoreno", "text": "Продължава да е затворено международното летище на остров Бали. Хиляди туристи остават блокирани, предаде Нова телевизия.Забраната за полети в района е заради опасност за авария на самолетите, заради изхвърлената в атмосферата пепел от вулкана Агунг.Вчера индонезийските власти обявиха максимална степен на тревога и наредиха на всички хора в радиус от 10 км да се евакуират. ", "date": "2017.11.28", "title": "Летището в Бали остава затворено"}
{"url": "http://www.novinite.bg/articles/153470/Tejka-vlakova-katastrofa-v-Belgiya", "text": "\r\nНай-малко двама железничари бяха убити и няколко пътници ранени в понеделник вечер във влакова катастрофа, съобщават местни медии.\r\nИнцидентът е станал близо до Шарльороа. Той е бил предизвикан от кола, в която се ударил влак.\r\nПовреденият влак се откачил и блъснал група железничари, които поправяли релсовия път. Двама железничари бяха убити на място, а друг и бяха двама ранени.\r\nВлакът продължил да се движил хаотично. След 14 км той се блъснал в друг влак. При катастрофата са били леко ранени други петима души, включително машинистът.\r\n", "date": "2017.11.28", "title": "Тежка влакова катастрофа в Белгия"}
{"url": "http://www.novinite.bg/articles/153485/Nikol-Obicham-Grigor", "text": "\r\nГаджето на Григор Димитров – американската певица , коментира пред в. „Сън“ слуховете, че двамата са били разделени. Тя намекна и за причината за прекратяването на връзката й със световния шампион във Формула 1 Люис Хамилтън.\r\n„Все още сме заедно. Тези слухове не отговарят на истината“, е краткият коментар на 39-годишната Шерцингер. „Аз съм момиче, което обича да обича. В края на деня аз съм едно голямо и сладко сърце. Когато се отдавам на една връзка, го правя изцяло“, призна американската певица.\r\nТя не отклони и въпросите относно предишната си любовна афера – с Люис Хамилтън, която приключи през 2015 година. „Това беше връзка, която продължи близо седем години. Не обичам да се провалям в нещата, с които се заемам. Затова направих всичко възможно, за да запазим връзката, но понякога разбираш, че нещата просто не е трябвало да се случат.“\r\n„Като жени ние се обричаме на любов към другия човек и даваме всичко за него. Но понякога другата страна – мъжът, действа прекалено егоистично. Повече мислят за себе си. Правят само това, което е добре за тях, а в същото време ние се отдаваме изцяло. Когато започнем да правим компромиси с чувствата си, тогава е по-добре да направим оценка на нещата и да теглим чертата“, допълни Никол Шерцингер.\r\n", "date": "2017.11.28", "title": "Никол: Обичам Григор!"}
{"url": "http://www.novinite.bg/articles/153478/Parvo-balgarsko-poseshtenie-na-visoko-ravnishte-v-Kralstvo-Sauditska-Arabiya", "text": "\r\nПремиерът Бойко Борисов заминава на официално посещение в Кралство Саудитска Арабия. Премиерът ще бъде придружен с официална делегация от кабинета, педаде БНТ.Това ще бъде първото посещение на толкова високо равнище в двустранните отношения между България и Кралство Саудитска Арабия.\r\nЦелта на посещението е да бъдат засилени икономическите и търговските отношения и сътрудничество между държавите. Очаква се по време на визитата да бъдат обсъдени въпроси в ключови сфери като сигурност, енергетика, търговия, транспорт, туризъм.\r\nВ Рияд премиерът Борисов ще разговаря с Пазителя на двете Светини Негово Кралско Величество Салман бин Абдулазиз ал-Сауд. По-късно е предвидено Борисов да се срещне и с министъра на външните работи на Кралство  Адел ал-Джубейр, както и с министъра на енергетиката, индустрията и минералните ресурси на арабската страна Халид ал-Фалих.\r\nПо време на визитата почетен гост ще бъде Симеон Сакскобургготски.\r\nВ официалната делегация до  ще бъдат още вицепремиерите Екатерина Захариева и Красимир Каракачанов, министърът на земеделието, храните и горите Румен Порожанов, министърът на транспорта, информационните технологии и съобщенията Ивайло Московски и министърът на туризма Николина Ангелкова.\r\n", "date": "2017.11.28", "title": "Първо българско посещение на високо равнище в Кралство Саудитска Арабия"}
{"url": "http://www.novinite.bg/articles/153492/Bum-na-zabolelite-ot-HIV-v-Evropa", "text": "\r\nБроят на новозаболелите хора от  в  достигна най-високото си ниво през 2016 г., откакто се събира такава информация, обявиха от Световната здравна организация (СЗО), цитирана от Ройтерс.\r\nВ съвместното изследване на организацията с Европейския център за превенция и контрол на заболяванията е установено епидемично увеличение с \"тревожна скорост\" на заболелите от  на Стария континент.\r\nПрез 2016 г. в 53 страни 160 000 души са заболели от вируса, който причинява СПИН, алармират от центъра и СЗО.\r\nОколо 80% от заболелите са в Източна , се допълва в изследването.\r\n\"Това е най-високият брой, регистриран за една година. Ако тази тенденция се запази, ние няма да успеем да постигнем...целта за спиране на епидемията от  до 2030 г.\", отбеляза Сузана Джакаб, регионален директор на СЗО за Европа.\r\nТенденцията е особено тревожна, според организациите, защото много от пациентите от години са инфектирани от , което затруднява контролирането и превенцията на вируса.\r\nРанната диагноза е изключителна важна за , тъй като позволява на хората да започнат лечение с лекарства за СПИН и увеличава шансовете им за по-дълъг живот.\r\nПочти 37 милиона души по света имат , който причинява СПИН. Повечето случаи са в по-бедни региони като Африка, тъй като достъпът до тестове, превенция и лечение е силно ограничен, но епидемията също е много упорита в региони като Европа.\r\nВ новия доклад се отбелязва, че през последните 10 г. новозаболелите от  в  са се увеличи от 12 на всеки 100 000 души през 2007 г. до 18,2 на всеки 100 000 през 2016 г.\r\n", "date": "2017.11.28", "title": "Бум на заболелите от ХИВ в Европа"}
{"url": "http://www.novinite.bg/articles/153488/Arestuvaha-maj-za-planirane-na-teroristichno-napadenie", "text": "\r\n20-годишен мъж беше  в  по подозрения, че планирал терористично нападение в Мелбърн в новогодишната нощ, предаде бТВ.\r\nЗадържаният е австралийски гражданин от сомалийски произход и е бил наблюдаван от януари тази година, съобщи полицията. Ако бъде признат за виновен, той може да бъде осъден на доживотен затвор.\r\nОткакто повишиха нивото на терористична заплаха през септември 2014 г., австралийските власти са осуетили 13 атентата.\r\n\"Обвиненията срещу него са, че е планирал нападение и си е купил оръжие за тази цел. По наша информация той е възнамерявал да застреля възможно най-голям брой хора на Площада на федерацията в новогодишната нощ”, обясниха властите.\r\n", "date": "2017.11.28", "title": "Арестуваха мъж за планиране на терористично нападение"}
{"url": "http://www.novinite.bg/articles/153501/Spasiha-57-okovani-pakistanski-migranti", "text": "Турската полиция спаси 57 мигранти от Пакистан, които били държани оковани в мазе в Истанбул от трафиканти на хора, които се опитвали да ги накарат да платят за прехвърляне в Западна Европа, без да са ги транспортирали дотам, съобщиха местни медии. Трафикантите казали на мигрантите, че ще ги прехвърлят в Европа, ако им платят по 10 000 долара след като пристигнат, пише вестник Hurriyet, цитиран от БГНЕС. Някои от окованите мигранти са били измъчвани, допълва изданието. Полицията е задържала също трима трафиканти от Пакистан по подозрение, че са заблуждавали мигрантите какво се случва по време операцията в европейската част на града. Мигрантите се надявали да достигнат Западна Европа през Гърция или Италия и след прехвърлянето си трябвало да предоставят на трафикантите кодове за достъп до парите – цена на услугата, предаде БНТ.\r\nБандата от трафиканти обаче, съставена главно от пакистанци, поискала предварително сумата от 10 000 долара и казала на окованите в мазето мигранти да се обадят на близките си и да ги излъжат, че вече са в Европа, за да преведат парите.\r\n", "date": "2017.11.28", "title": "Спасиха 57 оковани пакистански мигранти"}
{"url": "http://www.novinite.bg/articles/153504/Rusiya-veche-si-ima-ubejishte-za-gejove", "text": "Никол е искал да стане жена и прекарал девет месеца затворен от родителите си, докато избяга и отиде в първото отворено в Русия убежище за хомосексуални и транссексуални.\"Когато пристигнах тук, не можех да стоя прав, мускулите ми бяха атрофирали. Борех се със себе си, с вътрешното си \"аз\", с външния си вид\", разказва Никол.Никол се представя с това женско име, но говори за себе си в мъжки род. Той взема женски хормони, а неотдавна му е направена операция за премахване на тестисите.Той е един от обитателите на първото убежище за млади ЛГБТ (лесбийки, гейове, бисексуални и транссексуални), отворено в Русия, където хомофобията често се изразява открито, особено след приемането през 2013 г. на закон, който наказва \"пропагандирането\" на хомосексуалността сред малолетни и непълнолетни.Центърът се намира в обезопасен комплекс в покрайнините на Москва и може да приеме до 14 души. Отворен е през април, за да приеме дошли от Чечения хомосексуални след разкритията на руския опозиционен всекидневник \"Новая газета\" за тормоза над гейовете в тази силно консервативна руска кавказка република, които предизвикаха възмущение в цял свят, пише Франс прес.От октомври обаче той приема \"всички страдащи ЛГБТ\", които са отхвърлени от семействата си или са загубили работата си или пък са били нападнати, обяснява директорката на управляващата центъра организация за подкрепа Московски център на ЛГБТ общността Олга Баранова.Идеята за убежището съществува отдавна, но набирането на средства за финансирането му става възможно благодарение на реакциите към положението на хомосексуалните в Чечения, добавя тя.Обитателите му идват от цяла Русия, а в случая на Никол от бившата съветска кавказка република Азербайджан.Никол разказва, че семейството му го е затворило в апартамента му, когато той решил да си пусне дълга коса, която днес носи на конска опашка, и да взема женски хормони. Спомня си за мислите за самоубийство, които са го навестявали през дългите месеци на едно канапе, когато не е можел да взема тези хормони.В крайна сметка родителите му го пускат да си върви и му помагат да си купи билет за Русия, но го предупреждават: ако някой ден се върне, ще го убият и ще се самоубият.Никол нервно изразява надежда, че ще може да се установи в Холандия. \"Трябва да претърпя още няколко операции, искам да си изградя нов живот и да получа нови документи за самоличност. Тук това не е възможно\", казва той.Друг обитател на убежището, Григорий Чибиров, идва от Владикавказ, Северна Осетия, в руската част на Кавказ.\"Тук се чувствам в безопасност, с хора като мен. Всички се държат приятелски и се подкрепяме взаимно, защото никой друг не го прави\", обяснява 22-годишният рус младеж с лакирани в синьо нокти.Напуснал е родното си място, защото родителите и братята му се срамували от сексуалната му ориентация. \"Не мога да живея там, понеже съм такъв\", казва той.Помни как е бил тормозен от най-ранна възраст. Семейството му го накарало да си обръсне главата, когато си изрусил косата. Уволняван е от няколко места и е наричан \"педал\" на улицата.Григорий се надява да се премести във Франция и да работи в модния бранш.Той не се надява страната му да стане по-толерантна. \"Може би след 50 или 100 години? Малко вероятно е да стане, докато Путин е на власт\", смята той, споменавайки закона за \"пропагандирането\" на хомосексуалността сред малолетни и непълнолетни, символ на мощното завръщане на \"традиционните ценности\", които властите насърчават през последните години.Почти никоя известна личност не афишира публично хомосексуалността си в Русия, а обществените прояви от рода на гей прайдовете системно се забраняват и разпръсват от полицията.Убежището позволява на обитателите си да престоят в него шест седмици, в стаи с по две или три легла. Получават храна, съвети и юридическа помощ.От един месец убежището е получило 37 молби от цяла Русия, включително Москва и Арктика, далеч повече от наличните места, съобщава директорката му.Центърът дава предимство на хора с реалистични планове за изхода на престоя си и се опитва да окаже помощ на останалите.Повечето обитатели са гейове, една четвърт са транссексуални и една пета са жени.31-годишна транссексуална обитателка Ника се надява да замине за Франция за хормонална терапия и операция.Младата жена, която също е от руския Кавказ, е била заплашвана от свои близки, но вече се чувства спокойна в убежището. \"Дава ни покрив и сигурност. Сдобих се с второ семейство\", казва тя.", "date": "2017.11.28", "title": "Русия вече си има убежище за гейове"}
{"url": "http://www.novinite.bg/articles/153484/Germanskoto-razuznavane-pritesneno-ot-uahabizma-v-Bosna", "text": "\r\nГерманската служба за външно разузнаване (БНД) все повече се концентрира върху Балканите и особено върху  и Херцеговина, пише \"Берлинер цайтунг\", цитиран от \"Дойче веле\".\r\nСпоред медиите държавите от Персийския залив увеличават влиянието си в Босна.\r\nРазузнавателната служба е обезпокоена от ислямистките тенденции в  и Херцеговина, отбелязва вестникът, позовавайки се на източници от разузнаването.\r\nИзглежда, че агенцията отделя особено внимание на Балканите.\r\nОт поколения мюсюлманското население в мултиетническа  се придържа към либералното тълкуване на исляма. Това също бе подсилвано от властите в светска бивша Югославия. Но религиозното разделение, довело до разпадането на федерацията в началото на 90-те г. на XX век, и влиянието на религията са нараснали оттогава.\r\nПо време на войната доброволци от различни държави от Близкия изток пътуваха до Балканите, за да подкрепят мюсюлманите в Босна. Много от тях са получили босненски паспорти след войната и набират младежи за религиозната борба.\r\nСпоред разпространената днес информация Саудитска Арабия и други държави от Персийския залив са инвестирали много пари за налагане на по-стриктна форма на исляма в босненското общество, предимно уахабизъм - ултраконсервативното реформаторско движение в сунитския ислям.\r\nРияд налива средства за изграждане на джамии, включително и за джамията \"Крал Фахд\" в Сараево - най-голямата джамия на Балканите, която е доминирана от уахабити.\r\nСтотици босненци са пътували до Близкия изток, за да се присъединят към джихадистки организации през последните години. Подобни случаи са регистрирани и в Косово и Албания.\r\nСпоред балкански медии ветерани от югославските войни са участвали във войната в Сирия като наемници.\r\nДруг проблем, според германския вестник, е, че страната е била част от така наречения \"Балкански коридор\" по време на бежанската криза през 2015 г.\r\nСпоред \"Берлинер цайтунг\" германското разузнаване си сътрудничи с балканските си колеги.\r\nПреди две седмици шефът на БНД Бруно Кал описа  и няколко бивши югославски републики като потенциално \"нестабилни държави\".\r\n", "date": "2017.11.28", "title": "Германското разузнаване притеснено от уахабизма в Босна"}
{"url": "http://www.novinite.bg/articles/153451/Temperaturite-ostavat-niski-no-snegat-spira", "text": "Днес на места в Западна и Централна България все още ще превалява сняг, в източните райони – дъжд. След обяд валежите в повечето места ще спрат, най-късно в североизточните райони. Вечерта от югозапад облачността ще започне да се разкъсва и намалява. Ще духа до умерен северозападен вятър. Температурите ще са почти без дневен ход, ще са предимно между минус 1° и 4°, малко по-високи по морския бряг.Под влияние на преминаващия циклон „Татяна“ атмосферното налягане в Източна България е значително по-ниско от средното за ноември, а след обяд в западните райони на страната ще започне бавно да се повишава.Над планините ще бъде облачно с отслабващи валежи от сняг. Вечерта валежите навсякъде ще спрат, най-късно в Стара планина. Ще духа умерен и временно силен вятър от север-северозапад и с него температурите още малко ще се понижат, на височина 1200 метра ще е около минус 2°, на 2000 метра – около минус 6°.Над Черноморието ще бъде облачно с валежи от дъжд главно в часовете преди обяд. След пладне валежите ще спрат, най-късно в северните райони, а вечерта от юг облачността ще намалее. Още сутринта вятърът ще се ориентира от запад-северозапад, ще е умерен и временно силен. Температурата на въздуха към 14 ч. ще е между 4° и 7° и до вечерта още ще се понижи. Температурата на морската вода е около 12°. Вълнението на морето ще е 2-3 бала, вечерта ще отслабне.", "date": "2017.11.28", "title": "Температурите остават ниски, но снегът спира"}
{"url": "http://www.novinite.bg/articles/153511/Pusnaha-svarzvaniya-s-IDIL-Ahmed-Musa-pod-parichna-garanciya", "text": "Пуснаха Ахмед Муса под парична гаранция. След три години в ареста, той излиза срещу 7500 лв. Решението е на Окръжния съд на Пазарджик, предаде БГНЕС.Ахмед Муса и още 13 негови сподвижници са подсъдими за проповядване на религиозна омраза. Преди двайсетина дни съдът в Пазарджик разсекрети специалните разузнавателни средства по делото.Ахмед Муса Ахмед беше задържан през ноември 2014 година по обвинение в разпространение на радикални ислямистки идеи. Всички останали обвиняеми по делото отдавна са освободени", "date": "2017.11.28", "title": "Пуснаха свързвания с ИДИЛ Ахмед Муса под парична гаранция"}
{"url": "http://www.novinite.bg/articles/153473/Skelet-na-mamut-na-15-hil-godini-shte-bade-prodaden-na-targ", "text": "Скелет на мамут на 15 000 години ще бъде продаден на търг във френския град Лион, предаде бТВ.Рядката находка е открита в Сибир и е оценявана между 450 000 и 490 000 евро.Сред потенциалните купувачи са музеи, фондации, частни колекционери или компании, които може да я използват като средство да реклама, отбелязва Ройтерс.През 2006 г. друг скелет на мамут беше продаден за 15 000 евро на винарна в южна Франция.Преди година френска аукционна къща продаде скелет на динозавър за над 1 млн. евро.", "date": "2017.11.28", "title": "Скелет на мамут на 15 хил. години ще бъде продаден на търг"}
{"url": "http://www.novinite.bg/articles/153490/Namushkaha-s-noj-germanski-kmet", "text": "Кметът на малък град в Германия, известен с либералната си политика към мигрантите, беше намушкан с нож при нападение, което според властите вероятно е било политически мотивирано, предадоха Ройтерс и Асошиейтед прес.Андреас Холщайн - кмет на Алтена и член на Християндемократическия съюз на канцлера Ангела Меркел, е бил приет в болница след нападението снощи, но по-късно е бил изписан.Местни медии съобщиха, че мъж, за когото се предполага, че е бил под влиянието на алкохол, е намушкал с нож кмета във врата, като е крещял критики срещу бежанската му политика.Премиерът на провинция Северен Рейн-Вестфалия, където се намира Алтена, Армин Лашет каза, че \"службите за сигурност смятат, че нападението е политически мотивирано\".Нападателят е бил арестуван, а прокуратурата е започнала разследване за опит за убийство.Меркел и други политици, заявиха, че са шокирани от нападението.\"Ужасена съм от нападението с нож срещу кмета Андреас Холщайн, но съм много облекчена, че той може вече да е отново със семейството си. Благодаря също така на тези, които са му помогнали\", заяви канцлер", "date": "2017.11.28", "title": "Намушкаха с нож германски кмет"}
{"url": "http://www.novinite.bg/articles/153475/Vsyako-balgarche-v-chujbina-tryaba-da-ima-dostap-do-uchilishte", "text": "При срещата си с българската общност в Кипър президентът Румен Радев, който е на официално посещение там, заяви, че е необходимо всяко българско дете в чужбина да има достъп до българско училище. Държавния глава оцени високо усилията на българите, благодарение на които са отворени десет български съботно-неделни училища в Кипър, извършват се богослужения на български език в местна църква, развива се българската журналистика и е създаден български театър, предаде БНТ.Румен Радев посочи още, че българската диаспора в Кипър се ползва с изключително доверие в страната. По думите му тя се интегрира толкова добре благодарение на позитивното си отношение към кипърската държава и граждани. Срещата със сънародниците се проведе в кметство Лакатамия, където по-рано държавният глава участва в церемония по откриването на улица, носеща името на Васил Левски. По време на дискусията с представителите на българската общност бяха обсъдени теми, свързани с подобряването на възможностите за образование и интеграция на българите в чужбина и защитата на правата им както от българските, така и от чуждестранните институции. Акценти в разговора бяха перспективите за кандидатстване на нашите сънародници в български университети, както и възможностите страната ни да подкрепя изкуството, науката и журналистиката, създавани от българи в чужбина.", "date": "2017.11.28", "title": "Всяко българче в чужбина тряба да има достъп до училище"}
{"url": "http://www.novinite.bg/articles/153508/Nad-3000-migranti-sa-zaginali-v-Sredizemno-more-ot-nachaloto-na-godinata", "text": "Повече от 3000 мигранти и бежанци са намерили смъртта си при опит да прекосят Средиземно море и да се доберат до европейските брегове, съобщи днес Международната организация по миграцията (МОМ), цитирана от Франс прес и БНТ.\r\n\"Този праг е надхвърлен вероятно миналия уикенд, когато  загинаха край бреговете на Либия\", каза на пресконференция в Женева говорителят на МОМ Джоел Милман.\r\nКъм момента загиналите, поели по един от трите известни маршрута в Средиземно море, са 3033, уточни той.\r\nМиналата година беше особено тежка в това отношение, тогава в Средиземно море изгубиха живота си или изчезнаха 5413  и бежанци, припомня ДПА.\r\n\"Казваме това от години и ще продължим да го правим: не е достатъчно да водим трагични статистики, трябва и да действаме\", заяви генералният директор на МОМ Уилям Лейси Суинг.\r\nПо данни на МОМ към неделя, 26 ноември, пристигналите в Европа от началото на годината през Средиземно море  са 163 979., като почти 75 процента от тях са стигнали до италианските брегове. За сравнение, за същия период на 2016 г. пристигналите  са били 348 600, посочва АФП\r\n", "date": "2017.11.28", "title": "Над 3000 мигранти са загинали в Средиземно море от началото на годината"}
{"url": "http://www.novinite.bg/articles/153496/Makron-Franciya-poveche-nyama-da-diktuva-na-afrikancite", "text": "\r\nПрезидентът на  Еманюел  показа, че ясно ще се разграничи от предшествениците си, заявявайки, че той е от поколение, което няма да казва на африканците какво да правят, информира Ройтерс.\r\n подчерта, че по-скоро ще насочи усилията си за сближаване между Африка и Европа.\r\n\"Аз съм от поколение, което не идва, за да каже на африканците какво да правят\", каза той по време на реч пред студенти в столицата на Буркина Фасо Уагадугу.\r\n\"Аз съм от поколение, за което победата на Нелсън Мандела е един от най-добрите политически спомени\", поясни френският лидер.\r\n е на тридневна визита в Западна Африка, която включва среща на върха ЕС-Африка в столицата на Кот д'Ивоар Ямусукро.\r\nНяма да застана до тези, които казват, че африканският континент е в криза и нищета. Ще бъда с тези, които вярват, че Африка е нито изгубен континент, нито се нуждае да бъде спасявана, заяви Макрон.\r\n", "date": "2017.11.28", "title": "Макрон: Франция повече няма да диктува на африканците"}
{"url": "http://www.novinite.bg/articles/153456/Fandakova-prizova-vsichki-hora-da-izlyazat-da-pochistyat-pred-domovete-si", "text": "„Основните булеварди в столицата са почистени. Градският транспорт се движи по обичайните си маршрути. Почистват се спирките, както и подходите към подлезите. Това е първата задача на почистващите фирми сутрин. Те се продължат работата си по основните квартални улици, както и по тротоарите, прилежащи към общински терени”, заяви столичният кмет Йорданка Фандъкова, предаде Нова телевизия.Тази нощ е бил отворен и кризисен център за бездомни хора. Общо 28 души са пренощували тази нощ там.„Шест аварийни екипа работиха цяла нощ по отстраняването на паднали от снега клони. В момента движението в града е спокойно. Но все още се почистват кварталите. Възложила съм да се влиза и в малките улички. Аварийните ни екипи са в готовност да отстраняват паднали клони и дървета. Сигнали могат да се подават на дежурните телефони на общината, както и на телефон 112. Засега няма информация за прекъснато електричество”, добави столичният кмет.Фандъкова призова всички хора да излязат да почистят пред домовете си и офисите си. И припомни, че докато трае снеговалежът, задачата на Столична община е да се осигурят трасетата на градския транспорт. ", "date": "2017.11.28", "title": "Фандъкова призова всички хора да излязат да почистят пред домовете си"}
{"url": "http://www.novinite.bg/articles/153491/Albaniya-sazdava-svoya-nacionalna-aviokompaniya", "text": "Еър Албания ще бъде името на новия национален авиопревозвач на Албания, който с помощта на Търкиш еърлайнс трябва да започне работа през 2018 г., предаде агенция МИА, предаде БНТ.Премиерът Еди Рама, който според някои медии бил включен лично във формирането на авиокомпанията, каза, че тя ще изпълнява полети от Тирана до Скопие, Подгорица, Прищина, Сараево и Загреб.Миналата седмица Рама е договорил в Турция подробностите за новия национален авиопревозвач. Той изрази благодарност на турския президент и на изпълнителния директор на Търкиш еърлайнс за \"скъпоценната помощ\".\"Близо сме до финализиране на проекта и се надявам скоро да започнат първите полети\", каза Рама, като обеща албанската авиокомпания да осигури същото качество на услугите като Търкиш еърлайнс.", "date": "2017.11.28", "title": "Албания създава своя национална авиокомпания"}
{"url": "http://www.novinite.bg/articles/153471/Promenyat-se-taksite-za-uslugite-na-Agenciya-Mitnici", "text": "Правителството прие промени в Тарифата за таксите, които се събират от Агенция \"Митници\" по чл. 12 от Закона за митниците. Промените целят актуализация на размера на таксите, събирани от Агенцията за допълнително предоставени услуги, изрично поискани от физически и юридически лица, който към момента не е съобразен с икономическите условия и с разходите на митническата администрация за предоставянето на услугите, предаде БНТ.\r\nНовият размер на таксите включва направените преки и непреки разходи, свързани с предоставянето на съответната услуга, и е в съответствие с приетата от МС Методика за определяне на разходоориентиран размер на таксите.\r\nСъщо така се отменят и изменят разпоредби, свързани с европейското и национално митническо законодателство и с Регламент (ЕС) №608/2013 относно защитата на правата върху интелектуалната собственост, осъществявана от митническите органи.\r\n", "date": "2017.11.28", "title": "Променят се таксите за услугите на Агенция \"Митници\""}
{"url": "http://www.novinite.bg/articles/153455/Pacientskite-organizacii-izlizat-na-protest", "text": "Пациентските организации излизат на протест. Поводът е решението - без мораториум за генерици догодина, забраната за иновативните лекарства остава, информира Нова телевизия.Това стана ясно след приемането на средствата за здраве на второ четене от парламентарната комисия по бюджет и финанси вчера. Пациентските организации също така са внесли писма до посланиците в България с искане на подкрепа. В официалното си становище от федерацията алармират, че промените в закона не само застрашават живота и здравето на хората с хронични заболявания в България, но и нарушават Конституцията.  ", "date": "2017.11.28", "title": "Пациентските организации излизат на протест"}
{"url": "http://www.novinite.bg/articles/153462/Slabo-zemetrsenie-kraj-Kresna", "text": "Земетресение с магнитуд 2,1 по скалата на Рихтер е регистрирано в Благоевградско, предаде Нова телевизия.Трусът е регистриран в 5:40 часа тази сутрин с епицентър на 6 км североизточно от Кресна, на 24 км югоизточно от Благоевград и на 97 км южно от София. Той е бил с дълбочина 13 км.Няма данни за материални щети. ", "date": "2017.11.28", "title": "Слабо земетрсение край Кресна"}
{"url": "http://www.novinite.bg/articles/153463/Gorya-hotel-vav-Varshec", "text": "Сигнал за горящи газови бутилки евакуира хотел във Вършец, съобщиха от пресцентъра на МВР.На място веднага са изпратени екипи на пожарната, предаде Нова телевизия.Пожарът е потушен и е започнало охлаждане на бутилките.По първоначални данни огънят е възникнал при прехвърляне на газ.Няма пострадали служители и гости на хотела.", "date": "2017.11.28", "title": "Горя хотел във Вършец"}
{"url": "http://www.novinite.bg/articles/153482/Plovdiv-e-naj-barzo-razvivashtata-se-oblast", "text": "\"Много е ясно защо някой области се развиват, а други не\", заяви главният икономист на ИПИ Десислава Николова на пресконференция \"Регионални профили: показатели за развитие 2017\". Тя изтъкна като основен фактор за развитие инвестициите.Николова даде за пример област Сливен, която тази година е най-бедната в България. Там много хора не използват интернет, което също се отразява на развитието.В част от бедните области има и лоша инфраструктура.Десислава Николова обясни, че винаги благосъстоянието в най-богатата област - София - е четири пъти по-голямо от това в най-бедната област, която тази година е Сливен.Явор Алексиев пък изтъкна навременните насоки, които данните за пазара на труда дават. Той обясни, че се наблюдава подем на броя на заетите лица в страната.\"Прави впечатлени диспропорцията на увеличаване на работните места. На областно ниво се вижда, че много области са достигнали рекордна заетост\", съобщи Алексиев и добави, че Пловдив е областта, която биха определили за най-бързо развиваща се.\"Само за Пловдив за последните 12 месеца работните места са повече от всички в северната част на страната. Говорим за експанзия на пазара на труда\", обясни икономистът.\"Браншови организации обърнаха внимание, че ще се наложи внос на работна ръка\", съгласи се Алексиев и даде миналогодишния успешен пример в сферата на туризма.След месец предстои увеличаването на минималната заплата до 510 лв. \"Колкото по-бавно пада безработицата, толкова по-бавно нараства заплатата в тези региони\", обясняват от ИПИ.Зорница Славова направи препратка към образованието. То заема голяма част от регионалните профили. Славова подчерта, че независимо, че в последните години много се акцентира за отпадането на децата от училище, данните сочат, че няма намаление на дяла на отпадналите деца от училище. Наблюденията на института сочат, че където населението е с по-ниско образование, обикновено има по-голям дял на отпаднали от образователната система. Това бил много по-показателен фактор отколкото етноса.Славова информира, че областите с най-добри резултати на матурите имат тенденция към повишаване. Най-много двойки на държавните изпити имало в Кърджали и в Ямбол.Причина за това били сгрешените стимули, финансирането според бройката, \"мъртвите души\" в училище. Липсата на стимули у родителите и учениците. Славова обясни, че има региони, в който нито родителите, нито техните деца смятат, че са задължени да ходят на училище и че това е нужно.", "date": "2017.11.28", "title": "Пловдив е най-бързо развиващата се област"}
{"url": "http://www.novinite.bg/articles/153472/Razpoznavat-li-balgarite-falshivite-novini", "text": "Разпознават ли българите фалшивите новини. Отговор на този въпрос търси изследване на „Алфа рисърч” и фондация „Конрад Аденауер”, предаде бТВ.На въпрос дали са срещали фалшива новина в медиите 70% от анкетираните са отговорили, че са попадали на такава през последната година.Това е голям процент и затова попитахме какво хората в България разбират под фалшива новина, обясни Боряна Димитрова от „Алфа рисърч”. Близо 45% отговарят, че това са компромати срещу известни хора, а 35%, че става въпрос за сензации за известни хора.Това означава, че хората свързват фалшивите новини с жълтото и сензационното, с онова което излиза в жълтите медии, а не в сериозните.Едва 16% посочват, че фалшивите новини са измисляне на несъществуващи събития.Сензациите изместват фокуса от реалните фалшиви новини и докато хората са съсредоточени върху сензациите, фалшивите новини могат спокойно да шестват из медиите, да се приемат за истина, коментира Боряна Димитрова. Нещо, което изглежда сериозно, фактологично и скучно, може да е много по-опасно от сензациите, уточни тя. На въпроса доколко медиите в България са независими над 41% посочват, че са по-скоро зависими, а 25% – напълно зависими. Само 10% твърдят, че медиите са независими.Доверието в медиите в страните от ЕС е пряко свързано с доверието в институциите и в качеството на демокрацията, коментира директорът на „Алфа рисърч”. Именно затова северните нации най-много вярват на големите медии в своите държави.От проучването прави впечатление, че най-трудно фалшивите новини различават най-младите, които се информират от „Фейсбук” и „Туитър”, където има един значителен обем от информация, която трудно може да се провери, каза Боряна Димитрова.Изследването показва и ниско доверие към информацията, която идва чрез посланията на политиците.По думите на Димитрова резултатът показва, че политиците са и автори, и жертви на собствената си дискредитация – занимават се повече с това, отколкото да информират за важните решения.", "date": "2017.11.28", "title": "Разпознават ли българите фалшивите новини?"}
{"url": "http://www.novinite.bg/articles/153466/Spirat-vodata-v-chasti-na-stolicata-na-29-noemvri", "text": "„Софийска вода” временно ще прекъсне водоснабдяването в някои части на столицата на 29 ноември 2017 г. (сряда).   Във връзка с подмяна на спирателни крановe на ул. „Търново“ в с. Иваняне, гр. Банкя, се налага спиране на водоподаването от 10:00 до 19:00 ч. на клиентите на „Софийска вода”, живеещи в района на ул. „Родопи“, ул. „Св. Св. Кирил и Методий“, ул. „Вардар“.   Във връзка с изпълнение на инвестиционен проект за реконструкция на уличен водопровод на ул. „Малка Брезовица“ във в.з. „Симеоново - Драгалевци“ III част, се налага спиране на водоподаването от 9:00 до 21:00 ч/ на клиентите на „Софийска вода”, живеещи в района на ул. „Витошки езера“ от ул. „Панорама“ до ул. „Бяла бреза“ ул. „Малка Брезовица“.   След възстановяване на водоснабдяването е възможно временно повишаване  мътността на водата. След реализацията на този инвестиционен проект клиентите на „Софийска вода” живеещи в района ще почувстват значително подобреното качество на предоставяните услуги.   Във връзка с прекъсване на сградно водопроводно отклонение на ул. „Дякон Стоил“ в с. Казичене кв. „Видните“ се налага спиране на водоподаването от 9:00 до 17:00 ч. на клиентите на „Софийска вода”, живеещи в района на кв. „Видните“.   Във връзка с прекъсване на сградно водопроводно отклонение кв. „Бояна“ се налага спиране на водоподаването от 10:00 до 22:00 ч. на клиентите на „Софийска вода”, живеещи в района на ул. „Белите брези“ от ул. „Поп Евстати Витошки“ до пл. „Сборище“, ул. „Поп Евстати Витошки“ от ул. „Каменно здание“ до ул. „Севастократор Калоян“, ул. \"Ралевица“ от ул. „Каменно здание“ до ул. „Елите“.   Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.   Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 121 21 или да следят за развитието на всички текущи теренни дейности в реално време чрез Виртуалния информационен център на дружеството - www.sofiyskavoda.bg/water_stops.aspx.   “Софийска вода” АД предварително се извинява на своите клиенти за причинените временни неудобства! Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2017.11.28", "title": "Спират водата в части на столицата на 29 ноември"}
{"url": "http://www.novinite.bg/articles/153495/Jena-se-hvarli-ot-terasata-v-stolicata", "text": "Мада жена е скочила от висок етаж на жилищен блок и е загинала на място, съобщиха от МВР.Сигналът за инцидента е подаден към 11:30 часа.На място са пристигнали екипи на Спешна помощ. Те обаче само са констатирали смъртта на жената.Тя е на видима възраст около 40 години.", "date": "2017.11.28", "title": "Жена се хвърли от терасата в столицата"}
{"url": "http://www.novinite.bg/articles/153486/Sadyat-makedonski-ministar", "text": "36 души, включително бившият македонски министър на вътрешните работи и директор на Бюрото за обществена сигурност Митко Чавков, ще бъдат съдени заради събитията в парламента на 27 април тази година. Причината - подозрения за \"терористично застрашаване на конституционния ред и сигурността\". Това предаде Македонската прокуратура за организирана престъпност и корупция, цитирана от агенция МИА и Нова телевизия.Тази сутрин по случая бяха извършени редица арести. Сред задържаните са бившият министър Чавков, депутатите Кръсто Муковски и Жаклина Стефановска, както и актьорът Владо Йовановски. Те са отведени да дадат показания в съда.Припомняме, че по време на безредиците в сградата на парламента на 27 април, когато за председател на парламента бе избран етническият албанец Талат Джафери, Чавков беше ръководил оперативния щаб на МВР. Според редови полицаи в продължение на два часа Чавков не е давал нареждания за действия на полицията, с което е поставил в опасност живота на нападнати депутати и журналисти.  ", "date": "2017.11.28", "title": "Съдят македонски министър"}
{"url": "http://www.novinite.bg/articles/153510/Sharl-Aznavur-pristigna-v-Sofiya", "text": "Легендарният артист Шарл Азнавур пристигна в България, предаде Нова телевизия.Кралят на френския шансон кацна на ВИП терминала на летище София, където бе посрещнат от посланика на Република Армения Армен Саргсян, както и от екипа на Продуцентска компания АРТ БГ, организатори на предстоящия му грандиозен концерт.Азнавур ще пее на 30 ноември в \"Арена Армеец\". За своя четиридневен престой у нас, между 28 ноември и 1 декември, певецът ще е придружен от най-близките си хора, между които сина му Никола Азнавур и неговата съпруга. ", "date": "2017.11.28", "title": "Шарл Азнавур пристигна в София"}
{"url": "http://www.novinite.bg/articles/153502/Ninova-ne-podpisa-doklada-za-promyana-na-Konstituciyata", "text": "Лидерът на БСП Корнелия Нинова ще върне папката на ГЕРБ без подпис и ще инициира лидерска среща с председателите на всички парламентарно представени партии, за да излязат с общо предложение за промяна в Конституцията. Това обяви тя на пресконференция в централата на партията. Нинова посочи, че предлагат срещата да бъде след приемането на бюджета за следващата година, предаде бТВ.„Папката на ГЕРБ ще върна без подпис, искаме лидерска среща, сериозен разговор, разширяване на обхвата на ревизията на прехода и да подпишем всички едно предложение”, заяви Корнелия Нинова.ГЕРБ събират подписи за промяна в Конституцията и има предложение към нас, ДПС събират подписи за промяна в Конституцията. ГЕРБ са отказали да подпишат предложението на ДПС, което е идентично с тяхното, ДПС не са подписали предложението на ГЕРБ. \"Обединени патриоти\" и \"Воля\" ги няма никакви по тази тема\", коментира НиноваЦелта е да потърсим съгласие за оценката на прехода, за ревизията му, да не бъде това еднократен акт и пиарска кампания, да не допуснем да излъжем очакванията на хората, че ще има възмездие и справедливост, а накрая да не се получи нищо, да намерим най-верните законодателни решения и всички да се подпишем под едно общо предложение, коментира Нинова.От левицата предлагат обемът на ревизията да бъде разширен с масовата приватизация, реституцията, концесиите, обществените поръчки и ролята на силовите групировки през годините на прехода.", "date": "2017.11.28", "title": "Нинова не подписа доклада за промяна на Конституцията"}
{"url": "http://www.novinite.bg/articles/153487/Borisov-vidya-sabotaj-v-izrovenite-paveta-na-Dondukov", "text": "\r\n\"Каква деградивна мисъл трябва да имаш - сега да седнем да мислим и да отидем да разровим нещо, да го направим така, че да уязвим на другия ден.\" Това е коментарът на премиера Бойко , с който започна днешното правителствено заседание. Поводът са видеозаписите, показващи умишлено разрушаване на новата пътна настилка на столичния булевард \"\", предаде БНТ.\r\n\"Представяте ли си каква наглост е това, каква политическа атака - да отидеш, да разровиш готова улица, само за да можеш на другия ден да снимаш и да организираш протести... Саботажи, конспиративна дейност, това е същността на оцеляването им над сто години\", казва  пред членовете на кабинета, макар и да не уточнява за кого точно говори.\r\nВ разговора се включва и столичният кмет Йорданка Фандъкова според която случаят с изровените павета е престъпление, а  допълва, че това е направено нарочно преди протеста в неделя.\r\nВ сценария за саботаж срещу правителството влизат и над 20 фалшиви сигнала за закъсали ТИР-ове след вчерашните снеговалежи. Това става ясно от стенограмата от днешното правителствено заседание.\r\nМинистърът на регионалното развитие и благоустройството Николай Нанков докладва за 20 фалшиви сигнала за закъсали автомобили и ТИР-ове.\"Пращаме екипи да помагат, да се отпуши движението, оказва се, че само ги разкарваме. Това не ни е създало трудности в почистването, защото, както всички виждат, беше създадена добра организация и нямаме затворени пътища... Но фалшивите сигнали, първо, че хабят ценен ресурс, отнема се време на екипите, мести се техника, която е нужна за критични участъци - демотивират се хората, които се занимават със снегопочистване\".\r\n", "date": "2017.11.28", "title": "Борисов видя саботаж в изровените павета на \"Дондуков\""}
{"url": "http://www.novinite.bg/articles/153477/NPO-predlaga-SASht-da-otriyat-postoyanna-voenna-baza-na-Balkanite", "text": "Според радиото съветът е предложил откриване на постоянна военна база на САЩ в Югоизточна Европа, \"историческо помирение\" със Сърбия и подновяване на репутацията на Вашингтон на истински медиатор, предаде БНТ.Вицепрезидентът на Атлантическия съвет Деймън Уилсън заяви пред радиото, че тази неправителствена организация на САЩ желае да насърчи исторически процес на помирение със Сърбия и да бъде истински медиатор за постигане на реален напредък на политическия фронт, когато стане въпрос за диалога между Белград и Прищина или при оказване на подкрепа на Гърция и Македония.Радиото коментира, че докато Сърбия балансира между ЕС и Русия, представител на Държавния департамент на САЩ наскоро посъветва Белград да не стои на два стола.Според Уилсън това е голям шанс за Сърбия при президента Вучич и при тази администрация на САЩ да се опитат да се помирят, пояснявайки, че от изборите и други източници електоратът в Сърбия разбира, че бъдещето е в Европа.Уилсън смята, че САЩ трябва да бъде част от процеса за организиране на пряк диалог между Белград и Прищина.Европейският съюз ще продължи да има ценна роля на медиатор, но американците не трябва да стоят настрана. Ние трябва да имаме роля и да помогнем диалогът да доведе до конструктивен край, подчерта той.По думите му САЩ се нуждаят от по-активна роля в региона, тъй като Вашингтон повече не е обвързан, а има риск от избухване на криза на Балканите.", "date": "2017.11.28", "title": "НПО предлага САЩ да отрият постоянна военна база на Балканите"}
{"url": "http://www.novinite.bg/articles/153461/Situaciyata-v-prohoda-Petrohan-se-normalizira", "text": "„Ситуацията в прохода „Петрохан” се нормализира”, съобщи Ивайло Спасов, директор на областното пътно управление в Монтана, предаде Нова телевизия.„Цяла нощ проходът е обработват, тази сутрин 6 машини работеха в „Петрохан”, а 25 машини – по пътищата на територията на цялата област Монтана. Всички настилки са обработени и годни за пътуване. Призивът ни към шофьорите е да тръгват подготвени на път – с подходящи гуми и достатъчно гориво и да бъдат отговорни на пътя”, каза още той.  ", "date": "2017.11.28", "title": "Ситуацията в прохода „Петрохан” се нормализира"}
{"url": "http://www.novinite.bg/articles/153469/266-katastrofi-v-Sofiya-s-parviya-snyag", "text": "Въпреки предупрежденията, първият сняг изненада шофьорите в страната. В рамките на изминалото денонощие на територията на София са възникнали 266 леки пътнотранспортни произшествия. За равносметка - за предишното денонощие броят на леките катастрофи в столицата е бил 91.Данните на МВР за пътната обстановка в страната сочат, че в столицата са станали и 2 тежки катастрофи. Няма информация за загинали хора, двама са ранени.В рамките на изминалото денонощие на територията на страната са възникнали общо 31 тежки произшествия. При инцидентите няма загинали. 32 души са пострадали. Отново за равносметка - за предишното денонощие броят на тежките катастрофи в страната е бил 10. В инцидентите е загинал един човек, а 13 са били ранени.От началото на месеца тежките катастрофи са 500, като при тях 60 души са загубили живота си, а 627 са били ранени. От началото на 2017 година на територията на страната са станали 6 259 произшествия, в които са загинали 606 души, а 7 874 са били ранени.Припомняме, днес е обявен код жълто и оранжево за опасно време за 24 области в страната. Пътните настилки са предимно мокри, а в районите със снеговалеж - заснежени или заледени и обработени.Дъжд вали в областите: Благоевград, Бургас, Варна, Видин, Добрич, Монтана, Силистра, Ст. Загора и Шумен и в районите на Леденика (обл. Враца), Каратепе (обл. Пазарджик) и Исперих (обл. Разград).Сняг вали в областите: Благоевград, Велико Търново, Видин, Враца, Кюстендил, Плевен, Разград, Русе, София, Търговище, Шумен, както и в проход Ришки (обл. Бургас), районите на Тетевен и Троян (обл. Ловеч), Сестримо и Костандово (обл. Пазарджик), на места в обл. Перник и по високите части в областите Монтана, Смолян и Ст. Загора.МВР алармира и че по високите части в област Смолян и в района на път II-35 Плевен-Ловеч видимостта е ограничено до 100 метра заради мъгла.", "date": "2017.11.28", "title": "266 катастрофи в София с първия сняг"}
{"url": "http://www.novinite.bg/articles/153459/MVR-Vse-oshte-po-patishtata-ima-koli-s-nepodhodyashti-za-zimata-gumi", "text": "„Все още по пътищата продължават да се движат моторни превозни средства, които не са оборудвани с гуми за движение при зимни условия или грайферът на гумите е по-малък от 4 милиметра”, заяви инспектор Петър Соколов от ГД „Национална полиция”, предаде Нова телевизия. „Основното, за което трябва да внимават водачите в София, е спазването на дистанция. Пътната настилка е почистена добре, но е влажна, а това води до удължен спирачен път”, коментира той.“Водачите трябва да бъдат много внимателни и при предприемането на маневри”, подчерта той.  „Шофьорите трябва да се движат внимателно по виадуктите, които са част от републиканската пътна мрежа, защото там има условия за заледявания”, обясни инспектор Соколов.През изминалото денонощие в страната са станали 31 тежки катастрофи. 32 души са ранени. За щастие, няма загинали на пътя в последните 24 часа, а сред ранените няма хора с опасност за живота. „Основно катастрофите са станали заради несъобразена скорост от страната на водачите и неправилни маневри по пътното платно”, обясни инспектор Соколов.  ", "date": "2017.11.28", "title": "МВР: Все още по пътищата има коли с неподходящи за зимата гуми"}
{"url": "http://www.novinite.bg/articles/153481/Snegat-zatrudnyava-trafika-v-Rodopite", "text": "Трафикът в Родопите е силно затруднен от падналия тази нощ сняг. По високите части на областта продължава да вали слаб сняг. Снежната покривка достигна 30 сантиметра. Пътищата в областта са проходими при зимни условия, предаде Нова телевизия.Заради огромно срутване на скална маса, тази сутрин беше затворен участък от пътя между Кричим и Михалково. Към 10.00 часа багери на \"Пътно управление\" успяха да разчистят едното платно и автомобилите се пропускат само през него. Заради снега, в понеделник вечерта на пътя между Девин и Кричим са се ударили пътнически автобус и лека кола. При инцидента е ранен леко един от пътниците в автобуса. Заради хлъзгавия път и скорост, несъобразена с пътните условия, лека кола е излязъл от пътя и е паднал в река Девинска. За щастие, водачът е успял да излезе невредим.  ", "date": "2017.11.28", "title": "Снегът затруднява трафика в Родопите"}
{"url": "http://www.novinite.bg/articles/153480/Blizo-2-mln-leva-razdade-pravitelstvoto", "text": "1 846 827 лв. раздаде кабинетът по време на редовното заседание на Министерски съвет, предаде бТВ.   Отпуснати бяха допълнителни 14 715 лв. за изплащане на стипендии по Програмата на мерките за закрила на деца с изявени дарби от държавни и общински училища през 2017 г. Средствата, които са планирани в централния бюджет, ще бъдат разпределени по бюджетите на МОН и на седем общини.   Освен това правителството одобри финансирането по реда на Закона за насърчаване на инвестициите на публична инфраструктура в община Габрово. От бюджета на Министерството на икономиката ще бъдат предоставени финансови средства в размер до 419 748,24 лв. с ДДС лв. за реконструкция на участък от ул. \"Индустриална\" и за продължение на улицата до терена, в който ще бъде построен завод за производство на туби.500 000 евро бяха отпуснати за Спешния доверителен фонд на ЕС за Африка. Средствата са доброволна вноска във фонда, създаден от Съюза за постигане на стабилност и справяне с първопричините за незаконната миграция и разселените лица в Африка. Те се осигуряват по линия на официалната помощ за развитие и хуманитарна помощ, които страната ни като член на ЕС следва да отделя от бюджета си.   През юли т.г. ротационният председател на Съвета на ЕС Естония направи допълнителен доброволен принос към Фонда в размер на 1 млн. евро, с което увеличи своя общ принос от 450 000 на 1,45 млн. евро. От учредяването на Доверителния фонд досега България е направила принос от 50 000 евро, което е идентично на съответните минимални приноси от Латвия, Литва и Словения.Отделно от това Министерски съвет реши 17 деца без право на наследствена пенсия от починал родител ще получат персонални пенсии в размер на 108,88 лв. месечно, реши правителството. Пенсиите са в размер на 90% от социалната пенсия за старост и ще се изплащат от 1 декември. С отпускането им ще бъдат подпомогнати 11 семейства, останали в затруднено финансово положение.", "date": "2017.11.28", "title": "Близо 2 млн. лева раздаде правителството"}
{"url": "http://www.novinite.bg/articles/153500/2-900-lv-dostigat-zaplatite-v-IT-sektora", "text": "Най-бързорастящият сектор в България продължава да е IT-секторът. По данните на Българската асоциация на софтуерни компании (БАСКОМ) и CBN - Pannoff, Stoytcheff & Co, през 2016 г. той е нараснал с 14% по приходи, като през тази година също се очаква двуцифрен ръст от 12%.Секторът е отговорен за 10% от целия износ на страната за 2016 г., а за последните пет години размерът на приходи - повече от два пъти 121.1% . През миналата година е премината границата от 1 млрд. евро приходи, а тази се очаква да достигне 2,298 млрд. лв.Технологичните компании увеличават дела си от икономиката. През 2011 г. приходите им като дял от БВП са 1.2%, тази година се очаква да достигнат 2.4%, а през 2020 г. ще достигнат 3% от икономиката. Очакванията на 90% от бизнеса са през 2018 г. да се отчете ръст и на приходите, и на заетите. 10% смятат, че ще остане без промяна.70% от запитаните очакват развитието на пазара на труда да окаже негативен ефект върху ръста. 25% са притеснени и от глобалната икономика и държавната политика у нас. През последните три години има и спад на растежа на приходите - от 18% през 2015 г., 14% през 2016 г. и 12% прогнозен за 2017 г.Забавянето се дължи основно на липсата на квалифицирани кадри. Проблемът се забелязва и в намалението на ръста на новите работни места. Докато през 2014 г. те са били 17% спрямо предходната, за настоящата година той е едва 8 процента.Секторът е лидер по размер на възнагражденията. Съотношението на средната работна заплата в сектора спрямо средната в страната се запазва на 3.8 пъти. По прогнозни данни през 2017 г. нетната месечна работна заплата доближава 2 900 лв., записвайки ръст от 9% спрямо предходната и общо 30% за последните четири години.70% от запитаните очакват развитието на пазара на труда да окаже негативен ефект върху ръста. 25% са притеснени и от глобалната икономика и държавната политика у нас. През последните три години има и спад на растежа на приходите - от 18% през 2015 г., 14% през 2016 г. и 12% прогнозен за 2017 г.Забавянето се дължи основно на липсата на квалифицирани кадри. Проблемът се забелязва и в намалението на ръста на новите работни места. Докато през 2014 г. те са били 17% спрямо предходната, за настоящата година той е едва 8 процента.Секторът е лидер по размер на възнагражденията. Съотношението на средната работна заплата в сектора спрямо средната в страната се запазва на 3.8 пъти. По прогнозни данни през 2017 г. нетната месечна работна заплата доближава 2 900 лв., записвайки ръст от 9% спрямо предходната и общо 30% за последните четири години.", "date": "2017.11.28", "title": "2 900 лв. достигат заплатите в IT-сектора"}
{"url": "http://www.novinite.bg/articles/153509/Lilyana-Pavlova-Napalno-sme-gotovi-za-predsedatelstvoto", "text": "Напълно сме готови за председателството на Съвета на ЕС и първите срещи от календара вече започнаха, една от които бе посещението на председателя на ЕП Антонио Таяни. Това каза пред журналисти в Пловдив министърът за българското председателство на Съвета на ЕС, предаде БНТ.\r\nТя е в града като лектор на Есенен колоквиум за дигитална сигурност и култура, културно-историческо наследство и дигитализация. Форумът се организира от Жени ГЕРБ и фондация \"Конрад Аденауер\".\r\nПавлова допълни, че тази седмица предстоят и първите срещи от календара - на Министерството на външните работи и на Министерството на образованието и науката. Готови сме напълно не само с организационно логистичната част, която е важна за предстоящите над 270 заседания, но и с приоритетите, политиките и досиетата, по които България ще работи, каза още Павлова.\r\nТя уточни, че до края на месеца ще бъдат довършени консултациите и анализите на това, което ще получим от Естония и през декември ще се приеме окончателният вариант на досиетата и приоритетите.\r\nПо думите на Лиляна Павлова основните приоритети са: Бъдещето на Европа и дебата за многогодишната финансова рамка; Западните Балкани, европейската им перспектива и свързаност; Сигурност и стабилност в Европа и Дегитална икономика. В резултат на това можем да кажем, че трите ключови думи на българското председателство са \"Единна, сигурна и цифрова Европа\", добави министърът.\r\n", "date": "2017.11.28", "title": "Лиляна Павлова: Напълно сме готови за председателството"}
{"url": "http://www.novinite.bg/articles/153479/S-blizo-9-se-uvelichava-broyat-na-patuvashtite-balgari-v-chujbina", "text": "Пътуванията на български граждани в чужбина през октомври 2017 г. са 439.0 хил., или с 8.7% над регистрираните през октомври 2016 година.Увеличение на пътуванията на български граждани в сравнение със същия месец на предходната година е отчетено към Австрия - с 32.5%, Сърбия - с 18.9%, Румъния - с 13.5%, бившата югославска република Македония - с 6.8%, Обединеното кралство - с 4.0%, Турция - с 1.8%, Гърция - с 0.2%, и други. Същевременно намаляват пътуванията към Франция - със 7.8%, Чешката република - с 4.2%, Германия - с 0.6%, и други.В сравнение с октомври 2016 г. e регистрирано увеличение при пътуванията по всички наблюдавани цели: със служебна цел - с 22.8%, с цел почивка и екскурзия - с 6.7%, и с други цели - с 1.9%. Най-голям относителен дял от общия брой пътувания на български граждани в чужбина през октомври 2017 г. формират пътуванията с други цели (гостуване, обучение, посещение на културни и спортни мероприятия) - 45.7%, следвани от пътуванията със служебна цел - 30.1%, и пътуванията с цел почивка и екскурзия - 24.2%.През октомври 2017 г. най-голям брой пътувания на български граждани са осъществени към: Гърция - 102.6 хил., Турция - 88.0 хил., Румъния - 33.0 хил., Сърбия - 31.8 хил., бившата югославска република Македония - 25.7 хил., Германия - 24.3 хил., Обединеното кралство - 15.6 хил., Австрия - 15.4 хил., Италия - 14.9 хил., и Испания - 11.0 хиляди.През октомври 2017 г. посещенията на чужденци в България са 712.6 хил., или с 5.0% повече в сравнение с октомври 2016 година. Регистрирано е увеличение при всички наблюдавани цели: със служебна цел - с 15.1%, с цел почивка и екскурзия - с 3.5%, и с други цели (вкл. гостувания и транзитни преминавания) - с 2.4%. Транзитните преминавания през страната са 25.1% (179.1 хил.) от всички посещения на чужденци в България.От общия брой чужденци, посетили България през октомври 2017 г., делът на гражданите от Европейския съюз е 56.1%, или с 3.1% повече в сравнение със същия месец на предходната година. Увеличават се посещенията на граждани от Нидерландия - с 62.5%, Франция - с 25.3%, Обединеното кралство - с 23.0%, Белгия - с 15.7%, Румъния - с 4.7%, Австрия - с 3.2%, и други. Същевременно намаляват посещенията на граждани от Полша - с 12.6%, Италия - с 8.2%, Германия - с 1.7%, Гърция - с 1.4%, и други.Увеличават се и посещенията на граждани от групата \"Други европейски страни\"- с 5.8%, като най-голям е ръстът на посещенията на граждани от Сърбия - с 10.0%. През октомври 2017 г. преобладава делът на посещенията с други цели - 45.6%, следвани от посещенията с цел почивка и екскурзия - 35.2%, и със служебна цел - 19.2%.Най-много посещения в България през октомври 2017 г. са реализирали гражданите от: Румъния - 140.9 хил., Турция - 106.6 хил., Гърция - 97.2 хил., бившата югославска република Македония - 54.6 хил., Сърбия - 43.1 хил., Германия - 40.5 хил., Украйна - 19.7 хил., Полша - 18.7 хил., Обединеното кралство - 18.2 хил., и Италия - 14.4 хиляди.", "date": "2017.11.28", "title": "С близо 9% се увеличава броят на пътуващите българи в чужбина"}
{"url": "http://www.novinite.bg/articles/153476/28-dushi-sa-prenoshtuvali-v-krizisniya-centar", "text": "Общо 28 души са нощували в Кризисния щаб за бездомни хора в кв. „Захарна фабрика”. Това каза кметът на Столична община Йорданка Фандъкова, цитирана от „Фокус”.„През студените зимни вечери, когато гражданите видят такива хора на улицата, да сигнализират на тел. 112, за да бъда изпратени екипи”, посочи Фандъкова. Тя припомни, че кризисният център се намира в кв. „Захарна фабрика” бл.51-А. Той разполага с 80 места. На хората, останали без дом, се предоставя подслон, храна и консултации със социален работник.Тази вечер се очакват още повече посетители, заяви Минка Йовчева, директор на дирекция „Социални дейности“ към Столична община. Тя съобщи, че на 1 декември се очаква да отвори и вторият филиал на центъра, така че няма да има хора, останали на улицата в най-студените дни. „Във филиала, който в момента работи, капацитетът е 80 места, а в другия център са 90, така че общо 170 места. До сега не е имало момент, в който да не можем да отговорим на нуждата на хората от подслон. Капацитетът не е бил запълван, но имаме възможност да реагираме и с допълнителни места. В броя на дните на престой няма ограничение – когато не е много студено, хората постъпват в 18 ч. и на следващия ден в 10 ч. освобождават центъра“, обясни Минка Йовчева.Тя допълни, че кризисният център помага на хората и да намерят работа и апелира работодателите при нужда от работна ръка, в повечето случаи неквалифицирана, да се обръщат към социалните работници в кризисния център.", "date": "2017.11.28", "title": "28 души са пренощували в кризисния център"}
{"url": "http://www.novinite.bg/articles/153465/Svlachishte-zatrudnyava-dvijenieto-po-patya-Krichim-Devin", "text": "Земна и скална маса са се свлекли на пътното платно на около километър след Кричим в посока Девин, предаде БНТ.Сигналът е получен тази сутрин към 4.30 часа. Предприети са действия по разчистване на пътя. До приключване на работата се пропускат само леки автомобили, съобщиха от МВР. На място са полицейски служители, които отклоняват движението по обходни маршрути през Асеновград и Батак.", "date": "2017.11.28", "title": "Свлачище затруднява движението по пътя Кричим - Девин"}
{"url": "http://www.novinite.bg/articles/153494/Za-balgarite-korupciyata-e-osnovniyat-problem-v-stranata", "text": "„В очите на българите корупцията е основният проблем в страната. Който и да повдигне този въпрос, ще среща подкрепа”. Това става ясно от анализа на данните от експресния телефонен сондаж на „Галъп интернешънъл“.„Срастването на власт и корупция е основният проблем на обществото ни. Всяко едно политическо събитие напоследък кара българите да усещат този проблем. Сънародниците ни широко споделят обвиненията в корупция към политическия елит и радушно възприемат всякакви намерения за ревизия”, коментират от „Галъп”.61% от хората се съгласяват с обвиненията на БСП към ГЕРБ за сериозна корупция. 28% не са съгласни, а 11% се колебаят. Тази обвинения се споделят от привържениците и на различните други политически формации. По същия начин се подкрепя и искането на ГЕРБ за разследване на приватизацията - 80% го одобряват. 59% от българите вярват на твърденията на Елена Йончева за сериозни нарушения при строителството на оградата по границата, 17% не вярват, а 24% се затрудняват да отговорят.Експресният сондаж на „Галъп интернешънъл“  е проведен между 20 и 22 ноември чрез телефонно интервю сред 802 пълнолетни българи по панелна методика, която осигурява представителност на данните за пълнолетното население в страната. Абсолютна максимална грешка ± 3.5 при 50% дялове, 1% от извадката отговаря на около 55 хил. души. Сондажът е независим от външно финансиране.", "date": "2017.11.28", "title": "За българите корупцията е основният проблем в страната"}
{"url": "http://www.novinite.bg/articles/153468/Magistralata-Ruse-Veliko-Tarnovo-gotova-do-2022-g", "text": "Магистралата \"Русе - Велико Търново\" може да е готова до 2021 - 2022 година. Дончо Атанасов, член на Управителния съвет на Агенция \"Пътна инфраструктура\", заяви пред БНТ, че срокът до 2021 - 2022 година е напълно изпълним срок за изграждането на инфраструктурния проект.Според Атанасов за сега се очаква да излезе оценката за въздействието на околната среда (ОВОС) на проекта. По думите му се очаква цената за изграждането на магистралата да бъде около 2 млрд. лв. Атанасов посочи и че се надява средствата да бъдат събрани в въвеждането на ТОЛ системата за таксуване на тежкотоварните автомобили.Изграждането на магистралата от Русе до Велико Търново е обвързано и с изграждането на три нови моста над река Дунав. За това вече е подписано междуправителствено споразумение между България и Румъния. Според Атанасов най-наложително е да се изгради втори мост над Дунав до Русе. Останалите два моста са предвидени за градовете Гюргево и Силистра.Относно условията в страната след обилния снеговалеж в повечето области Атанасов подчерта, че водачите трябва да бъдат внимателни и всички коли да бъдат оборудвани със зимни гуми. По думите му почистването на пътната мрежа от сняг е задоволително и засега няма основания за налагане на санкции на снегопочистващите фирми.Стана ясно още, че АПИ и Институтът по пътища и мостове изготвят подробен анализ на опасните пътни участъци в страната. Според Атанасов обаче големият брой на инциденти на пътя се дължи не е само обществен, но и институционален проблем. Той добави, че в опасни участъци като този до Ловеч, край село Микре, където скоро имаше тежка катастрофа  основният проблем е нарушаването на Закона за движение по пътищата. Решението на проблема е изграждането на магистрала.Атанасов обяви и че в АПИ ежедневно се подават между 15 и 20 фалшиви сигнала за закъсали автомобили. В тези случаи агенцията е длъжна да реагира мигновено, което затруднява дейността ѝ, защото сигналите идват от различни места на територията на страната.", "date": "2017.11.28", "title": "Магистралата Русе - Велико Търново готова до 2022 г."}
{"url": "http://www.novinite.bg/articles/153505/Nad-1-mln-leva-za-kompensacii-ot-klimatichni-bedstviya", "text": "Финансов ресурс от 1 044 775 млн. лева е осигурен за компенсиране на щети, причинени от неблагоприятни климатични събития, които могат да бъдат приравнени на природни бедствия, настъпили през 2017 г. Решението е взето на заседание на Фонд \"Земеделие\", съобщиха от пресцентъра на фонда.За доплащане по схемата Помощ за компенсиране на щетите по земеделските култури, причинени от неблагоприятни климатични събития, които могат да бъдат приравнени на природни бедствия, настъпили през 2017 г., е отпуснат допълнителен финансов ресурс за 2017 г. в размер на 700 000 лв. На подпомагане подлежат земеделски стопани, които са подали заявление за подпомагане по схемата за държавна помощ в периода от 23 октомври до 10 ноември 2017 г., определени в указанията, утвърдени от УС на ДФ \"Земеделие\". Средствата се предоставят от бюджета на ДФ \"Земеделие\".За финансова подкрепа на земеделски стопани с унищожени животни в област Бургас, заради наводнението през октомври т. г., се отпускат - 46 000 лв. Средствата ще бъдат изплатени по линия на минимална помощ de minimis.За отпускане на индивидуална държавна помощ на оранжерия за компенсиране на пропуснати доходи поради падналата градушка са предвидени 298 775 лв.", "date": "2017.11.28", "title": "Над 1 млн. лева за компенсации от климатични бедствия"}
{"url": "http://www.novinite.bg/articles/153497/10-rast-v-rannite-zapisvaniya-na-Pamporovo", "text": "Като особено привлекателна се очертава този сезон дестинацията Пампорово-Мечи чал. Това се вижда по записванията. Отчита се с около 10% ръст на ранните записвания. Почти е запълнен хотелският капацитет за 8-ми декември, за Коледа и Нова година. Тези хотели, които през лятото не са работили, са приключили с ремонтните дейности, ресторантите - също. Това съобщи кметът на Чепеларе Славка Чакърова след срещата си с хотелиери и ресторантьори от региона Тя отбеляза, че дискусиите в този формат са много ползотворни и желани. По думите на Чакърова  и Чепеларе започват да си възвръщат доверието на туристите и да бъдат като в миналото целогодишни дестинации. „През лятото почти всички хотели работиха и нямаше време да \"отпочинат\" за зимния сезон. Всички туристически обекти са готови за предстоящия зимен сезон. Снегът заваля и навън е една красива зимна приказка“, отбеляза кметът. Желанието на бранша, посочи Чакърова, е повечето атракции да се предлагат и през лятото. „Факт е, че това лято имаше страшно много туристи. Лифтовете целогодишно работят. Има много забележителности в околността - музеи, пещери, крепости, планетариум, обсерватория. Туристът иска обаче да опита и невероятната родопска кухня. В тази насока предстоят още разговори“, добави Славка Чакърова.За предстоящия сезон \"\" АД предлагат нов продукт - семейна лифт карта с отстъпка между 7 и 12% за двете ски зони. Запазва се цената на лифт картата - 55 лв. на ден. Тя също важи за двете ски зони. Лифт картата само за Мечи чал е 39 лв. за възрастен. „Лично мен много ме зарадва, че хотелиерите повдигнаха темата за това сдружение, което преди години е било създадено, но е преустановило дейност (Сдружението на хотелиери, ресторантьори и търговци“ с управител Съби Маданков – б.а). На  има много нови хотели с много добри и постоянни клиенти. Идеята на всички тях е да се обединят и да предлагат обща услуга за курорта. А когато стопанинът на една къща вижда, че неговите обитатели искат да работят заедно, той е щастлив, защото заедно се постигат по-добри резултати. Неслучайно след обединението на  и Мечи чал се постигна невероятен ефект. Интересът към нашия регион все повече се увеличава“, подчерта градоначалникът. Чакърова обясни, че е изтекъл договорът за зимното поддържане. Общината е финализирала новата процедура по избор на изпълнител и е пред подписване на договор. „В подготовката на новата поръчка заложихме по-високи изисквания. Заложихме условие комплексът да се почиства с препарати, а не да се опесъчава, защото се стремим да постигнем не само високо национално, но европейско и световно ниво. Знаете, през 2019 г.  ще бъде домакин на интер ски конгреса. Това е събитие, което се провежда през 4 години и на него се събират ски учители от цял свят. Искам да почистваме курорта качествено и мисля, че го показахме през последните две години. Надявам се занапред да бъде още по-успешно, защото фирмата, с която всеки момент ще подпишем договора, удовлетворява изискванията ни за нова техника, за ротори, бобкат. Знаете, пространствата в курорта са малки, уличките са тесни и затова сме заложили специфични условия“, отбеляза тя.\r\n\r\n", "date": "2017.11.28", "title": "10% ръст в ранните записвания на Пампорово"}
