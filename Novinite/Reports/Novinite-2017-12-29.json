{"url": "http://www.novinite.bg/articles/154962/BNB-puska-dve-novi-moneti-za-evropredsedatelstvoto", "text": "БНБ пуска две монети по случай българското председателство на Европейския съюз  - една възпоменателна и една обменна. Обменната е с номинал 2 лева и влиза в обращение от 2 януари.Старата банкнота от 2 лева и монетата със същия номинал, която и сега ползваме, остават в обращение, подчерта подуправителят на БНБ Калин Христов.Тези две монети ще се разпространяват само на касите на БНБ и в \"Дружество за касови услуги\" в София, Бургас, Варна, Плевен, Пловдив.На обратната страна на обменната монета е изобразено логото на българското председателство. Възпоменателната монета е сребърна, с частично позлатяване. Тя ще е с номинал от 10 лева и ще се продава по 66 лева, но само по един брой, за да няма спекула.  ", "date": "2017.12.29", "title": "БНБ пуска две нови монети за европредседателството"}
{"url": "http://www.novinite.bg/articles/154956/Naj-malko-12-zaginaha-pri-pojar-v-Nyu-Jork", "text": "Най-малко 12 души загинаха, а четирима са тежко ранени след  в жилищна сграда в нюйоркския квартал Бронкс. Причинте за а се изясняват.Пожарът лумва на първия етаж на тухлена сграда около 19 часа местно време. В пеeтажното здание, строено преди 100 години, има 20 апартамента. На място пристигат няколко ни коли. Повече от 160 никари се борят с пламъците няколко часа. По думите на очевидци, огънят се е разпространил много бързо.Причините за огъня ще се изясняват. Сред жертвите има дете на една година, а най-възрастният загинал е на 50. От сградата са изведени невредими 12 души. Кметът на  - Бил Де Блазио обяви, че останалите обитатели на обгорялата сграда ще бъдат настанени в намиращото се наблизо училище. В града в момента е необичайно студено, заради арктическия студ нахлул в САЩ през последните няколко дни. Де Блазио определи а като най-зловещата трагедия от 25 години насам.По-рано този месец при  в Бруклин загинаха майка и трите й деца.", "date": "2017.12.29", "title": "Най-малко 12 загинаха при пожар в Ню Йорк"}
{"url": "http://www.novinite.bg/articles/154965/Vav-Franciya-spryaha-igralen-film-za-Bataklan", "text": "Френската държавна телевизия Франс 2 отложи излъчването на романтичен филм със сюжет, свързан с терористичното нападение в концертната зала Батаклан на 13 ноември 2015-та година.\"Тази нощ\" разказва любовна история между жена, живееща до залата и минувач, с когото заедно помагат на бягащите от терористите хора. Проектът обаче скандализира оцелели и близки на пострадилите. Онлайн петиция, започната от вдовица на загинал в залата, е събрала вече над 38 хиляди подписа. В нея се казва, че такъв проект толкова скоро след насилието шокира засегнатите и че те имат нужда от тишина и уважение. Телевизията ще решава съдбата на филма след консултации с всички организации на оцелелите.", "date": "2017.12.29", "title": "Във Франция спряха игрален филм за Батаклан"}
{"url": "http://www.novinite.bg/articles/154954/Kakvo-shte-bade-vremeto-prez-yanuari", "text": "Сняг за Коледа нямаше, няма да има и за Нова година. Единствено в планините днес ще вали сняг. А новогодишната нощ ще бъде ясна, без валежи, няма да бъде много студено, дори вятърът ще отслабне.Дъжд превалява на повече места в Източна България, където и времето е по-облачно.На запад слънцето успява да се покаже.Вятърът днес сменя посоката си и ще стане северозападен, коеот означава, че ще захладнява слабо.Днешните максимални температури ще са по-ниски от вчерашните - между от 9 до 14 градуса. За София - 7 градуса, а около морето - 11-12.Максимални температурие в курортите ни - на Алеко - 3 градуса, Боровец - 2, Банско - 5, Пампорово - 2 градуса.Тази нощ валежите спират.Утре слънцето ще се покаже, но ще е ветровито и още малко по-хладно.В неделя, последния ден от тази година, времето остава ветровите, но температурите ще се покачват. Няма да вали. В новогодишната нощ ще е ясно, с положителни температури - между 1 и 7 градуса. Новата година ще започне със слънчево време, във вторник има вероятност за валежи от дъждНа първи януари времето ще бъде по-скоро пролетно - слънчево с температури през деня над 10 градуса.Сняг можем да очакваме към 4-5 януари, кскто и в периода от 10-и до 15-и януари. Тогава и температурите ще са по-ниски.След това отново ще се затопля.Най-ниските очаквани темпертаури през януари са към -13 градуса в сутрешните часове, а най-високите - до +15. ", "date": "2017.12.29", "title": "Какво ще бъде времето през януари"}
{"url": "http://www.novinite.bg/articles/154950/Na-1-yanuari-2018-g-planetata-shte-nabroyava-7444-miliarda-jiteli", "text": "Числеността на населението на планетата към 1 януари 2018 година ще достигне 7 444 443 881 души, прогнозират американски специалисти от Бюрото за преброяване на населението, цитирани от ТАСС.Отбелязва се, че в сравнение с 1 януари 2016 година, населението на Земята се е увеличило със 78,5 милиона души. Регистриран е прираст от 1,07 процента.Очаква се през януари догодина всяка секунда да се появяват на бял свят по 4,3 бебета и да умират по 1,8 души. Според разчети на Бюрото през 2050 година населението на Земята ще достигне 9 милиарда.За сравнение, в началото на ХI век нашата планета е била обитавана от 310 милиона души, а през 1900 г. - от 1,6 милиарда. Границата на 6-те милиарда беше достигната през 1999 година. През 2011 година на Земята вече са живели 7 милиарда души.", "date": "2017.12.29", "title": "На 1 януари 2018 г. планетата ще наброява 7,444 милиарда жители"}
{"url": "http://www.novinite.bg/articles/154966/Kak-shte-se-bori-Sofiya-s-mrasniya-vazduh-ot-dogodina", "text": "Подобряване качеството на въздуха в София е приоритетът на местната власт за догодина. По-екологичен транспорт и намаляване на вредните емисии от битовото отопление са сред мерките, които общината си поставя за реализация през 2018-а година. Това стана ясно от годишната среща на кмета на града Йорданка Фандъкова с журналисти. Според нея правилната формула за по-чист въздух е съвместни усилия между властта и гражданите. Още при представянето на бюджета за догодина кметът на София Йорданка Фандъкова посочи, че основните усилия ще бъдат насочени към подобряване на качеството на въздуха в града. През коледните празници, въпреки по-малкото хора, които останаха в столицата, бяха отчетени отново превишения на фини прахови частици в някои райони. „Това не е мярка, която просто някой може да вземе и да се реши проблемът. Това са навици, начин на придвижване, на отопление. Разбира се, че ние не можем да забраним на хората да се отопляват с дърва или въглища, но държавата може да наложи така стандартите, че когато се купуват, да се купуват с ниско съдържание на пепел въглищата, да се купуват по-екологични дърва, а пък в същото време да се стимулират хората да подменят своите горивни системи“, посочи кметът. „По отношение на замърсяването от транспорта - изпълнявахме и ще продължим да изпълняваме проекти за подобряване на градския транспорт. В същото време обаче искаме да наблегнем на контрола на автомобилите и точно заради това подкрепихме усилията на държавата в лицето на Пътна полиция със закупуване на 7 газ анализатора. Те вече са доставени и предадени на КАТ. Буквално първите дни след Нова година ще може да бъдат пуснати в експлоатация, като целта е да не се допускат автомобили, които не отговарят на екологичните изисквания по закон и за да могат да се контролират по улиците“, допълни Фандъкова.", "date": "2017.12.29", "title": "Как ще се бори София с мръсния въздух от догодина"}
{"url": "http://www.novinite.bg/articles/154943/Ekozashtitnici-otnovo-na-protest-zaradi-Bansko", "text": "Нов протест е планиран за тази вечер, след като правителството официално даде зелена светлина пред втория кабинков лифт в Банско.Оспорващите решението на кабинета протестираха и вчера по столичните улици, те се заканват да са на улицата и по време на европредседателството, което започва от Нова година. Екоактивистите готвят голям протест на 4 януари в София. Екозащитниците планират да обжалват решението за промяна на плана за управление на Национален парк „Пирин“, както и иницииране на наказателни процедури в Европейската комисия.", "date": "2017.12.29", "title": "Екозащитници отново на протест заради Банско"}
{"url": "http://www.novinite.bg/articles/154948/Ombudsmanat-shte-pomaga-na-deca-s-edin-roditel", "text": "Омбудсманът Мая Манолова започва кампания за закрила на правата на децата, останали с един родител.Поводът за това е писмо до Дядо Коледа на вдовица, която е майка на три деца, съобщава БНР. Златина Хаджипанайотова се обръща към омбудсмана с молба да бъдат подкрепени усилията за осигуряване на постоянна персонална помощ за деца, останали с един родител.Днес ще се състои среща с представители на Министерство на труда и социалната политика, Агенцията за социално подпомагане, Националния осигурителен институт и други институции, както и неправителствени организации.Ние ще обсъдим не просто необходимостта от промени в получаването на наследствени пенсии за деца, които са сираци, но изобщо как се защитават в България правата на децата, чиито един родител е починал и се отглеждат само от другия, заяви Манолова в интервю за БНР.", "date": "2017.12.29", "title": "Омбудсманът ще помага на деца с един родител"}
{"url": "http://www.novinite.bg/articles/154944/Pojar-v-Mumbaj-vze-jertvi", "text": "Шестнайсет души загинаха и над 30 бяха ранени при пожар в ресторант в търговския център \"Камала Милз\" в индийската финансова столица Мумбай, съобщи ТАСС, като се позовава на полицията на щата Махаращра.По първоначални данни ът бил причинен от , съобщи телевизия Ен Ди Ти Ви. Според нея някои ресторанти и магазини, разположени в комплекса, не са спазвали мерките за безопасност.В потушаването на огъня, продължило над пет часа, участвали осем ни машини.", "date": "2017.12.29", "title": "Пожар в Мумбай взе жертви"}
{"url": "http://www.novinite.bg/articles/154957/Pazardjik-shte-obyavi-chastichno-bedstveno-polojenie", "text": "Община Пазарджик ще обяви частично бедствено положение, което ще се отнася само за Регионалното депо за битови отпадъци, съобщи кметът на града Тодор Попов. По този повод е свикано заседание на Комисията за защита при бедствия, която ще излезе с официално решение.Бедственото положение ще бъде за 7 дни, считано от утре. Целта е да обхване и 5 януари, когато изтича срокът за обжалване на резултатите от конкурса за избор на оператор на депото. Именно това е пречката, заради която 9 общини в региона са в патовата ситуация да не знаят къде ще изхвърлят отпадъци след 1 януари, когато с министерско решение локалните им сметища ще бъдат закрити.Градоначалникът обясни, че ако не се прибегне до тази мярка, се очаква огромна криза с боклука. Той допълни, че ако отхвърленият кандидат-оператор все пак обжалва, ще се използват всички възможности за удължаване на бедственото положение, за да може междувременно депото да се ползва по предназначение. Има вариант самата Пазарджишка община временно да поеме функциите на оператор.Попов припомни още, че при новите изисквания има специален ред за сертифициране на камионите, превозващи боклука. Ако той не бъде спазен, общините рискуват да бъдат връщани превозните средства, а те няма къде другаде да бъдат разтоварвани след закриване на общинските сметища. ", "date": "2017.12.29", "title": "Пазарджик ще обяви частично бедствено положение"}
{"url": "http://www.novinite.bg/articles/154958/Zasileni-merki-za-sigurnost-v-novogodishnata-nosht", "text": "Специални мерки за сигурност се подготвят за новогодишната нощ. Само на площад \"Батенберг\" в столицата се очаква 20 хиляди да изпратят последната минута на 2017-а.Сцената, която и в момента се изгражда, е под 24-часова охрана от вчера.МВР отказа да съобщи колко точно униформени ще ни пазят в новогодишната нощ. Ще има десетина екипи от по двама души, въоръжени с автомати, без маски на лицата. Те ще пазят реда в различни точки в София.Ще има два реда тежка техника в района на площад „Батенберг”. Ще бъдат изградени общо осем КПП-та, които ще пропускат гражданите към площада. Хората не трябва да носят в себе си чадъри, стъклени бутилки и остри предмети, пиротехника и пистолети.Метрото ще работи през цялата нощ. Влакове ще има в диапазон между 20 до 40 минути. Полицейски екипи ще пазят и там.Полицаи ще има и пред всички търговски центрове в столицата. ", "date": "2017.12.29", "title": "Засилени мерки за сигурност в новогодишната нощ"}
{"url": "http://www.novinite.bg/articles/154961/Vazrastna-jena-postrada-sled-kato-ya-blasna-avtobus", "text": "Възрастна жена е в болница след пътен инцидент, съобщиха от полицията. Сигналът е получен около 12:45 часа – на кръстовището между бул. “Съединение” и ул. “Недялка Шилева” в Пловдив автобус от градския транспорт предприел ляв завой, отнел предимството и блъснал пресичаща на пешеходна пътека 86-годишна пенсионерка. Пострадалата е оставена под лекарско наблюдение. Шофьорът на моторното превозно средство е тестван с дрегер за алкохол, резултатът е отрицателен. Катастрофата е отработена по административен ред от служители на сектор “Пътна полиция”. ", "date": "2017.12.29", "title": "Възрастна жена пострада, след като я блъсна автобус"}
{"url": "http://www.novinite.bg/articles/154955/Vazstanovena-e-rabotata-na-Stolichnata-zdravna-kasa", "text": "Повредата, довела до прекъсване на достъпа на Столичната здравноосигурителна каса до общите информационни ресурси на Националната здравноосигурителна каса, е отстранена, съобщиха от пресцентъра на НЗОК.От тази сутрин (29. декември 2017 г.) гишетата за прием на граждани в сградата на ул. „Енос“ №10, вх.Б, както и в офисите, работят нормално.Причината за прекъсване на оптичната връзка е възникнал пожар в колектор на бул. „България“ в столицата, през който минават силови и комуникационни кабели.", "date": "2017.12.29", "title": "Възстановена е работата на Столичната здравна каса"}
{"url": "http://www.novinite.bg/articles/154945/Ekoministarat-Vse-oshte-nyama-investicionno-namerenie-za-Pirin", "text": "„В момента няма конкретно инвестиционно намерение за изграждане на спортно съоръжение в природен парк „Пирин”, съобщи пред NOVA министърът на околната среда и водите Нено Димов.В четвъртък правителството даде зелена светлина за изграждането на втори лифт над Банско. Според решението на кабинета, при наличието на конкретно инвестиционно намерение за изграждане на спортни съоръжения, трябва бързо да се премине през всички екологични процедури. „При наличието на инвестиционно намерение, трябва да може бързо да бъдат преминати всички процедури съгласно екологичното законодателство”, обясни Нено Димов.Според него много трудно някой друг, освен концесионерът може да получи разрешение за изграждането на втория лифт над Банско.\"Концесионерът притежава правото на концесията и много трудно някой друг би могъл да се състезава с него\", коментира още министърът на околната среда.", "date": "2017.12.29", "title": "Екоминистърът: Все още няма инвестиционно намерение за „Пирин”"}
{"url": "http://www.novinite.bg/articles/154949/Zapadni-vestnici-komentirat-evropejskiya-ustrem-na-balgarite", "text": "България поема от Естония председателството в Съвета на ЕС и планира да засили сътрудничеството с балканските страни с оглед противопоставяне на руското и турското влияние там, пише френският \"Монд\" в коментар, придружен със снимка на президента Румен Радев.Българското председателство вижда тук най-вече удобен случай да постави на преден план тема, централна за него - както направи Естония с дигиталната икономика. Изборът на София е да акцентира върху задълбочаване на отношенията със Западните Балкани.\"Те имат нужда от ясна европейска перспектива и свързаност както помежду им, така и с държавите членки\", настоява България и споменава в тази връзка планове за действия в сферите на транспорта, енергетиката, дигиталните технологии и образованието, отбелязва вестникът.Изданието припомня, че макар и малка страна, България има задачата да организира министерските срещи на ЕС \"в период с твърде натоварен дневен ред, както винаги към края на мандата\" на настоящите европейски институции. Такъв е обаче принципът на ротационното председателство и Брюксел очаква от нея на първо място техническа работа с парламента по многобройните текстове, дискусията за които приключва.Големите държави и Доналд Туск, председателят на Европейския съвет, \"остават на кормилото, що се отнася до големите проблеми като Брекзита и бъдещето на еврозоната\", посочва \"Монд\".В репортаж от България швейцарският \"Тан\" разказва за подготовката на доброволците, които ще подпомагат предстоящата работа. Присъствието им със сигурност най-добре откроява европейския устрем на българите, подчертава пред всекидневника Евгения Колданова от Националния център по подготовката и провеждането на българското председателство в Съвета на ЕС.За 176-те места кандидатстваха над двойно повече хора, въпреки че България остава най-бедната страна в общността и \"доброволчеството не е особено популярно у нас\", добавя тя. Повечето са студенти, но мнозина опитни български компютърни специалисти и служители от стартъп компании също са предложили безплатно услугите си, изтъква изданието.\"Това показва, че наистина имаме среща с историята\", гордо казва Лидия, която следва трета година в Софийския университет. Двайсет и еднагодишното момиче олицетворява проевропейска България, която иска да се представи добре, да се покаже като достоен носител на европейските символи и ценности, заключава \"Тан\".", "date": "2017.12.29", "title": "Западни вестници коментират „европейския устрем на българите“"}
{"url": "http://www.novinite.bg/articles/154963/Izvarsheni-sa-303-savmestni-proverki-za-pirotehnicheski-izdeliya", "text": "В хода на извършените 303 проверки за качеството и годността на пласираните в търговската мрежа пиротехнически са открити 25 продукта,несъответстващи на изискванията за безопасност, издадени са три заповеди за спиране на фойерверки с нарушена опаковка, обобщи инж. Мирослав Йотов - главен директор на ГД\"Контрол на пазара\" към ДАМТН. Той участва на брифинг в Столичната дирекция, заедно с инспектор Милен Писаров от сектор „Контрол на общоопасните средства\" при СДВР.„Както миналата година, така и сега КОС, съвместно с ДАМТН извършваме тези проверки във връзка с празниците, когато се наблюдава най-засилено търсене на пиротехнически средства. Имаме заповеди за спиране на разпространението на три вида фойерверки, които са с нарушена опаковка\", допълни още инж. Йотов. По думите му проверките са показали спад на нарушенията в сравнение с миналата година. Той обобщи, че предприетите превантивни действия дават своя резултат - потребителите вече имат изградена правилна култура за тяхната употреба. Писаров отново припомни, че не трябва да се купуват пиротехнически изделия от нерегламентирани места, защото това крие опасност.От началото на декември месец служителите на КОС - СДВР са извършили 1223 проверки в столицата и са установили 2336 нарушения, свързани с незаконно притежание на пиротехника, допълни инспектор Писаров.Той припомни основните правила за използване на пиротехнически изделия - пиратки и фойерверки. Забранено е използването на пиротехнически изделия в превозни средства в близост до леснозапалими материали и в районите на здравни, учебни и социални заведения, храмове и манастири.ОСНОВНИ ПРАВИЛА ЗА БЕЗОПАСНОСТ:- Не използвайте видимо повредени пиротехнически изделия или такива с изтекъл срок на годност. - Не нарушавайте целостта на изделията, не правете опити за тяхното разделяне или съединяване. - Не предоставяйте пиротехнически изделия на деца по никакъв повод, а при употреба спазвайте указаните задължителни безопасни отстояния от други хора.- Не използвайте фойерверките на закрито или в стъклени или метални контейнери.- Задържането в ръка на възпламенени бомбички, пиратки и фойерверки или в близост до лицето и косата могат да предизвикат локални изгаряния и травми, натискането им с крак също може да бъде опасно.-Не използвайте самоделно направени фойерверки.- Ако при употреба, пиротехническото изделие не се възпламени, оставете го настрана и изчакайте около 15 минути, след което го залейте с вода.- Препоръчваме, когато използвате пиротехнически изделия, да разполагате с вода или пожарогасител, които даизползвате при евентуално възникнал пожар. - Погрижете се пиротехническото изделие да е поставено върху твърда, равна повърхност. - Бъдете внимателни, ако има силен вятър. - Не пушете, докато пренасяте пиротехническите изделия.- Никога не насочвайте и не хвърляйте фойерверките към хора или животни.- Четете и спазвайте инструкциите за употреба, изписани върху пиротехническото изделие.- Не се препоръчва употребата на алкохол, когато използвате пиротехнически изделия.", "date": "2017.12.29", "title": "Извършени са 303 съвместни проверки за пиротехнически изделия"}
{"url": "http://www.novinite.bg/articles/154951/Taksimetrova-kriza-v-stolicata", "text": "Таксиметрова криза измъчва жителите и гостите на столицата през последните седмици. Чакането след обаждане на диспечър може да продължи часове. Недостиг на таксита има всяка година между студентския празник и Ивановден, заяви за “Дарик” председателят на съюз “Такси” Кирил Ризов.В този период се организират фирмени тържества и търсенето на услугата се увеличава, а в същото време шофьорите са заети да подновяват разрешителните си. Около 20 процента от колите са блокирани от държавно-общинските процедури, сочат изчисления. Софийските браншовите организации са обединени около искането за увеличаване на минималните тарифи до 1 лев - дневна, и 1.14 - нощна. Това искане е поставено пред столичната транспортна комисия и диалогът продължава, като от общината предлагат независими експерти да направят изчисления и да определят тарифата. \"Неефективната организация на движението в София допълнително задълбочава кризата с таксиметровия превоз\", каза още Кирил Ризов.Според него има неправилно планирани велоалеи, които отнемат платна за движение на автомобили. Освен това, на такситата трябва да се позволи да използват автобусните ленти, както е в повечето европейски държави, изтъкна той.Общината трябва да промени срока за подновяване на разрешителните, който сега съвпада с празничния период и повишеното търсене на услугата. Звезда на Тотнъм намери съкровище...буквално! Gong.bg Ризов посъветва клиентите да се обаждат на възможно най-много диспечърски центрове и да поръчват автомобил предварително за фиксиран час.", "date": "2017.12.29", "title": "Таксиметрова криза в столицата"}
{"url": "http://www.novinite.bg/articles/154952/Avtobus-se-vryaza-v-spirka-na-gradskiya-transport-v-Moskva", "text": "Пътнически  се вряза в спирка на градския транспорт в , ранявайки трима души, съобщиха руските информационни агенции. Това е станало близо до метростанция „Шодненская“ в северозападната част на руската столица. Според полицията ът бил ударен от , което го изтласкало към спирката.  ", "date": "2017.12.29", "title": "Автобус се вряза в спирка на градския транспорт в Москва"}
{"url": "http://www.novinite.bg/articles/154953/Ochakva-se-zasilen-trafik-spirat-kamionite-sled-16-ch", "text": "Засилен трафик се очаква днес следобед, в последния работен ден за 2017-а година.За да се облекчи обстановката по пътищата, АПИ ограничава движението на камиони над 12 тона между 16 и 20 часа на 29 декември, петък. Забраната важи за магистралите и най-натоварените пътища.От агенцията напомнят на шофьорите да тръгват на път с автомобили подготвени за зимни условия, да карат внимателно и със съобразена скорост, да не предприемат резки маневри и да спазват въведените ограничения, пътната сигнализация и указанията на „Пътна полиция“.", "date": "2017.12.29", "title": "Очаква се засилен трафик, спират камионите след 16 ч"}
{"url": "http://www.novinite.bg/articles/154964/Balgariya-otchita-73-rast-na-chujdestrannite-turisti", "text": "България бележи  от 7,3% в броя на чуждестранните туристи от януари-ноември 2017 г. спрямо същия период година по-рано, сочат данните на НСИ. За 11-е месеца на годината страната ни е посрещнала 8 425 620 чуждестранни гости. Най-много туристи сме посрещнали от Гърция, Румъния, Германия, Турция, Русия, Македония.\r\n\r\n\r\n\r\n\r\n\r\n\r\n\r\n", "date": "2017.12.29", "title": "България отчита 7,3% ръст на чуждестранните туристи"}
{"url": "http://www.novinite.bg/articles/154959/Maskirani-maje-ograbiha-benzinostanciya-v-Dolna-Oryahovica", "text": "Пореден обир преди новогодишните празници. Двама маскирани мъже ограбиха бензиностанция в Долна Оряховица и задигнаха дневния оборот от около 3000 лева.Малко след полунощ маскираните мъже са нахлули в бензиностанцията и са затворили дежурната служителка в санитарното помещение, след което са прибрали наличната в касата сума.Извършителите се издирват. ", "date": "2017.12.29", "title": "Маскирани мъже ограбиха бензиностанция в Долна Оряховица"}
{"url": "http://www.novinite.bg/articles/154967/Promenyat-za-shest-meseca-marshrutite-na-nyakolko-avtobusni-linii", "text": "Считано от 01.01.2018 год. до 30.06.2018 год. \"Център за градска мобилност\" - ЕАД експериментално ще въведе следните промени в експлоатацията на основни линии от масовия градски транспорт, съответно:- автобусна линия № 27: удължен маршрут - от бул. „Рожен“ през пътен възел „Надежда“ до кръстовището с ул. „Скопие“ и бул. „Кн. Мария Луиза“, продължава по южния локал на бул. „Кн. Мария Луиза“, надясно по бул. „Ген. Николай Г. Столетов“, надясно по ул. „Подполковник Калитин“, надясно по ул. „Скопие“, по бул. „Рожен“ и по маршрута си, двупосочно;- автобусна линия № 384 с променен маршрут:∙ от летище „София Терминал 2“, ул. „Продан Таракчиев“, бул. „Христофор Колумб“, наляво по бул. „Проф. Цветан Лазаров“, надясно по бул. „Копенхаген“, наляво по ул. „Обиколна“ и по маршрута до обръщалото в ж.к. „Дружба 2“;∙ в посока летище „София Терминал 2“ от обръщалото в ж.к. „Дружба 2“, по ул. „Обиколна“, надясно по бул. „Копенхаген“, наляво по бул. „Проф. Цветан Лазаров“, надясно по ул. „Илия Бешков“, наляво по ул. „Кап. Димитър Списаревски“, надясно по бул. „Христофор Колумб“ и по маршрута до Летище „София Терминал 2“- автобусна линия № 184 – чрез разделяне на автобусна линия № 84, съответно:• линия № 184 с маршрут: от ул. “Ген. Гурко” по маршрута на автобусна линия № 84 до кръстовище бул. “Христофор Колумб” – ул. “Мими Балканска”, наляво по ул. “Мими Балканска” и бул. “Брюксел” до летище „София Терминал 1“, обратно по бул. “Брюксел”, ул. “Мими Балканска”, ул. “Продан Таракчиев”, летище „София Терминал 2“, обратно по маршрута до кръстовище ул. “Продан Таракчиев” - бул. “Христофор Колумб” и наляво по бул. “Христофор Колумб” по маршрута на автобусна линия № 84 до ул. “Ген. Гурко”;• линия № 84 – по действащия маршрут;- автобусни линии №111 и 260 – с променен маршрут (само в посока бул. “Цар Борис III”): от спирка с код 2050 “Ул. Монтевидео”, разположена на бул. “Никола Петков”, автобусите да се движат в локалното платно на булеварда в участъка от ул. “Букет” до изхода от локалното платно срещу ул. “Паскал Тодоров” и по централното пътно платно по маршрутите си, като обслужващата спирка е изместената такава с код 0350 “Бул. Никола Петков” от централното в локалното платно срещу съществуващото положение при осигурена поддръжка на промененото трасе за МГТ при есенно-зимната експлоатация;- автобусни линии № 58 и 59 – с променен брой коли по нови разписания за делник;- автобусни линии № 12, 117 и 119 – с променени разписания.За периода на експерименталната промяна ЦГМ ЕАД ще извърши наблюдение и анализ на съществуващото транспортно обслужване чрез засегнатите автобусни линии.", "date": "2017.12.29", "title": "Променят за шест месеца маршрутите на няколко автобусни линии"}
{"url": "http://www.novinite.bg/articles/154960/Pravitelstvoto-razdalo-50-mln-lv-neprisastveno", "text": "На 22 декември правителството е приело постановление за допълнителни разходи и трансфери за 53,4 млн. лв. Това е станало неприсъствено, но за него правителствената пресслужба съобщава точно една седмица по-късно.Основно парите отиват по бюджета на Министерството на отбраната и за военната академия и висшето военно училище.МО получава 23 млн. лв. От тях 20 млн. лв. ще бъдат дадени за поддръжка на хардуера на комуникационните, информационните и навигационните системи на летища на Военновъздушните сили, 2 млн. лв. за строително-ремонтни дейности и 1 млн. лв. за реконструкция на административната сграда на служба „Военна информация“.От съобщението става ясно, че средствата за ВВС се осигуряват за сметка на предвидените за ремонта на изтребителите МиГ-29, тъй като процедура беше спряна поради обжалване от трета страна.За ремонтни дейности в държавните висши военни училища чрез бюджета на Министерството на отбрана се трансферират 28 млн. лв. От тях за ВА „Г. С. Раковски“ се отпускат 7 млн. лв., за НВУ „Васил Левски“ – 16 млн. лв., и за ВВМУ „Н. Й. Вапцаров“ – 5 млн. лв.Средствата са отпуснати в седмицата, в която правителството разплати 1,53 млрд.лв. само в рамките на едно заседание. ", "date": "2017.12.29", "title": "Правителството раздало 50 млн. лв. неприсъствено"}
{"url": "http://www.novinite.bg/articles/154968/Djebchijka-napadna-i-nabi-klientka-v-magazin-za-drehi-v-centara-na-Sofiya", "text": "Причината за агресията е, че жената от ромски произход е изобличена в кражба и заловена на местопестъплението.Нападнатата жена пожела да остане анонимна от съображения за сигурност, защото всеки ден е в този район. На 27 декември вечерта тя решава да разгледа намаленията в известен магазин за дрехи на бул. \"Витоша\".При вида на разкопчаната раница, станалата жертва на обир млада жена започва да крещи - \"Крадла, върни ми портмонето! Помощ!\"Момичето отново започва да вика за помощ и към нея се притичват клиенти на магазина, както и част от персонала, а крадлата продължава да обижда и да заплашва.Хванатата на местопрестъплението джебчийка е откарана в Първо районно управление и задържана за 48 часа.Става ясно, че жената е арестувана и преди за същото провинение. Това е втори случай на залавяне на джебчии от потърпевшите за последната седмица. В социалните мрежи друга пострадала сподели как е успяла да направи засада на улични крадци в трамвай номер 7 и благодарение на намесата ѝ, полицията успява да ги арестува. Бъдете нащрек винаги, когато сте на оживени места, съветват от полицията и добавят, че по време на коледните празници имат само 4 регистрирани случая на крадци в търговските обекти. Причината за това е, не че кражбите са намалели, а защото хората все по-рядко сигнализират.Обикновено джебчиите са с нагло и агресивно поведение и винаги ходят на групи, за да могат да се защитят, ако ги хванат в крачка.", "date": "2017.12.29", "title": "Джебчийка нападна и наби клиентка в магазин за дрехи в центъра на София"}
{"url": "http://www.novinite.bg/articles/154946/Donald-Tramp-ironizira-globalnoto-zatoplyane", "text": "Американският президент Доналд Тръмп използва студената вълна, обхванала части от САЩ, за да иронизира глобалното затопляне в профила си в Twitter.Той и преди е изразявал скептичното си отношение към борбата с климатичните промени и дори оттегли страната си от парижкото споразумение за климата.Публикацията в Twitter на Доналд Тръмп предизвика вълна от реакции сред потребителите на социалните мрежи и учени, които се опитаха да обяснят на американския президент какво представляват климатичните промени.", "date": "2017.12.29", "title": "Доналд Тръмп иронизира глобалното затопляне"}
{"url": "http://www.novinite.bg/articles/154947/Smrazyavasht-stud-v-chast-ot-SASht-i-Kanada", "text": "Смразяващ студ в част от САЩ и Канада. Синоптиците прогнозират, че ледовитото време ще продължи и в началото на новата година.В няколко места бяха отчетени рекордно ниски температури, стигащи до -38 градуса. Учените отбелязват, че някои части на Канада са по-студени в момента от северния полюс на Марс.Град Ери в американския щат Пенсилвания беше затрупан от над метър и половина сняг. Очаква се и в новогодишната нощ в Ню Йорк температурите да паднат до рекордно ниски стойности.", "date": "2017.12.29", "title": "Смразяващ студ в част от САЩ и Канада"}
