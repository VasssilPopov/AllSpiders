{"url": "https://www.novinite.bg/articles/162488/Ostavka-i-predsrochni-izbori-poiskaha-socialistite-na-Buzludja", "text": "Хиляди социалисти, симпатизанти на лявата идея и фенове на Горан Брегович се събраха на Историческата поляна под връх Бузлуджа, за да отбележат 127 години от организираното социалистическо движение в България. \"Тук ни събра бъдещето, да си върнем държавата, суверенитета и достойнството като народ\", призова в словото си лидерът на БСП Корнелия Нинова. Тя изтъкна, че социалистите имат смели идеи, неподкупни са и са готови да стигнат докрай. Нинова призова да се обединят в името на децата и справедливостта. \"Предсрочните парламентарни избори са спасителни за България\", каза в словото си лидерът на ПЕС Сергей Станишев. За оставка на кабинета и предсрочни парламентарни избори призова Красимир Митов, председател на Националния синдикат \"Защита\". Той изрази надежда, че страната ни ще се управлява от Корнелия Нинова, която нарече \"Желязната лейди\". „Всеки нов ден на управление на това правителство е пагубен за България. Управление от скандал в скандал, от криза в криза. ГЕРБ се провалиха в две основни европейски политики – създаването на равни условия за икономическата активност на хората, която единствено дава силен растеж. И второ – в социалната защита – за децата, за групите в неравностойно положение, за младите, за възрастните, дори за работещите българи. Предсрочните избори са спасителни за България. Само те могат да дадат нова перспектива на страната. Затова БСП трябва да работи, за да предизвика и спечели предсрочни парламентарни избори“, каза в словото си на Историческа поляна Сергей Станишев.", "date": "2018.07.28", "title": "Оставка и предсрочни избори поискаха социалистите на Бузлуджа"}
{"url": "https://www.novinite.bg/articles/162484/Remontirat-blizo-400-uchilishta", "text": "Училищата в трескава подготовка за новата учебна година. Летните ремонти вече започнаха в цялата страна. Някои от тях са само освежителни. Други обаче са основни.По данни на просветното министерство в момента се ремонтират близо 400 училища.", "date": "2018.07.28", "title": "Ремонтират близо 400 училища"}
{"url": "https://www.novinite.bg/articles/162485/Zatvoriha-Bosfora-v-dvete-posoki-sled-avariya-na-gracki-korab-cisterna", "text": "Товарен кораб-цистерна, плаващ под гръцки флаг, е претърпял авария при преминаването през пролива Босфора край Истанбул, съобщиха турски медии. Аварията причини хаос в движението по Босфора. Турските власти затвориха пролива за движение на корабите в двете посоки. Гръцкият кораб е с дължина 252 м. Екипи на турската брегова охрана са изпратени в помощ на авариралия кораб. Те се опитват да изтеглят авариралия съд, за да се освободи движението по Босфора.", "date": "2018.07.28", "title": "Затвориха Босфора в двете посоки след авария на гръцки кораб-цистерна"}
{"url": "https://www.novinite.bg/articles/162489/1800-drogirani-3078-piyani-zad-volana-Nakazanieto-globa", "text": "1800 дрогирани шофьори са спипани по пътищата за половин година! Пияните са почти двойно повече – 3078. Това са данните на Пътна полиция от началото на годината.Шофирането под въздействието на наркотици и алкохол е престъпление по Наказателния кодекс и директно случаите отиват в прокуратурата. Съдебната практика обаче показва, че масово джигитите се наказват само с административна глоба при първо нарушение. По-рядко са тези, осъдени на пробация, пише \"24 часа\".На фона на това данните на Пътна полиция показват, че дрогираните и пияните зад волана се увеличават.За сравнение - през цялата 2017 г., което е два пъти по-голям период, дрогираните и пияните с над 1,2 промила са били общо 7477 (само 259 са жени). Според пътни полицаи тази бройка ще бъде достигната до края на август.Най-много дрогирани са хванати по улиците на София - 205. Следват тези от област Бургас - 150, Пловдив - 140, Стара Загора - 100, и Благоевград 97.3200 автомобила на пияни и дрогирани шофьори са с прекратена регистрация от началото на 2017 г. до днес. 2500 заради алкохол, 700 заради наркотици, съотношението е 4:1 в полза на пияниците. Данните за полугодието на 2018 г. сочат, че съотношението вече е 3:1.дрогирани шофьори са спипани по пътищата за половин година! Пияните са почти двойно повече – 3078. Това са данните на Пътна полиция от началото на годината.", "date": "2018.07.28", "title": "1800 дрогирани, 3078 пияни зад волана! Наказанието – глоба!"}
{"url": "https://www.novinite.bg/articles/162490/Obshto-88-stanaha-zaginalite-pri-projarite-v-Garciya", "text": "42-годишна жена е починала в болница в Атина, след като е била докарана там със сериозни изгаряния от град Мати в Източна Атика, където тази седмица бушуваха сериозни горски пожари. Така броят на загиналигте от бедстрието достига до 88 души, предава Ekathimerini, цитирано от \"Фокус\". Допълнително властите са идентифицирали телата на две деветгодишни момичета-близначки и на баба им и дядо им, които бяха изчезнали след пожарите, след като баща им е дал ДНК. Близо 2000 къщи са пострадали от пожарите в Гърция Пожарите около столицата на Гърция са повредили около 2000 къщи, една четвърт от които ще трябва да бъдат срутени след бедствието. Това... Прочети повече В момента повече от 46 възрастни с изгаряния се лекуват в болниците на Атина, като девет от тях са в сериозно състояние. Две деца също са хоспитализирани, но властите смятат, че техните наранявания не са животозастрашаващи. В момента патоанатомите провеждат аутопсии на 86 тела, от които до момента са идентифицирани 25. Вече започнаха и погребенията на починалите хора. Ципрас: Преминаваме през най-голямата трудност, откакто сме на власт Правителството на Гърция преминава през най-трудния си момент, откакто встъпи в длъжност, заяви министър-председателят Алексис Ципрас в... Прочети повече Междувременно английската кралица Елизабет II изказа съболезнования на близките на загиналите. „Принц Филип (съпругът ѝ – бел. прев.) и аз предлагаме нашето най-дълбоко съчувствие към народа на Гърция след опустошителните пожари в Атика. Нашите мисли и молитви са със семействата на жертвите от тази ужасна трагедия и с всички, които са загубили своите домове“, пише в изявление, публикувано на сайта на Бъкингамския дворец.", "date": "2018.07.28", "title": "Общо 88 станаха загиналите при прожарите в Гърция"}
{"url": "https://www.novinite.bg/articles/162491/GDBOP-preduprejdava-za-opasni-mejli-koito-iznudvat-balgarite", "text": "ГДБОП предупреждава за опасни мейли, с които интернет потребители са рекетирани, информира В електронните писма се твърди, че изпращачите имат компрометиращи видео материали, които ще разпратят до всички контакти на жертвата, ако не получат пари.\"Не знам каква е причината сериозни хора на възраст да допускат да правят неща, чрез които след това да бъдат рекетирани и да плащат големи пари\", коментира за комисар Явор Колев, началник на отдел \"Компютърни престъпления\" към ГДБОП.Той потвърди, че има много случаи на хора с положение в обществото, които са плащали на изнудвачите си и продължават да го правят. ", "date": "2018.07.28", "title": "ГДБОП предупреждава за опасни мейли, които изнудват българите"}
{"url": "https://www.novinite.bg/articles/162493/Zelena-biblioteka-v-Borisovata-gradina", "text": "За четвърта година Столичната библиотека организира инициативата „Зелена библиотека“, чрез която културното средище излиза извън обичайното си място и застава сред хората. Днес библиотеката беше в Борисовата градина и даде възможност на посетителите да получат безплатна читателска карта за една година. „Предлагаме да се забавлявате с нас всяка събота до края на месец август“, каза за БГНЕС Радосвета Радева от Столичната библиотека. „Досега показвахме дейността си в софийските паркове, но тази година за първи път ще направим библиотека и в планината. Тя ще се състои в края на август на хижа „Алеко“ на Витоша. Всичко това правим, за да стимулираме хората да четат книги и да им дадем възможност безплатно да станат наши читатели. Откакто раздаваме читателски карти, броят на четящите хора значително се повиши“, обясни Радева. Следващата библиотека на открито е следващата събота в парк „Гео Милев”.", "date": "2018.07.28", "title": "\"Зелена библиотека\" в Борисовата градина"}
{"url": "https://www.novinite.bg/articles/162494/Vse-po-chesto-shofori-syadat-zad-volana-sled-upotreba-na-narkotici-i-alkohol", "text": "Специализирани полицейски операции, които се провеждат на територията на цялата страна в различно време на денонощието, дават добър резултат, отчете главният секретар на МВР Младен Маринов при посещението си в Нови пазар. Той пристигна в града заедно с премиера Бойко Борисов, за да види как са ремонтирани сградите на полицейското управление и местната пожарна служба. \"Целта (бел.ред. на тези акции) е да се повиши функционалността на полицейските сили и да се използва целенасочено към определен вид престъпления съобразно оперативната обстановка във всяко населено място - някъде има селскостопански райони, на друго място има гористи масиви, които са обект на престъпления. В момента голям ресурс се ползва за морските курорти\", обясни той. По думите му добър е ефектът им и по линия на пътната безопасност. \"Впечатление прави, чеадминистративно-наказателната дейност е завишена в пъти в сравнение с предишен период. Все по-често колегите се натъкват на управление на моторно превозно средство след употреба на наркотици и алкохол. Въпреки това продължават пътно-транспортните произшествия\", акцентира Младен Маринов. \"Като статистика мога да кажа, че към момента имаме намаление на убитите в сравнение с период на миналата година - 43 човека по-малко. Всеки един човешки живот е изключително ценен. Същата е статистиката и при ранените, и при броя на пътно-транспортните произшествия, но това е един показател, по който трябва ежедневно да се работи“, изтъкна още главният секретар.", "date": "2018.07.28", "title": "Все по-често шофьори сядат зад волана след употреба на наркотици и алкохол"}
{"url": "https://www.novinite.bg/articles/162495/Izvadiha-trup-na-jena-ot-vodite-na-pristanishte-Varna", "text": "Тяло на човек е извадено от морската вода на пристанище Варна в района на свободната зона за развлечения близо до Морска гара. Това съобщиха очевидци, предава \"Петел\".Трупът е на жена на видима възраст около 60 години. Полицията е отцепила района край плажа.Говорител на ОД МВР заяви, че за момента няма данни за извършено престъпление. Разследващите имат насоки, които да доведат до изясняването на случая, но по него все още се работи, допълниха от полицията.", "date": "2018.07.28", "title": "Извадиха труп на жена от водите на пристанище Варна"}
{"url": "https://www.novinite.bg/articles/162478/37-zaginali-pri-navodneniya-i-srutvaniya-na-kashti-v-Indiya", "text": "Най-малко 37 души са загинали от четвъртък до днес при наводнения и срутвания на къщи, предизвикани от мусонните дъждове в северна Индия, предаде Асошиейтед прес, като се позова на местните власти. Метеоролозите прогнозират още дъждове през следващите две денонощия в най-населения щат Утар Прадеш. Мусоните са взели най-много жертви вчера в Агра - северния град, където е прочутият бял мраморен храм Тадж Махал. Говорител на щатското правителство каза, че властите са затворили училищата днес заради прогнозата за още дъждове. Мусонният сезон обикновено продължава до октомври, посочва АП.", "date": "2018.07.28", "title": "37 загинали при наводнения и срутвания на къщи в Индия"}
{"url": "https://www.novinite.bg/articles/162479/Pri-pojara-v-Garciya-sa-povredeni-okolo-2000-kashti", "text": "Пожарите около столицата на Гърция са повредили около 2000 къщи. Една четвърт от тях ще трябва да бъдат срутени след бедствието. Това съобщи Regnum, цитирана от \"Фокус\".Властите съобщиха, че е проведена проверка на 2000 пострадали от пожара къщи. След огледа всяка сграда, призната за опасна за живеене, се бележи с червена буква \"Х\". Спасителите продължават да издирват загинали и изчезнали.\"Открихме останки под формата на кости, които принадлежат на трима различни души. Така броят на жертвите достига до 86\", заяви директорът на атинската Съдебна медицинска експертиза Никос Каракукис.", "date": "2018.07.28", "title": "При пожара в Гърция са повредени около 2000 къщи"}
{"url": "https://www.novinite.bg/articles/162487/Puchdemon-se-varna-v-Belgiya-sled-kato-be-osvoboden-ot-domashen-arest-v-Germaniya", "text": "Бившият каталунски премиер сепаратист Карлес Пучдемон се върна днес в Белгия, след като бе освободен от Германия, предадоха АФП и ТАСС. Той заяви в Брюксел, че ще продължи да се бори \"за справедливата кауза на каталунския народ\". През октомври м.г. Пучдемон избяга от Испания в Белгия, след като регионалният парламент на Каталуния прие едностранна декларация за независимост. През март, на връщане с кола от Финландия към Белгия, бившият премиер бе задържан в Германия по силата на европейска заповед за арест, издадена от испанското правителство. Този месец испанските власти отмениха заповедта за арест и му разрешиха да се върне в Белгия, отбелязва ДПА. В Брюксел Пучдемон даде обща пресконференция с настоящия каталунски лидер Ким Тора, предаде АФП. \"Това не е краят на пътуването. Ще пътувам до последното кътче на нашия континент, за да защитавам справедливата кауза на каталунския народ, каузата на демокрацията, каузата на свободата, каузата на самоопределянето\", каза на английски Пучдемон на конференцията, провела се в сградата на делегацията на Каталуния към ЕС. \"Моето пътуване няма да приключи, докато всички политически затворници бъдат освободени и докато изгнаниците могат да се върнат у дома\", добави той. Девет каталунски лидери са сега в ареста в Испания заради бунт. По въпроса за диалога, който тече с испанското социалистическо правителство на Педро Санчес, Ким Тора призова Мадрид да \"превърне този диалог във факти\".", "date": "2018.07.28", "title": "Пучдемон се върна в Белгия, след като бе освободен от домашен арест в Германия"}
{"url": "https://www.novinite.bg/articles/162492/Ogromni-pojari-v-Kaliforniya-otneha-jivota-na-dvama", "text": "Двама души загинаха и над 3 000 други бяха евакуирани от домовете си след бушуващ огън в северната част на Калифорния, САЩ.Огънят е прекосил реката Сакраменто и сега заплашва домовете по западната ивица на град Рединг, пише Нова.Пожарът гори вече пети ден, въпреки усилията на пожарникари, подпомагани от хеликоптери. Един от пожарникарите загина, докато потушавал пламъците в окръг Шаста.Вчера загина и един оператор на булдозер, докато работел по възпирането на огъня. Щатският департамент по лесовъдство и противопожарна защита съобщи, че пламъците вече са унищожили 65 постройки, а други 500 сгради са под заплаха също да бъдат погълнати.Горският пожар в района на Рединг се разраства бързо поради голямата горещина, ниската влажност и силните ветрове, констатират официални лица. Пожарът започна в понеделник и в четвъртък вечерта вече обхващаше 70 квадратни мили (ок. 180 кв. км).Температурите в САЩ достигат 43 градуса, а сухото и горещо време е съпътствано с ветрове със скорост 40 километра в час. ", "date": "2018.07.28", "title": "Огромни пожари в Калифорния отнеха живота на двама"}
{"url": "https://www.novinite.bg/articles/162483/Borisov-BSP-da-si-hapnat-i-pijnat-da-ne-im-razvalyame-praznika", "text": "„За последните години над 20 милиона лева са влезли в Нови пазар. Сега знам, че се работи по три-четири проекта. Сега се строи още един гръцки завод, винарната промишленост се развива много добре, таке че до една-две години още много неща ще направя”.Това каза премиерът Бойко Борисов в Нови пазар, след като .„Ако всяко правителство си е вършило работата, сега нямаше да има нужда да правим по 3 сгради наведнъж“, подчерта премиерът Борисов.Той акцентира върху резултатите от политиката в сферата на инфраструктурата. „Нашата работа е да показваме какво е било и се радвам, че вече кметовете слагат снимки на това, което е било и това, което сме направили. Така, че можете спокойно да им покажете - това беше по времето на управлението на БСП, това е сега. Аз знам какво е да си кмет, когато управлява БСП“ подчерта министър-председателят и даде пример с кризата с боклука в София. „Три пъти им поднасях властта и какво -  на шест месеца правим избори? Това ли иска държавата и това ли се очаква“, попита Борисов в контекста на исканията на БСП за предсрочни избори.„Ако искаме да върнем хората в България, трябва да развиваме максимално бързо инфраструктурата. Кажете ми един град и веднага мога да ви кажа какво е направено в него. Божурище и Костинброд – такава индустриална област се развива там. Вчера минах да проверя \"Хемус\", строи се много здраво и са напреднали. С тези темпове смятам, че след три-четири години ще я вържем с Варна”, каза Борисов.Във връзка с празника на БСП на Бузлуджа, премиерът коментира: „. Много злини са направили на България за тези десетилетия управление. Да не им разваляме празника. Нашата работа е да покажем какво е било и какво сме направили”.В Нови пазар бяха санирани 20 многофамилни жилищни сгради и 3 обществени, сред които са полицията, пожарната и сградата на общината. Финансирането на проектите, което възлиза на обща стойност 15 450 885 лева, е отпуснато от Националната програма за енергийна ефективност на многофамилни жилищни сгради и Оперативна програма „Региони в растеж“. След изпълнението на проектите 30% от населението на Нови пазар вече живее в санирани жилища. Сградите на полицията и пожарната са с поставена топлоизолация, нова отоплителна система, осветление и дограма. Допълнително е извършено и конструктивно укрепване, подменени са ВиК и ел. системите.Пожарната служба в град Нови пазар обслужва територията на две общини – Нови пазар и Каспичан, като осигурява пожарната безопасност в 27 населени места.", "date": "2018.07.28", "title": "Борисов: БСП да си хапнат и пийнат - да не им разваляме празника"}
{"url": "https://www.novinite.bg/articles/162486/Porojanov-Gotovi-sa-11-km-ot-granichnata-ograda-s-Rumaniya-sreshtu-afrikanska-chuma", "text": "11 км от оградата, която се поставя по сухопътната граница с Румъния, за да се възпрепятства движението на диви свине и разпространението на африканска чума, вече са готови. Това съобщи министърът на земеделието Румен Порожанов пред журналисти в Шабла. Министърът участва в оперативно заседание, на което ръководители на ветеринарни и горски служби от Североизточна България докладваха за изпълнението на предприетите мерки за ограничаване на риска от заразата. Около 480 човека подпомагат дейностите във връзка с риска от африканската чума по свинете. Осигурени са и денонощни обходи по сухопътната граница с Румъния, допълни Порожанов. Оградата ще бъде подсилена и с режеща тел. Областните дирекции по безопасност на храните идентифицират частните стопани на прасета, като целта е в 10-километровата зона около индустриалните комплекси собствениците да бъдат убедени да усвоят възможно най-бързо животните си, каза още Порожанов.", "date": "2018.07.28", "title": "Порожанов: Готови са 11 км от граничната ограда с Румъния срещу африканска чума"}
{"url": "https://www.novinite.bg/articles/162477/Merki-sreshtu-pojarite-v-nachaloto-na-jatvenata-kampaniya-u-nas", "text": "Областната противопожарна служба в Хасково е в готовност за реакция в началото на жътвената кампания. Проверяват се всички машини на фермерите, защото често именно искра от техника е причината за избухването на пожари. Въпреки по-хладното лято, всяко денонощие огнеборците в Хасковско се отзовават на между 3 и 8 сигнала за пожар. Най-често става въпрос за огън в сухи гори. До момента в областта е имало 11 пожара на селскостопанска реколта на 130 дка. Изгорял е и един комбайн. В разгара на жътвената кампания работата на огнеборците се увеличава тъй като те трябва да следят изправни ли са близо 1300 стопански машини. До миналата година се е изисквало всяка една да бъде проверена от пожарникарите. Тенчо Атанасов, инспектор РД ПБЗН: От тази година селските стопани сами подготвят комбайни, ремаркета, самопреси и цялата техника, която участва в кампанията. Ние ще извършваме само контрол на място. Така че, разчитаме на съвестта на всички стопани. От началото на жътвена кампания 2018 вече са проверени около 80 комбайни и още 170 машини. Няма нарушения. Най-често обаче огънят в нивите възниква заради човешка небрежност. Тенчо Атанасов, инспектор РД ПБЗН: Дали ще се извършва жътвена кампания, дали ще има преминаване на хора или пък хвърлен някакъв фас. Общо взето нямаме самоволни запалвания в жътвената кампания. От областната противопожарна служба призовават всички да бъдат особено внимателни при боравене с огън на открито и ако е възможно, такъв изобщо да не бъде пален. От там призовават и хората да внимават и да не оставят високи треви около домовете си.", "date": "2018.07.28", "title": "Мерки срещу пожарите в началото на жътвената кампания у нас"}
{"url": "https://www.novinite.bg/articles/162476/Koga-i-s-kolko-poskapva-Grajdanskata-otgovornost", "text": "С около 20% се очаква да поскъпне застраховката „Гражданска отговорност” до края на годината. Според анализ на Комисията за финансов надзор събраните премии за 2017-а година за автомобилите, камионите и автобусите не са достатъчни, за да покрият разходите на застрахователите. С днешна дата само в рамките на 2018-а застрахователите увеличиха тарифите си с около 25%. Обещаната система „бонус-малус”, при която съвестните шофьори ще плащат по-малко, остава все още проект. Очаква се през септември Комисията за финансов надзор, Министерството на вътрешните работи и транспортното министерство да изберат един от 11-те варианта, предложени от наетия преди година консултант.В момента средната премия за лек автомобил е около 200лв , до края на годината може да достигне до 240лв. Средната изплатена претенция за леките автомобили е 1362лв. за имуществена щета и 57 748лв за неимуществена.Изчисленията на Комисията за финансов надзор  показват, че има риск от значителна загуба за 2017 г. - 65 млн. лв. може да не стигнат, за да се покрият предявените претенции за леки и лекотоварни автомобили до 5 тона.  В предишните 5 г.недостиг не е имало. С колко ще се увеличи „Гражданската отговорност” и има ли опасност от повторни увеличения в началото на 2019-а? Отговорите гледайте във видеото.", "date": "2018.07.28", "title": "Kога и с колко поскъпва „Гражданската отговорност”?"}
{"url": "https://www.novinite.bg/articles/162475/Socialistite-se-sabirat-na-Buludja", "text": "Социалистите се събират на традиционния събор на партията в местността \"Историческа поляна\" под връх Бузлуджа. Началото е в 10 часа. В 10:30 часа ще бъдат поднесени венци и цветя пред  паметника на Хаджи Димитър. В 11:30  започва националния политически митинг. От трибуната ще говорят  председателят на БСП Корнелия Нинова, президентът на Партията на европейските социалисти  Сергей Станишев, народни представители, местни лидери.По обяд на сцената ще излязат  Горан Брегович и неговият оркестър. ", "date": "2018.07.28", "title": "Социалистите се събират на Булуджа"}
{"url": "https://www.novinite.bg/articles/162482/Maj-zagina-pri-tejka-katastrofa-na-Podbalkanskiya-pat", "text": " Инцидентът е станал около 13.00 часа при сблъсък с друга кола до разклона за село Розино.Загиналият е на 38 години. В автомобила му са пътували и две деца – на 3 и 7 години. Те са настанени в болница. Другият автомобил е управляван от 27-годишен водач.Движението в района е спряно, а полицейски екипи насочват автомобилите по обходен маршрут.", "date": "2018.07.28", "title": "Мъж загина при тежка катастрофа на Подбалканския път"}
{"url": "https://www.novinite.bg/articles/162474/Predi-obyad-nad-po-golyamata-chast-ot-stranata-shte-preobladava-slanchevo-vreme", "text": "Днес, преди обяд над по-голямата част от страната ще преобладава слънчево време. Около и след обяд отново ще се развива купесто-дъждовна облачност и на много места ще има краткотрайни, в отделни райони интензивни валежи, придружени с гръмотевици и временни усилвания на вятъра. Ще има условия за градушки. Максималните температури ще са между 28° и 33°, в София - около 28°. В планините ще е преобладава слънчево време. Около и след обяд ще се развива купесто-дъждовна облачност и ще има краткотрайни валежи с гръмотевици, на отделни места ще са интензивни. Ще духа слаб до умерен вятър от север-северозапад. Максимална температура на височина 1200 метра около 22°, на 2000 метра – около 16°.По Черноморието преди обяд ще е слънчево. Около и след обяд ще се развива купесто-дъждовна облачност и на много места ще превали и прегърми. Ще е почти тихо. Максимални температури: 28°-31°. Температурата на морската вода е 25°-27°. Вълнението на морето ще бъде 1-2 бала.", "date": "2018.07.28", "title": "Преди обяд над по-голямата част от страната ще преобладава слънчево време"}
{"url": "https://www.novinite.bg/articles/162480/Lek-avtomobil-se-zapali-na-333-ti-km-na-Avtomagistrala-Trakiya", "text": "Лек автомобил се запали на 333-ти км на Автомагистрала „Тракия” край Карнобат, съобщи БГНЕС. Няма пострадали. Движението не е спряно.", "date": "2018.07.28", "title": "Лек автомобил се запали на 333-ти км на Автомагистрала „Тракия”"}
{"url": "https://www.novinite.bg/articles/162481/Osem-dushi-zaginaha-sled-srutvane-na-most-v-Kitaj", "text": "Осем души са загинали, а трима други са ранени, след като мост се срути в Китай. Според очевидци, в момента на срутването под моста е имало хора, които са се скрили там от силна буря и дъжд. Започнала е спасителна операция и разследване на инцидента.", "date": "2018.07.28", "title": "Осем души загинаха след срутване на мост в Китай"}
