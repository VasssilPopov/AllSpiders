{"url": "http://www.novinite.bg/articles/154730/Moshtna-bombena-eksploziya-v-Atina-nyama-postradali-i-raneni", "text": "Апелативният съд в  е бил разтърсен от мощна  снощи, съобщават гръцките медии. Взривът е хвърлил в шок жителите на гръцката столица, тъй като тътенът от него се е чул на много голямо разстояние.До момента няма данни за пострадали и ранени. Преди експлозията е имало обаждане по телефона и районът е бил отцепен от полицията. Неизвестно лице е телефонирало в 02.50 ч. в редакцията на \"Вестника на редакторите\" и в сайта на изданието \"Зунгла\", като е казало, че до 40 минути ще избухне бомба в Апелативния съд.\r\n\r\n\r\n", "date": "2017.12.22", "title": "Мощна бомбена експлозия в Атина, няма пострадали и ранени"}
{"url": "http://www.novinite.bg/articles/154737/Ot-nachaloto-na-mandata-si-44-oto-Narodno-sabranie-e-prielo-72-zakona", "text": "От началото на мандата си 44-ото Народно събрание е приело 72 закона, 181  и две декларации. Това съобщиха от пресслужбата на парламента. От 19 април до 21 декември 2017 г. в Народното събрание са постъпили 164 , като 91 от тях са внесени от народни представители. Предложените проекти за  са 170, от които 153 са на депутати.От началото на мандата си 44-ото Народно събрание е провело 92 пленарни , три от които извънредни. Използваното време за осъществяване на контролната функция на парламента за 2017 г. е 88 часа и 58 минути. Проведени са разисквания по 10 питания на народни представители и 4 изслушвания.През втората си сесия 44-тото Народно събрание е приело 54 закона и 72 решения. Парламентът е имал 46 редовни и 3 извънредни пленарни заседания.За периода от 1 септември до 21 декември 2017 г. в парламента са внесени 90 , като 41 от тях са на народни представители. Постъпили са 52 проекта за , от тях 47 са от депутати, както и един проект за обръщение и декларация.Сред приетите от Народното събрание нови закони са Закон за противодействие на корупцията и за отнемане на незаконно придобитото имущество, Закон за държавните помощи, Закон за концесиите, Закон за държавния бюджет на Република България за 2018 г. и др. Парламентът е гласувал промени в Гражданския процесуален кодекс, в Данъчно-осигурителния процесуален кодекс, в Наказателния кодекс, в Кодекса на труда, в Кодекса за социално осигуряване и др.Използваното време за осъществяване на контролната функция на парламента през втората сесия на  е 44 часа и 51 минути. Парламентарен контрол е провеждан в 15 пленарни заседания.В Народното събрание от 1 септември до 21 декември 2017 г. са постъпили 434 въпроса и 20 питания. В този период е имало 4 разисквания по питания.Проведени са разисквания за изпълнение на проекти за модернизация и обучение в спешната помощ и цялостна стратегия за развитието на спешната медицинска помощ, за политика за решаване на демографските проблеми на страната, за държавния дълг и за политиката на Министерството на земеделието, храните и горите за създаване на ред в поземлените отношения.Членовете на правителството са отговорили на 381 въпроса и 15 питания. На най-много въпроси и питания са отговорили министърът на регионалното развитие и благоустройството Николай Нанков - 65, министърът на образованието и науката Красимир Вълчев - 40, министърът на земеделието, храните и горите Румен Порожанов - 38, министърът на околната среда и водите Нено Димов - 33, министърът на финансите Владислав Горанов - 30, министърът на вътрешните работи Валентин Радев - 27, министърът на труда и социалната политика Бисер Петков - 27, вицепремиерът по обществения ред и сигурността и министър на отбраната Красимир Каракачанов - 22 и министърът на културата Боил Банов - 19.Най-много въпроси и питания са отправили народните представители Георги Гьоков - 37, Георги Свиленски - 26, Светла Бъчварова - 24, Димитър Данчев - 20, Николай Цонков - 19, Миглена Александрова - 17, Георги Стоилов - 17, Кристина Сидорова - 15, Стоян Мирчев - 14, Иван Валентинов Иванов - 12, Николай Александров - 14, Иван Димов Иванов, Георги Йорданов, Таско Ерменков - по 10.От ПГ \"БСП за България\" са внесли най-много въпроси и питания - 343 въпроса и 17 питания. От ПГ \"Обединени патриоти\" са отправили 50 въпроса, от ПГ на ПП ГЕРБ - 24 въпроса и 2 питания, от ПГ на ДПС - 13 въпроса и от ПГ на ПП \"Воля\" - 7 въпроса и едно питане.", "date": "2017.12.22", "title": "От началото на мандата си 44-ото Народно събрание е приело 72 закона"}
{"url": "http://www.novinite.bg/articles/154739/Ahmed-Dogan-ne-vidya-alternativa-na-segashniya-kabinet", "text": "Почетният председател на ДПС Ахмед Доган не видя алтернатива на сегашния кабинет. Това става ясно от речта му в традиционната празнична вечеря по случай Коледа и Нова година в сараите. Тази година словото му беше публикувано в профила на Доган във Фейсбук. Преди седмица по време на посещение в Брюкесл премиерът Бойко Борисов призова почетния председател за вразуми ДПС и да не се проваля председателството ни.В началото на словото си почетният председател посочва, че традиционното събиране в сараите предизвиква не само интерес, но и силно очакване.И очертава ситуацията в партията  - тази година не била най-благодатната за ДПС, но успели да уклепят партийните структури, както и да активират външните контакти с европейските либерални партии. Според Доган ДПС трябва да „продуцира добросъседски отношения с Република Турция и да й помогне в диалога й с ЕС”.Така Доган стига и до обзора на вътрешно-политическото положение в страната.\"Големият проблем на правителството на Борисов е коалиционната му политика и по-конкретно включването на отявлени националисти в кабинета. Дори и това не е най-големият грях, защото Обединените патриоти имаха шанса да покажат и докажат консолидирана социална отговорност към националните интереси в контестта на общоевропейските политики. Но тъкмо такава значима цел не се постига с Езика на омразата и агресията, с език, който възпроизвежда разделение и противопоставяне!\", посочва почетният председател на ДПС.Доган допълва, че страна е изправена пред много сериозно предизвикателство- председателството на Европейския съюз. Така стига до вота на недоверие, иницииран от ДПС и БСП. Той допълва, че доколкото разбира, този няма за цел да свали правителството, а само да го коригира и насърчи. И препоръчва на партията да не сваля от власт кабинета Борисов три, защото „Има ли партия, която е готова да управлява страната след евентуални предсрочни избори? Моята преценка е, че няма такава политическа сила от опозицията, която може да поеме отговорността за управление на страната към днешна дата\".", "date": "2017.12.22", "title": "Ахмед Доган не видя алтернатива на сегашния кабинет"}
{"url": "http://www.novinite.bg/articles/154740/Karakachanov-i-sindikati-podpisaha-nov-kolektiven-trudov-dogovor", "text": "Министърът на отбраната  и председателите на синдикалните организации  и  Георги Братованов и Тодор Воденов подписаха днес нов Колективен трудов договор в Министерството на отбраната и Споразумение относно представителните и защитните функции на синдикатите с оглед интересите на цивилните служители по служебно правоотношение.Колективният трудов договор във ведомството е със срок две години. Със заповед на министъра на отбраната беше награден военноаслужащия от запаса Иван Георгиев - за професионализъм и всеотдайност, със знак за военна доблест трета степен.На въпрос колко работещи в системата на Министерството на отбраната пенсионери ще бъдат съкратени догодина,  каза, че в администрацията има 70-годишни хора, на които би следвало да им се даде възможност да почиват. В същото време в \"Терем\", а и не само там, има хора в пенсионна възраст, които са изключително добри специалисти, а млади експерти няма, добави той. Може и да бъркам, но на места администрацията е много голяма. В едно от предприятията на \"Терем\" администрацията е почти колкото работниците - това е абсолютно алогично, каза министърът. Затова, търсейки възможност да спестим разходи, ще се лишим от хора в пенсионна възраст - навършили или близо до 70-годишна възраст. Нашето желание е да дадем възможност на млади специалисти, но ще подходим индивидуално, посочи Каракачанов.", "date": "2017.12.22", "title": "Каракачанов и синдикати подписаха нов колективен трудов договор"}
{"url": "http://www.novinite.bg/articles/154748/Sarbiya-vavejda-tol-taksi-za-nov-uchastak-ot-magistrala", "text": "От 1 януари 2018 г. Сърбия въвежда „отворена система” за плащане на пътни такси за автомобилите, преминаващи по новооткрития участък на автомагистралата между градовете Димитровград и Ниш. Това означава, че таксата ще бъде заплащана само от автомобилите, идващи от България и пътуващи към Ниш, както и в обратна посока, съобщават от българското Министерство на външните работи.Таксата за леки автомобили в една посока ще бъде 190 сръбски динара (около 1,60 евро). Микробусите ще плащат 280 динара (около 2,40 евро), автобусите – 500 динара (4,70 евро), а товарните автомобили – по 1120 динара (около 9,50 евро).Този начин на плащане ще важи до пълното завършване на южното и източното разклонение на Коридор 10, когато ще се въведе „затворена система” на плащане. Таксите може да се платят в брой в левове и в евро, както и с банкова карта.На всички българи, които ще пътуват през Сърбия по време на предстоящите празници, от МВнР обръщат внимание, че трафикът от Западна Европа към България по това време е много интензивен. ", "date": "2017.12.22", "title": "Сърбия въвежда тол такси за нов участък от магистрала"}
{"url": "http://www.novinite.bg/articles/154744/Ninova-sreshtu-Dogan-Vot-na-nedoverie-shte-ima-mojem-da-go-vnesem-i-bez-DPS", "text": "От обръщението на г-н Доган си правим три извода. Борисов се притесни от напрежението в страната, вот на недоверие за корупция и разнобоя с патриотите и помоли г-н Доган за помощ. И я получи. Доган подкрепя Борисов. Това заявява лидерът на БСП Корнелия Нинова, цитирана от пресцентъра на партията. За почетния председател на ДПС патриотите в управлението са грешка. Разбирайте в подтекст: махни ги и ние ще те подкрепим. Тоест, няма нужда от нови избори, има нужда от смяна в правителството на едните с другите. Всички да пазим стабилността. Но коя стабилност? Стабилно се закриват болници, стабилно се вдигат цени на вода и ток. Стабилно сме първенци по корупция и най-бедни в Европа, стабилно една прослойка става все по-богата, а народът все по-беден, стабилно расте броят на неграмотните деца и стабилно изчезваме като народ. Стабилно всеки месец има протести срещу това правителство, казва още Нинова. Благодаря, ние не сме съгласни! Ние искаме промяна на този модел на управление, а не просто смяна на патриотите с ДПС в правителството. Вот на недоверие ще има. Конгрес на БСП го реши, парламентарната група ще го внесе. Не сме в предишната ситуация с 38 депутати, която налагаше да търсим гласове от ДПС. Сега сме осемдесет и продължаваме напред. Очевидно оставаме единствената опозиция и алтернатива. Хората да избират. Техният глас ще реши!, завършва Нинова. ", "date": "2017.12.22", "title": "Нинова срещу Доган: Вот на недоверие ще има, можем да го внесем и без ДПС"}
{"url": "http://www.novinite.bg/articles/154731/Nad-100-mln-lv-shte-investira-Sofiya-v-transportna-infrastruktura-prez-2018-g", "text": "Над 103 млн. лв. в транспортна инфраструктура , като 37 млн. лв. са инвестиции в трамваен релсов . За първи път средствата за транспортна инфраструктура в София се разделят по равно между инвестиции в големите улици и булеварди и ремонта и изграждането на квартални улици. Това в интервю за БТА кметът на Столичната община Йорданка Фандъкова.  следващата година Столичната община ще има възможност да насочи повече средства в ремонта и изграждането на квартални улици на районните кметове. приоритетните обекти във всеки един от 24-те района на София.Подмяната на транспортните средства е друг приоритет  ангажимент одернизира градския транспорт. Подготвя  закупуването на нови 142 автобуса на природен газ и първите 20 електробуса, които ще започнат да се включват в движението на града още в края на годината.По този начин ще успеем да изпълним много амбициозната програма за промяна на автобусите и през 2019 г. да сведем средната възраст на автобусите между 6 и 7 години, което е един много добър европейски стандарт. Само за последните 2-3 години успяхме да сведем средната възраст от 30 на 9 г., Проектът за метрото e освен стратегически транспортен обект и стратегически екологичен проект - с него очакваме да спестяваме 90 хил. т. вредни емисии на година, каза още градоначалникът. То се строи основно с европейски средства, но изисква и собствено финансиране. Средствата в бюджета за него са 327 млн. лв., от тях 16,7 млн. е собственото финансиране. За следващата година залагаме над 16,5 млн. лв. от бюджета на Столичната община за финансиране на третата линия на метрото.ще завърши през 2018 г. строителството на два буферни паркинга - при метростанцията при Стадион \"Васил Левски\" и при метростанция \"Сливница\". Съществуващите буферни паркинги на Бизнес парк София, на бул. \"Цариградско шосе\" и на бул. \"Черни връх\" все повече се използват. Довършва се надграждането на системата за управление на трафика с приоритизация на транспортните средства от градския транспорт, каза още Фандъкова.Образователната инфраструктура е друг основен приоритет на общината, . Важна цел е да се върви към едносменен режим на обучение във всички столични училища -  92 училища в София има възможност за едносменен режим, а в останалите 84 училища - децата учат на две смени. Въпросът е сложен и не може да се реши механично, затова се прави анализ, на чиято основа ще се направи план, каза Фандъкова. По думите й качественото образование изисква да се спазва капацитетът на съответните сгради на училищата. Много е важно в следващите години директорите така да разработят своите планове, че да не приемат все повече и повече ученици в първи клас, каза тя. Фандъкова отбеляза, че продължава разширяването на училища. През 2018 г. ще завърши строителството на 3 нови детски градини, ще започне изграждането на други . Предвижда се и мащабен проект за енергийна ефективност и цялостно обновяване на 26 училища и детски градини. В следващите две години ще се работи и за подобряване на състоянието на училищните дворове.Всички проекти на Столичната община за 2018 г. се подчиняват на основната цел - подобряване на околната среда и качеството на въздуха. Това е стратегически приоритет и за следващите години и изисква обединяване на усилията на общината, държавата и цялото общество, посочи столичният кмет.", "date": "2017.12.22", "title": "Над 100 млн. лв. ще инвестира София в транспортна инфраструктура през 2018 г."}
{"url": "http://www.novinite.bg/articles/154724/Den-na-traur-v-Momchilgrad", "text": "Общината в Момчилград обяви ден на траур за днес в памет на 7-годишната Дамла. Местната управа призова за съпричастност с мъката на близките на детето. Отменени са всички общоградски и публични прояви за предстоящите празници.„Убийството потресе всички жители на общината, нека бъдем съпричастни с болката и мъката на близките на детето”, посочват от Общината.По-рано тази седмица заради трагичния случай бяха отменени всички общоградски и публични празненства за предстоящите празненства.Убиецът на момченцето е братовчедът на Дамла - Мехмед, на 25 години.Майката на Дамла дала в събота 50 лева назаем на племенника си, а той часове по-късно той влязъл в апартамента в блок „Слава“ в центъра на Момчилград да търси още пари. В този момент, призори в неделя – 17 декември, обаче от шума се събудила 7-годишната му братовчедка. Мехмед удушил Дамла, а после облепил главата ѝ с тиксо.Мехмед е обвинен за убийство, извършено по особено мъчителен за жертвата начин. Ако бъде признат за виновен, той може да получи наказание лишаване от свобода от 15 до 20 години, доживотен затвор или доживотен затвори без замяна.", "date": "2017.12.22", "title": "Ден на траур в Момчилград"}
{"url": "http://www.novinite.bg/articles/154733/BDJ-osiguryava-dopalnitelno-mesta-vav-vlakovete-za-Koleda-i-Nova-godina", "text": "\" - Пътнически превози\" ЕООД ще осигури допълнително 18 200 места за предстоящите празници. Това съобщиха от дружеството. С допълнителни вагони ще бъдат увеличени съставите на някои , които пътуват по основните направления в страната.От днес до 2 януари 2018 г. включително с увеличени състави ще пътуват те по най-натоварените маршрути в страната - София-Варна-София; София-Бургас-София; София-Пловдив-София; София-Плевен-София; София-Горна Оряховица-София; София-Русе-София; София-Лом-София; София-Видин-София; София-Петрич-София.При закупуване на  за отиване и връщане пътниците могат да ползват от 10 до 30 на сто намаление от редовната цена в зависимост от различните търговски оферти на дружеството.Клиентите на националния железопътен превозвач могат да получат подробна информация за разписанията на те от служителите на гишетата \"Информация\" и билетните каси в железопътните гари и бюра в страната или на националния информационен телефон 0700 10 200.", "date": "2017.12.22", "title": "БДЖ осигурява допълнително места във влаковете за Коледа и Нова година"}
{"url": "http://www.novinite.bg/articles/154722/Startira-prodajbata-na-vinetki-za-sledvashtata-godina", "text": "От днес започва продажбата на винетките за 2018 година. За първи път годишният стикер ще е валиден от датата на купуването. Друга новост са 3-месечните винетки. В продажба ще бъдат пуснати над 2,1 млн. стикера, от които 900 хиляди са годишни винетки за леки автомобили. До края на януари в мрежата за разпространение ще има общо 4,8 млн. винетки.За първи път годишните винетки ще важат от датата на купуването им. Така, ако си вземем стикер на 2 март 2018 година, например, той ще важи до 1 март 2019-та. Досега валидността на годишната винетка беше до 31 януари, независимо от дата на закупуване.За първи път от догодина ще има и тримесечна винетка за леките коли - с цена 54 лв. Целта е хората, които карат автомобилите си най-вече   през лятото или по време на по-дълга отпуска, да използват стикер с по-кратък срок.За трета поредна година цените на всички винетки за леки автомобили са непроменени. Годишната е 97 лв., месечната 30 лв., а седмичната 15 лв. Колкото по-дълъг е периодът на валидност, толкова по-изгодна е цената. 2018-та ще е последната година, в която се ползват хартиени стикери. С изграждането на тол системата от 2019-та ще се премине към електронно таксуване.При винетките за камиони над 3,5 тона единствената промяна е в цената на дневната винетка, която догодина ще бъде 23 лв., при 21 лв. в момента.До 31 декември т. г. ще има паралелна продажба на винетки за 2017 г. и 2018 г. Това означава, че ако си купим седмична или месечна винетка за 2017 г., например на 31 декември, тя ще бъде валидизирана на 31 декември и ще може да се използва през следващите седем дни или един календарен месец. Годишните стикери за 2017 г. за всички видове превозни средства са валидни до 31 януари 2018 г.", "date": "2017.12.22", "title": "Стартира продажбата на винетки за следващата година"}
{"url": "http://www.novinite.bg/articles/154741/Noshten-transport-v-Sofiya-na-Nova-godina", "text": "Метрото ще върви цяла нощ на 31 декември срещу 1 януари. Влаковете ще возят от метростанция Младост 1 до Витоша през 20 минути, а от Младост 1 до Бизнес парк София и Летище София през 40 минути. По Коледните празници, както и на 30 и на 31 декември и на 1 януари, линиите работят по разписания за пред и празник, в работните 28 и 29 декември по делничен график. Нощен транспорт ще осигуряват и трамваи номера 5, 7, 8, 12, 18, 20, 22 и тролеи 1, 2, 4, 9. През нощта на Нова година ще се организира нощно движение на автобуси по линии 11, 83, 102. На режим нощно движение ще бъдат и линиите на АТ Малашевци – 78, 85, 94, 285, 309, 310, както и линиите на АТ Дружба с номера 76, 213, 604.Трамваите и тролеите на 23 и 30 декември ще се движат по предпразнични разписания. На 1 януари трамвайни линии № 5, 6 и 20 и тролейбусни линии № 1, 2, 4, 5, 9 и 11 ще работят с намален брой коли.На 23, 24, 25, 26, 30 и 31 декември Столичен автотранспорт ЕАД ще осигури коли оперативен резерв, които при необходимост, съгласувано с главния диспечер, да извършат допълнителни курсове по маршрута на автобусни линии № 63 и 66.Изпълнителните директори на Столичен електротранспорт ЕАД и Столичен автотранспорт ЕАД са създали необходимата организация на работа на сервизите за да се осигури пълно покритие по линии на 28.12.2017 г. и на 02.01.2018 г.За гарантиране на безаварийна работа на електротранспорта по време на празниците Трансенерго и РП ще осигури дежурни екипи за поддръжка на съоръженията, в дружествата са регламентирани със заповеди осигуряването на реда, физическата и противопожарна охрана и дежурства по време на празниците. ", "date": "2017.12.22", "title": "Нощен транспорт в София на Нова година"}
{"url": "http://www.novinite.bg/articles/154742/Pirogov-shte-e-sred-bolnicite-koito-shte-badat-prestrukturirani", "text": "Данните от проверката на “Пирогов\" показват, че е необходимо преструктуриране на болницата, каквато е и тенденцията в повечето лечебни заведения с над 50 на сто държавно участие, съобщиха от Министерството на здравеопазването.Припомняме, че здравният министър Кирил Ананиев Министерството ще предложи подкрепа за реализацията на цялостната визия за преструктурирането. Това ще включва оптимизиране на структурата на персонала и на дублиращите се дейности и звена.Дейността на отделенията по хирургия, анестезиология, интензивно лечение, ортопедия и травматология трябва да се приведе в съответствие с медицинските стандарти при спазване на изискванията за съответните нива на компетентност и по отношение структурата на персонала. Редица от проблемите в работата на “Пирогов\" се дължат на липсата на действащи медицински стандарти, например това са стандартите по хирургия и гастроентерология. Съотношението на лекари и сестри в четирите клиники по ортопедия и травматология не отговаря на изискванията на медицинския стандарт, При разпределение на средствата за основни заплати в лечебното заведение има диспропорции и липсват единни правила и механизми, регламентиращи принципите за разпределение на основните и допълнителни възнаграждения на персонала.В хода на проверката не е установен недостиг на медицински консумативи, необходими за работата на лечебното заведение. Със заповед на изпълнителния директор от октомври 2017 г. в болницата се осъществява медицински триаж на постъпилите пациенти, което оптимизира приема и прегледите още с влизането в болницата.увеличение на дълга в размер на 2 млн. През годината през болницата са минали 211 000 пациенти, 44 000 от тях са приети на лечение.Предстои да бъдат увеличени заплатите , предстоят преговори със синдикатите да се направят разчети, каза проф. Балтов. на клиниките – има прекалено много хора, които не са разпределени правилно,  това не означава допълнително съкращаване на персонал.от лечебното заведение протестираха в продължение на шест дни. Те настояваха за оставката на Балтов, който според тях е некомпетентен да бъде начело на лечебното заведение. Недоволството започна още миналата седмица, когато бяха дадени примери за скандални според протестиращите назначения. ", "date": "2017.12.22", "title": "“Пирогов” ще е сред болниците, които ще бъдат преструктурирани"}
{"url": "http://www.novinite.bg/articles/154729/Shte-podadat-li-kolektivna-ostavka-lekarite-ot-bolnicata-v-Lovech", "text": "Ще подадат ли колективна оставка лекарите от болницата в Ловеч заради тежкото финансово състояние на лечебното заведение? Това решават медиците на среща в лечебното заведение в петък сутрин.В началото на седмицата те заплашиха, че ще напуснат заради забавени заплати и липса на животоспасяващи медикаменти и консумативи. Има минимална надежда през днешния ден да бъде изплатена дължимата им заплата за септември, но не е ясно дали това ще ги убеди да останат на работните си места.", "date": "2017.12.22", "title": "Ще подадат ли колективна оставка лекарите от болницата в Ловеч"}
{"url": "http://www.novinite.bg/articles/154735/Arestuvaha-trima-za-obir-na-byuro-za-parichni-prevodi-vav-Velingrad", "text": "Трима софиянци са задържани за въоръжен грабеж на бюро за международни парични преводи във Велинград, извършен на 13 декември, съобщават от МВР.При нападението неизвестен мъж влязъл в офиса, заплашил с пистолет 39-годишната служителка и избягал с 15000 лева и 5000 евро от оборота.В резултат на денонощно разследване, проведено под наблюдението на прокуратурата, криминалистите установили и арестували тримата извършители на престъплението - Д.С. (27г.) - криминално проявен, осъждан за кражби и грабежи, Ф.В. (24г.) и А.Д. (35г.).Според събраните данни тримата са планирали и предварително подготвяли грабежа. Проследили начина на работа на бюрото, на служителката в офиса, като използвали различни автомобили за придвижването си.При проведените процесуално-следствени действия на три адреса в София са открити суха марихуана, два газови пистолета, парична сума в евро, много мобилни телефони и SIM карти.След задържането им в рамките на 24 часа, с постановление на Районната прокуратура във Велинград, мярката за задържане на Д.С. е удължена до 72 часа.Работата по случая продължава. ", "date": "2017.12.22", "title": "Арестуваха трима за обир на бюро за парични преводи във Велинград"}
{"url": "http://www.novinite.bg/articles/154736/Razbiha-laboratoriya-za-proizvodstvo-na-amfetamini", "text": "Разбиха лаборатория за производство на амфетамин в къща в село Осенарите, Великотърновско, съобщиха от МВР. Акцията е осъществена на 20 декември от служители на отдел  „Наркотици“ при ГДБОП и колегите им от ОДМВР – Велико Търново, под ръководството на  Окръжната прокуратура във Велико Търново.В къщата те разкрили лаборатория за производство на амфетамин в процес на таблетиране. На място са задържани двама мъже – 48-годишен, с инициали М.М. от Велико Търново, криминално проявен и осъждан за извършени кражби  и отвличане, и 50-годишният И.С. от Петрич - криминално проявен за участие в организирана престъпна група и за разпространение на наркотици, за което е и осъждан. На адреса са открити и иззети: таблетираща машина в процес на производство на таблетки; 10 найлонови плика с бледо жълти таблетки с лого на каптагон, с приблизително общо тегло около 20 кг, които при тестване реагирали на амфетамин; прекурсори; помощни вещества за таблетиране, разпилени по пода таблетки; около 10 кг амфетамин-субстанция, подготвен за таблетиране; мобилни телефони и други.По предварителни данни  наркотикът е бил предназначен за износ за страна от Близкия изток.След изтичане на 24-часовите мерки за задържане, на двамата мъже са повдигнати обвинения за престъпление . С прокурорско постановление мярката им за задържане е удължена за 72 часа.Работата по образуваното досъдебно производство продължава под ръководството на прокуратурата.", "date": "2017.12.22", "title": "Разбиха лаборатория за производство на амфетамини"}
{"url": "http://www.novinite.bg/articles/154743/Arestuvaha-uchitel-za-bludstvo-s-maloletna-v-Kazanlak", "text": "Учител в гимназия в Казанлък е арестуван за блудство  с малолетна ученичка.66-годишният мъж е задържан за 72 часа. Повдигнато му е обвинение за това, че като надзорник на 13-годишното дете е използвал властта си и е извършил блудствени действия с него.", "date": "2017.12.22", "title": "Арестуваха учител за блудство с малолетна в Казанлък"}
{"url": "http://www.novinite.bg/articles/154749/Sled-Brekzit-shte-se-varnat-britanskite-pasporti-sas-sinya-podvarziya", "text": "Британски служители казаха, че след излизането на  от  ще бъдат върнати паспортите със синя подвързия на мястото на сегашната , свързвана с , съобщи Асошиейтед прес. Новият паспорт няма да носи и символите на ЕС.Обявявайки връщането на сините паспорти, държавният министърът във вътрешното министерство Брандън Луис заяви, че напускането на  дава на Великобритания \"уникалния шанс да възстанови националната си идентичност\". Британските паспорти в продължение на десетилетия бяха със сини подвързии, но бяха променени през 1988 г.Промяната е смятана от някои привърженици на Брекзит като стъпка към връщането на британския контрол над вътрешните работи на страната. Застъпникът за Брекзит Найджъл Фараж пожелава днес в туитър \"Весело Брекжeство\" (Merry Brexmas), допълва АП.", "date": "2017.12.22", "title": "След Брекзит ще се върнат британските паспорти със синя подвързия"}
{"url": "http://www.novinite.bg/articles/154726/Garciya-prodade-pristanishteto-v-Solun", "text": "Гръцкото правителство съобщи, че е подписало споразумение за продажбата на мажоритарния пакет от акциите от пристанището в Солун, предаде AFP.Държавната агенция за приватизация уточни, че 67 на сто от акциите са продадени за 232 млн. евро на консорциум, в който влизат компании от Китай, Франция, Германия и Гърция.Според официалните власти сделката възлиза на 1.1 млрд евро. В нея са включени и 180 млн. евро инвестиции за развитието на пристанището през следващите 7 години.", "date": "2017.12.22", "title": "Гърция продаде пристанището в Солун"}
{"url": "http://www.novinite.bg/articles/154728/Ideya-Evropejskata-direktiva-za-avtorskoto-pravo", "text": "Една от актуалните теми пред Европа е темата за приемане на директива, уреждаща авторското право. От директивата се очаква да хармонизира отделните законодателства на страните членки на ЕС, за да може да заработи успешно единният дигитален пазар. На единия цифров пазар на Европа се гледа като на новия успешен бизнес модел, чрез който Европа няма да е изоставаща зад Америка и Азия, както е в момента. Въпреки работата по предложената Директива и направените по нея промени и корекции, по-рано през декември в Брюксел Естонското председателство на Съвета на ЕС не можа да достигне мнозинство за нейното приемане. Това означава, че Българското европредседателство ще трябва да намери онези компромисни решения, които да спечелят одобрение.„Това е невероятна възможност за България, особено в областта на цифровата политика, където в момента се разискват редица важни въпроси. Във връзка конкретно с Директивата за авторското право, България ще трябва да реши какъв да е подходът за закрила на публикациите в пресата при цифрово използване, например – споделя Струан Бартлет, изпълнителен директор на NewsNow.co.uk, първият и водещ сайт-агрегатор за новини във Великобритания.“Авторските права в цифровото пространство несъмнено се нуждаят от осъвременяване, като новата директива трябва да защитава интересите на всички участници – творци и артисти- изпълнители, издатели, продуценти, онлайн платформи и потребители. Многобройни са въпросите, които очакват решение, което да бъде подкрепено от мнозинството. Трябва ли да има филтриране на информацията, трябва ли да пращаме „Данък линк“, как да се гарантира свободният достъп до информация и още много. Отговорите на тези въпроси трябва да са и решения за сегашната фрагментираност на цифровата карта на Европа, те трябва да балансират европейското интернет пространство, а не да го централизират.„Директивата за авторското право е създадена от и за големите издателства в Германия и другаде. Тя ще ограничи достъпа на гражданите до информация. Освен това ще навреди на малките и независими издатели в ЕС, които разчитат на платформи като Google и Facebook, за да достигнат до читателите си – добавя Струан Бартлет. – Когато подобно законодателство беше въведено в Испания и Германия, всички малки издателства отчетоха много по-нисък трафик от преди. Не е редно да създаваме закони в Европейския съюз, които да са в полза само на големите и силни компании, а в случая – издатели, за сметка на малките.“Очаква се новата директива не да въвежда рестрикции, а да се погрижи достъпът до информация, наука и прочие да бъде максимално свободен, не да бюрократизира, а да демократизира дигитална Европа, не да блокира, а да подпомогне модернизирането и дигитализацията на Стария континент.", "date": "2017.12.22", "title": "Идея: Европейската директива за авторското право"}
{"url": "http://www.novinite.bg/articles/154738/Stachka-na-pilotite-ot-Rajanear", "text": "Германските пилоти от авиокомпания  отново стачкуваха. Протестът им беше от 5:00 до 9:00 часа сутринта.Германските летищни власти съобщиха, че  не е предизвикала големи нарушения в графика. Един от най-големите профсъюзи в Германия организира предупредителния протест, след като международната компания прекрати преговорите с ирландските пилоти за условията на труд.", "date": "2017.12.22", "title": "Стачка на пилотите от \"Райънеър\""}
{"url": "http://www.novinite.bg/articles/154723/Bezplatno-karane-na-noshtnata-pista-na-Borovec", "text": "Безплатно каране на нощната писта на Боровец ще има в петък вечерта. Поводът е предстоящото официално откриване на сезона там в събота. На Банско и Пампорово съоръженията вече работят. Само за Витоша все още няма дата за откриване, защото се работи по заснежаването на пистите.", "date": "2017.12.22", "title": "Безплатно каране на нощната писта на Боровец"}
{"url": "http://www.novinite.bg/articles/154720/Hilyadi-stolichani-vse-oshte-na-studeno", "text": "Това е втората авария на ул. \"Дойран\" в този район за последните две седмици. Тя остави на студено \"Красно село\", \"Гоце Делчев\", \"Стрелбище\", \"Мотописта\" и част от \"Борово\". Пред камерата на NOVA представител на дружеството категорично заяви, че за часовете, в които са останали без парно, клиентите няма да платят нищо. Ако проблемът бъде решен в рамките на 48 часа, абонатите нямат право на обезщетения.", "date": "2017.12.22", "title": "Хиляди столичани все още на студено"}
{"url": "http://www.novinite.bg/articles/154725/Kak-lipsata-na-dva-podpisa-kostva-6-mln-leva-globa-za-EVN-Balgariya", "text": "Липсата на два подписа в протокол за смяна на електромери коства на EVN България санкция в размер на общо 6 млн. лева (по 3 млн. лева на нарушение). Липсата е установена от Комисията за енергийно и водно регулиране (КЕВР) след жалби на клиенти на дружеството.Санкцията е наложена в четвъртък (21-и декември), тоест два дни преди дългите празници за Коледа и дружеството има ограничено време, за да изготви и отправи своето възражение - 7 календарни дни.Това обясниха от ръководството на EVN България по време на пресконференция. Санкцията е максимална, а от дружеството са категорични, че не отговаря на извършеното нарушение.Казусите са два - за подмяна на електромерите на двама клиенти на дружеството. И в двата протокола липсва подписът на втори свидетел. По закон дружеството е длъжно да сменя електромерите и в противен случай отново би търпяло санкция за нарушение, разказа Гочо Чемширов, заместник-председател на Управителния съвет на \"Електроразпределение Юг\" (разпределителното дружество в състава на EVN България).Той уточни, че през 2016 година и 2017 година, от когато датират жалбите, са били подменени общо 800 хил. електромера и с тази задача са били заети 500 техници и сътрудници на дружеството.От EVN настояват, че глобата, която налага КЕВР, не е съразмерна. Наказанието трябва да отговаря на степента на обществената опасност, на нарушенията на интересите на бизнеса, коментира Калина Трифонова, заместник-председател на Управителния съвет на \"EVN България\".Тя даде за пример, че този принцип не винаги се спазва при налагането на санкции у нас и случаи с отравяне на деца, например, се санкционират с едва няколко хиляди лева.\"Казусът е абсурден - 6 милиона лева за два липсващи подписа\", каза още тя. Глобите няма да се отразят върху  на потребителите, но с тези пари могат да бъдат изградени 60 километра кабели средно напрежение или една модерна подстанция.От 2013 г. от дружеството предлагат да отпадне изискването за втория подпис в протоколите за смяна на електромери, тоест необходимостта да бъдат намерени двама свидетели, които да не са служители в EVN. Причината е, че трудно се намира още един свидетел, който да подпише документа.Това не е единствената санкция, която получава дружеството днес - Комисията за защита на конкуренцията му наложи глоба за злоупотреба с господстващо положение. И двете санкции ще бъдат обжалвани, увери Роберт Дик, регионален мениджър на EVN. \"Надяваме се да е просто съвпадение\", каза от своя страна Трифонова в отговор на въпроса как си обясняват двете санкции на две отделни институции в общ размер от 10 млн. лева, изпратени в един и същи ден.Случаят е заинтригувал и посланика на Австрия у нас Н.Пр. Роланд Хаузер, който също присъства на пресконференцията. Той отбеляза на първо място размера на санкцията, наложена от КЕВР, който по думите му не отговаря на тежестта на нарушението, и на второ място - ограниченото време за реакция.\"Това е много лош сигнал за условията за инвестиции в България\", заяви посланикът.Австрия е един от най-големите инвеститори в България, а EVN е вторият по големина австрийски инвеститор в страната ни, припомни още той.Огорчението няма да накара EVN да напусне България, но дружеството ще бъде предпазливо за бъдещото си развитие, каза Роберт Дик.\"За да развиваме бизнес, се нуждаем от нормална инвестиционна среда\", категоричен беше той и допълни, че няма друга държава в ЕС, която да изисква наличие на двама свидетели при подмяна на електромерите, които са собственост на разпределителното дружество, а не на клиента.Общо инвестициите на EVN България в инфраструктурата са на стойност 1,2 млрд. лева. През годините то е получавало санкции за неизпълнение на свои ангажименти, но те са били в размер на между 20 хил. лева и 1 млн. лева.", "date": "2017.12.22", "title": "Как липсата на два подписа коства 6 млн. лева глоба за EVN България"}
{"url": "http://www.novinite.bg/articles/154746/Do-20-e-rastat-v-prodajbite-na-vinetki-spryamo-2016-g", "text": "Продажбите на всички видове винетки за тази година са с между 10 и 20 на сто повече спрямо предходната година. Това съобщи председателят на управителния съвет на Агенция \"Пътна инфраструктура\" Дончо Атанасов, цитиран от БТА.Той посочи, че очакванията са през тази година постъпленията в бюджета да са „с доста голям ръст” –  до 350 млн. лева. Дончев напомни, че през миналата година в хазната влязоха 317 млн. лева.“Съотношението между приходите от винетки от леки и тежки превозни средства е 70% към 30%, каквото се наблюдава и през последните години”, обясни председателят на управителния съвет на АПИ.По думите му положителните резултати са заради системните проверки, които пътната агенция и МВР правят по пътищата. За тази година няма засечени фалшиви винетки.От днес започна разпростанението на винетките за 2018 г. в дистрибуторската мрежа. Пуснати са около 2 милиона броя винетки, като до края на януари техният брой ще достигне 5 милиона.След продажбата на годишните винетни стикери в понеделник ще се предлагат и тримесечните за леки  и еднодневните винетки за тежкотоварните автомобили.За първи път годишните винетки ще важат от датата на купуването им. В момента валидността на годишната винетка е до 31 януари независимо от това кога е закупена. За първи  от догодина ще има и тримесечна винетка за леките коли. Цената ѝ е 54 лева.От пътната агенция обясниха, че за защитата на новите стикери е използвана уникална технология за холограми, мастилата са трудни за имитация и се използват при производството на ценните книжа.В отговор на въпрос за тол системата Атанасов посочи, че сега има решение на Върховния административен съд, с което се разрешава предварителното подписване на договора, но от Агенцията ще изчакат 29 януари, когато е делото във ВАС по същество.“След като има решение на съда по подадените жалби от участниците в тръжната процедура, ще започне подписването на договора съобразно съдебното решение. Амбицията ни е в рамките на 2018 г. тол системата да почне да функционира и в началото на 2019 г. да почнат сериозни постъпления в бюджета”, надява се Атанасов.Сред приоритетите за следваща година той посочи започване на реално строителство на магистрала \"Хемус\", стартиране на процедурите за строителство на автомагистрала \" Русе - Велико Търново\", магистрала \"Струма\" в частта Кресна.“Има 6000 километра  в много тежко състояние, особено по третокласната пътна мрежа”, отчете Атанасов и посочи поддържането им също като приоритет.", "date": "2017.12.22", "title": "До 20% е ръстът в продажбите на винетки спрямо 2016 г."}
{"url": "http://www.novinite.bg/articles/154745/Tajnite-na-tradicionnata-koledna-trapeza-i-tradicii", "text": " е магия, любов, смирение, доброта, надежда и още милион неща!  не е просто ,  е чувство! Самото изричане на тази дума изпълва сърцата и душите на малки и големи.  е олицетворение на семейството, мили спомени от детството, най-греещите детски личица, очакващи подаръци под елхата. Магията е в щастието, отразено в очите на любимите ни хора, украсяването на дома, приготвянето на богата коледна трапеза...и една коледна звезда, свързана с най-съкровените ни желания и мечти. ни прави по-добри, по-усмихнати, кара ни да мечтаем и обичаме повече. Цялото суетене и суматоха около а, предварителната подготовка и очакване, са онези емоции,които ни карат да чувстваме приятна умора, примесена с любов!На та на този, така наречен, пръв блажен ден след постите, присъстват и други “забранени” до този момент продукти - сирене, кашкавал, мляко, масло. Предястията и салатите са типичните за сезона - с картофи, печени чушки, боб, млечни сосове.  е и денят на вкусните сладкиши. Коледните меденки, тиквеникът и баклавата са задължителни, като през последните години на българската  се появи и немският щолен. Напоследък набират популярност и пълнената пуйка и пиле.Патица с картофи и зелеви листа е типична за германците, редица региони на Франция, Белгия, Холандия, Австрия.Бутът от елен е приет да присъства на коледната  на скандинавците. Финландците си похапват шунка, горчица и хляб, както гювеч с дроб, стафиди, моркови и картофи. Във Франция обикновено се сервира гъши или патешки дроб, гъска или пуйка с кестени и плънка. Панетоне и Пандоро са типични за та в Италия, Бакалао за Португалия.В Испания коледната  е много богата, но неизменно присъстват бадемите. “Ахо бланко” е супа с бадеми, типична за коледното меню, особено в южна Испания. “Кутята” е типична за Украйна, Русия, Полша, Латвия и се приготвя от ечемик или жито с мед, сушени плодове и ябълки. В Канада и Сащ се сервира сочна пълнена пуйка, картофено пюре, сос от червени боровинки, а за десерт коледен пудинг. е магия, любов, вкусна храна, приготвена от добри ръце със сърце, споделена с най-близките ни, чувство, което предаваш, спомен, който създаваш...", "date": "2017.12.22", "title": "Тайните на традиционната коледна трапеза и традиции"}
{"url": "http://www.novinite.bg/articles/154734/Pusnaha-parnoto-v-centara-i-Lozenec-20-hilyadi-oshte-mraznat", "text": "Аварията на главен топлопровод в карето между столичните улици “Граф. Игнатиев”,“Патриарх Евтимий”, “Фритьоф Нансен” и \"Христо и Евлоги Георгиеви”, както и долната част на кв. “Лозенец”, е отстранена и топлоподаването е възстановено, съобщиха от Топлофикация София.Без парно и топла вода от снощи са  “Красно село”, “Бели брези”, “Гоце Делчев”, “Стрелбище” и “Мотописта\", както и част от \"Борово\". Над 20 хиляди са засегнатите абонати. Причината за аварията е нов пробив на тръбата, заради която южните столични квартали бяха на студено преди 10 дни.", "date": "2017.12.22", "title": "Пуснаха парното в центъра и Лозенец, 20 хиляди още мръзнат"}
{"url": "http://www.novinite.bg/articles/154732/Spasiha-bebeta-s-redki-anomalii-v-Pirogov", "text": "Екипът на д-р Цветко Георгиев в \"Пирогов\" спаси живота на 2 бебета с вродени редки аномалии.И двете момиченца се раждат с рядко срещана аномалия, при която още докато са в утробата, част от червата им некротизират и загиват, което води до оформянето на кистична туморна формация, сраснала с останалите коремни органи, съобщиха от пресцентъра на здравното заведение.Тя е изпълнена с чревносъсдържимо и некротични тъкани. Тази формация не дава възможност на бебетата да се хранят, което пряко застрашава живота им.Докато са на няколко дни момичетата са преведени в уникалното за България Отделение на новороденото и вродените аномалии в „Пирогов”. Завеждащият звеното д-р Цветко Георгиев и екипът му извършват продължителни животоспасяващи операции. Следват нови, продължаващи лечението многоетапни операции. Сега двете бебета могат да се хранят самостоятелно и имат шанс за пълноценен живот.Основният принос за възможността да посрещнат първата си Коледа е на екипите на завеждащия Отделението на новороденото и вродените аномалии д-р Цветко Георгиев и на завеждащия Отделението по детска реанимация д-р Христо Пседерски.\"Подобна патология се среща изключително рядко, както в световен мащаб, така и у нас\", споделя д-р Георгиев. За целия си професионален път лекарят е срещал около 15 подобни случая.", "date": "2017.12.22", "title": "Спасиха бебета с редки аномалии в „Пирогов”"}
{"url": "http://www.novinite.bg/articles/154727/Granichni-policai-izlizat-na-protest", "text": "Граничните полицаи излизат на протести. Те са организирани от синдикатите и започват поетапно в 11 часа на ,  и Елхово. В 11.30 са насрочени на граничните пунктове  и , а в 12 часа са в Дуранкулак и пред районното управление в Сливен.Протестите са продължение на започналата през месец юли програма, според която на всеки професионален празник на  служителите ще изразяват недоволството си. Така синдикатите искат да заявят решителното противопоставяне срещу корупцията, дефицита на социален диалог и незаинтересоваността за състоянието на системата.", "date": "2017.12.22", "title": "Гранични полицаи излизат на протест"}
{"url": "http://www.novinite.bg/articles/154721/Parlamentat-v-koledna-vakanciya-ot-dnes", "text": "Парламентът излиза в коледна ваканция от 22 декември до 10 януари включително, съгласно правилника си за работа. Депутатите ще се върнат зад банките в пленарната зала на 11 януари. „Весели празници на всички“, пожела председателстващият заседанието зам.-председател на НС Емил Христов, преди да удари финалният звънец.", "date": "2017.12.22", "title": "Парламентът в коледна ваканция от днес"}
{"url": "http://www.novinite.bg/articles/154747/Zadarjaha-razsledvasht-mitnicheski-inspektor-za-prisvoyavane", "text": "При съвместни действия на районните прокуратури в Хасково и Свиленград в граничния общински център е задържан разследващ митнически инспектор към Митница Бургас за присвояване на сумата от 100 000 турски лири, съобщи пресцентърът на Пловдивската апелативна прокуратура. Като мотив за извършеното, обвиняемият е изтъкнал големите си финансови затруднения, уточняват от държавното обвинение.Първоначално следовател от Окръжен следствен отдел при Окръжна прокуратура - Хасково е извършил действия, при които е установена липсата на голямата сума валута с левова равностойност 58 981 лева. Тя е била веществено доказателство по решено друго досъдебно производство, по което разследването е било водено от инспектора, чиято месторабота е била Свиленград. На инспектора е повдигнато обвинение за длъжностно присвояване на пари в големи размери.С постановление на Районна прокуратура-Свиленград обвиняемият е задържан за срок от 72 часа, в рамките на които предстои да бъде внесено искане в съда за вземане на мярка за неотклонение \"задържане под стража\". Разследването по случая продължава.", "date": "2017.12.22", "title": "Задържаха разследващ митнически инспектор за присвояване"}
