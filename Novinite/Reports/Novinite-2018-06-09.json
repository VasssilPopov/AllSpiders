{"url": "https://www.novinite.bg/articles/160757/BABH-Rezultatite-ot-laboratornite-analizi-na-kravata-Penka-sa-blagopriyatni", "text": "Досегашните лабораторни анализи на кравата, пребивавала 15 дни в Сърбия и преминала обратно границата, са благоприятни. Животното се изследва за вируси, чието отхвърляне е важно, за да се предотврати появата на икономически опасни болести като син език, заразен нодуларен дерматит и др., съобщават отБългарската агенция по безопасност на храните.Окончателните резултати ще излязат в понеделник, като животното остава под карантина. До края на седмицата ще продължат и срещите на изпълнителния директор на БАБХ д-р Дамян Илиев с колеги от Сърбия по трансграничното сътрудничество в областта на ветеринарната дейност. По тази тема разговори имаше и с експерти от Македония.", "date": "2018.06.09", "title": "БАБХ: Резултатите от лабораторните анализи на кравата Пенка са благоприятни"}
{"url": "https://www.novinite.bg/articles/160761/Putin-i-Poroshenko-razgovaryaha-po-telefona", "text": "Президентите на Русия и Украйна - Владимир Путин и Петро Порошенко - са засегнали днес в телефонен разговор темата за \"размяна на затворници\" между двете страни, обяви Кремъл в комюнике, цитирано от АФП. Двамата държавни глави са обсъдили \"хуманитарни въпроси, сред които и размяната на затворници\", посочи Кремъл. \"Владимир Путин подчерта необходимостта без бавене да бъдат освободени руските журналисти, задържани в Украйна\", се допълва в комюникето на Кремъл. Президентът Петро Порошенко обсъди днес по телефона с руския си колега Владимир Путин освобождаването на украински \"политически затворници\", задържани в Русия, сред които е и кинорежисьорът Олег Сенцов, обяви украинското президентство, цитирано от АФП. \"Петро Порошенко е подчертал колко важно е бързото освобождаване на украинските политически затворници, задържани в Русия и на окупираните територии\", термин, който Киев използва, когато говори за анексирания Крим и източната част на Украйна, намираща се под контрола на сепаратистите, допълни АФП, позовавайки се на комюникето на украинското президентство.", "date": "2018.06.09", "title": "Путин и Порошенко разговаряха по телефона"}
{"url": "https://www.novinite.bg/articles/160750/Dvijenieto-prez-GKPP-Kulata-Promahon-se-osashtestvyava-normalno", "text": "Нормално се осъществява движението както за леките, така и за камионите през граничен пункт Кулата- Промахон.Опашката от тежкотоварни автомобили, която вчера достигаше до 10 километра, вече се е изтеглила. Припомняме, че бяха отворени всички възможни трасета за вход и изход от България на пункта, за се проверяват по-бързо камионите от Агенция \"Митниц\".От Гранична полиция съобщават, че на всички пунктове с Гърция движението е нормално. Ремонтите на Кулата- Промахон ще продължат около един месец на гръцка територия, така че е възможно временно да се образуват тапи. ", "date": "2018.06.09", "title": "Движението през ГКПП \"Кулата - Промахон\" се осъществява нормално"}
{"url": "https://www.novinite.bg/articles/160746/Dnes-shte-preobladava-slanchevo-vreme", "text": "Днес ще преобладава слънчево време. Около и след обяд над западните райони ще се развива купестa и купесто-дъждовна облачност. До края на деня и през нощта срещу неделя в много райони от западната половина на страната ще има краткотрайни, на места интензивни валежи от дъжд и гръмотевични бури. Ще има условия за градушки. В Източна България ще се задържи почти без валеж и с повече слънчеви часове. Ще духа слаб до умерен югоизточен вятър. Максималните температури ще са предимно между 28° и 33°. Над планините в Западна България облачността ще е по-често значителна, след обяд – купесто-дъждовна. На много места там ще има валежи от дъжд, ще се развиват и гръмотевични бури. Над масивите от източната половина от страната ще се задържи почти без валеж. Ще духа слаб до умерен южен вятър, който вечерта ще започне да се ориентира от изток. Максималната температура на височина 1200 метра ще е около 22°, на 2000 метра – около 14°.Над Черноморието ще бъде предимно слънчево, с временни увеличения на облачността. Валежи са малко вероятни. Ще духа слаб до умерен вятър от изток-югоизток. Максималните температури на въздуха ще са от 23° до 27°. Температурата на морската вода е 21-24°. Вълнението на морето ще е около 2 бала.", "date": "2018.06.09", "title": "Днес ще преобладава слънчево време"}
{"url": "https://www.novinite.bg/articles/160747/Levski-Sofiya-nabira-deca-za-shkolata", "text": "Волейболният „Левски София” набира момчета, родени през 2005, 2006, 2007 г. или по- малки, които да станат част от новата история на клуба. Тренировките при нас да безплатни и поемаме всички разходи, свързани със спортно-състезателната дейност. Кандидатите трябва да отговарят на изискванията за професионално развитие в нашия спорт – висок ръст, добра физика и координация. От понеделник, 11 юни, до края на месеца треньорите на школата ще бъдат на разположение на желаещите да се запишат. Тренировките ще се провеждат от 15 ч в зала „Арена Исаев” в столичния квартал „Младост 3”.", "date": "2018.06.09", "title": "\"Левски София\" набира деца за школата"}
{"url": "https://www.novinite.bg/articles/160753/Razbiha-balgarska-mreja-za-prosyaci-vav-Franciya", "text": "Във Франция разбиха българска мрежа за просяци. В Тулуза са арестувани 11 душиТе ще бъдат съдени за трафик на хора, пране на пари и експлоатиране на просяци. Полицията е проследила парични потоци в размер на десетки хиляди евро към България.Членовете на мрежата живеели дискретно в Тулуза, но в България имали скъпи коли и луксозни къщи.", "date": "2018.06.09", "title": "Разбиха българска мрежа за просяци във Франция"}
{"url": "https://www.novinite.bg/articles/160748/10-o-yubilejno-shestvie-Sofiya-Prajd", "text": "Десетото юбилейно шествие \"София Прайд\" ще се проведе в столицата. „Различни хора, равни права!“ е мотото тази година. За пореден път организаторите и участниците ще настояват за равни права на всички, независимо от сексуалната им ориентация и техния избор.Засилени мерки за сигурност, повече полиция, стотици униформени ще бъдат ангажирани с опазването на реда в столицата.Седмици преди провеждането на „София Прайд” срещу събитието реагира Българската православна църква. В официална позиция Светият синод нарече шествието „демонстрация на греха”. ВМРО поиска забраната на парада като заплаха за обществения ред и като събитие, чиято охрана изисква сериозни средства.Днес ще се проведе първият у нас национален Поход за семейството във Варна, Пловдив, Русе, Бургас и София. Предстои и концерт в подкрепа на семейните ценности пред НДК, както и шествие „Да запазим децата от разврата“.Предстоящите шествия налагат и промени в движението в София. На сборните пунктове за шествията – Народно събрание, в Княжевската градина и пред билетния център и пилоните на НДК - ще бъдат изградени буферни зони за участниците.В обособените зони няма да бъдат допускани хора в нетрезво състояние, маскирани или носещи забранени предмети. При необходимост по маршрутите на шествията движението ще бъде спирано и възстановявано поетапно.", "date": "2018.06.09", "title": "10-о юбилейно шествие \"София Прайд\""}
{"url": "https://www.novinite.bg/articles/160749/S-noshtni-proverki-beshe-otkrit-letniyat-turisticheski-sezon-v-Slanchev-bryag", "text": "Дискотеките, разположени на Южния плаж на курорта Слънчев бряг снощи откриха официално летният туристически сезон с грандиозни партита, а няколко хиляди туристи присъстваха на събитието.Заради силната си музика тези заведения бяха обект на проверки още през миналата година, а вицепремиера Валери Симеонов се закани, че и тази година ще измерва нивата на шума и при нарушения ще налага строги санкции. Точно в 2:00 часа след полунощ здравни инспектори начело с началника на РЗИ-Бургас Георги Паздеров, служители на НАП и полиция пристигнаха в района и започнаха проверка.Изненадващо вицепремиерът не беше със тях, въпреки че беше заявил преди дни, че лично ще присъства на откриването на сезона и ще измерва нивата на шума. Проверяващите не пожелаха коментар пред камера, но потвърдиха, че измерените стойности на шума на различни места от плажната ивица и пред най-близкия хотел, са показали стойности над разрешените.Проверките ще продължат и през следващите дни, заявиха инспекторите. По-късно днес вицепремиерът Валери Симеонов ще има среща с туристическия бранш на Поморие и ще съобщи пред журналисти резултатите от първите проверки в Слънчев бряг. ", "date": "2018.06.09", "title": "С нощни проверки беше открит летният туристически сезон в Слънчев бряг"}
{"url": "https://www.novinite.bg/articles/160758/Korneliya-Ninova-se-obyavi-protiv-gej-brakovete", "text": "Няма да се съгласим с Истанбулската конвенция, какъвто и натиск да се оказва върху нас, заяви лидерът на БСП Корнелия Нинова в \"Седмицата\" на Дарик. Да пазим децата, призова тя и изтъкна, че е против гей-браковете. \"Казвам го от свое име, че няма да се съгласим какъвто и да е натиск да се оказва върху нас, защото това е България, българското национално общество, българските традиции, християнското семейство и най-вече децата. Това е заплаха за децата. Имам случай на колега от онзи ден, на когото детето му се обади в парламента да го пита какво е.  Защото му дали да попълни анкета дали е момче, момиче или друго, да не изреждам всичките 14 разновидности. Какво е това, бе хора?! Децата трябва да пазим! Нека тези, които имат различни усещания и схващания - добре, уважаваме ви, че сте различни, бъдете различни, но не ни натрапвайте това\".", "date": "2018.06.09", "title": "Корнелия Нинова се обяви против гей-браковете"}
{"url": "https://www.novinite.bg/articles/160755/Balgarski-ezik-shte-se-izuchava-v-sedem-uchilishta-v-Chikago", "text": "Български език ще се изучава пет дни в седмицата в училищен район на Чикаго. От учебната 2019/2020 година в гимназиите на училищен район в щата Илинойс започва изучаването на български език като отделен предмет. Това беше договорено по време на среща между генералния консул на България в Чикаго Иван Анчев и д-р Дейвид Шулър, ръководител на 214-и училищен район в щата Илинойс. Този район включва Елк Гроув, Маунт Проспект, Бафало Гроув и още няколко предградия на Чикаго, в които се намират седем средни държавни училища. Тук българската общност е с най-голямо присъствие. Няколкостотин български деца учат в началните училища и гимназиите.Обещанието е след година българският език да стане отделен предмет в тези гимназии, да се изучава 5 дни в седмицата по 1 учебен час на ден. Обучението ще се води от български учител. Изучаването на езика ще започва в 9-и или 10-и клас. За да се сформира българска паралелка, е необходимо да има най-малко 28 ученици.Засега договореността включва само 7 средни училища в няколко предградия на Чикаго, но това е добро начало, което в бъдеще може да обхване и други райони в САЩ, където живеят повече българи.", "date": "2018.06.09", "title": "Български език ще се изучава в седем училища в Чикаго"}
{"url": "https://www.novinite.bg/articles/160752/Pochina-Mario-Panchev-kojto-beshe-prostrelyan-ot-Pelov", "text": "Марио Панчев, който беше прострелян от избягалия затворник Владимир Пелов, е починал от раните си, съобщи Нова телевизия.При престрелка между Панчев и Пелов в центъра на Ботевград във вторник избягалият затворник е издъхнал на място, след като е бил пронизан от 4 куршума.Панчев пък бе настанен в критично състояние в \"Пирогов\", след като Пелов го е уцелил два пъти в корема.", "date": "2018.06.09", "title": "Почина Марио Панчев, който беше прострелян от Пелов"}
{"url": "https://www.novinite.bg/articles/160756/Golyamo-zadrastvane-na-AM-Hemus", "text": "Задръстване около 2 км. се е образувало точно преди тунел Витиня, на 31 километър на магистрала Хемус по посока Варна, предаде репортер на Novini.bg.Движението се влива в една лента, което е причина за образувалата се тапата.", "date": "2018.06.09", "title": "Голямо задръстване на АМ Хемус"}
{"url": "https://www.novinite.bg/articles/160754/Dvama-holandci-pred-balgarskiya-sad-vnasyali-sastavki-za-amfetamini", "text": "Двама холандци пред български съд. Мъжете са арестувани при опит да внесат в страната ни рекордното количество от 16 тона съставки за производство на амфетамини и екстази.Контрабандата минава през пристанището във Варна. Стоката е за милиарди евро и е била вкарвана на три пъти. Случаят е регистриран като международен казус в \"Евроджъст\" в Хага. ", "date": "2018.06.09", "title": "Двама холандци пред българския съд, внасяли съставки за амфетамини"}
{"url": "https://www.novinite.bg/articles/160751/Cenite-na-svinskoto-padnaha-drastichno", "text": "Цените на свинското месо у нас отбелязаха драстичен спад за месеците март и април, съобщи Агрозона. Официалните статистика сочи, че един тон месо се търгува за 2868 лв/т.  Това показват данните на  Института за пазарна икономика (САРА). Прогнозира се през настоящия месец цените на свинското месо да се покачат до 2900-3300 лв./тон кланично тегло, което е с около 20% под нивото за същия период на 2017 г. Миналата година производство на свинско в страната е било 71,3 хил.т., сега се очаква да се покачи до 73 хил.т.Увеличението на цените на едро на говеждо и телешко месо през март и април се очаква да продължи и през следващите месеци. Като достигне нива от  около 4700-4900 лв/тон кланично тегло. Основната причина е по- слабото предлагане в Европа и ръста на цените там.Цените на пилешкото месо остават над нивото на 2017  г. Такава е и тенденцията в ЕС.През 2017 г. е произведено 104 хил т. бяло месо, от което 79,3 хил.т –  пилешко. Очакванията на САРА са общото производство на бяло месо за 2018 г. да стигне 109 хил.т., а на пилешко – 85 хил.т.", "date": "2018.06.09", "title": "Цените на свинското паднаха драстично"}
{"url": "https://www.novinite.bg/articles/160759/19-policai-ubiti-pri-ataka-na-talibani-v-Afganistan", "text": "19 полицаи бяха убити и петима - ранени, при атака на талибани в северната част на Афганистан, съобщава БТА.Часове преди нападението бунтовниците приеха временно прекратяване на сраженията.Общо 36 служители на силите за сигурност са загинали при две отделни атаки, извършени през последните часове. Нападение срещу армейска база в провинция Херат е отнела живота на 17 военни, уточниха представители на местната власт. ", "date": "2018.06.09", "title": "19 полицаи убити при атака на талибани в Афганистан"}
{"url": "https://www.novinite.bg/articles/160760/Silni-buri-i-gradushki-vrahletyaha-Harvatiya", "text": "Силни бури и градушки връхлетяха източното крайбрежие на Адриатическо море като стихията нанесе най-големи щети на крайбрежието на Черна гора, Хърватия и Словения, съобщи ТАСС, позовавайки се на местните медии.Според хърватската национална телевизия ХРТ силен дъжд с градушка е валял в Риека и Горски Котор. Едрата градушка създала сериозни проблеми на автомобилния транспорт край Босилево. Силният дъжд и вятър изпочупили дървета, които падали върху паркираните автомобили. На границата на Хърватия със Словения паднал град с големината на топка за тенис, повредени са много постройки и автомобили.\r\nНационалната телевизия на Черна гора съобщи, че към три часа през нощта в Которския залив е имало силна буря. Вятър със скорост 30 метра в секунда изтръгвал дърветата с корените, сериозно са пострадали много сгради, щети са нанесени на болницата в селището Мелине. Сериозни щети са нанесени на инфраструктурата на курортния град Будва, а потребители на социални мрежи публикуваха снимки на \"фунията\" на тайфуна, преминал през крайбрежието.\r\n \r\n", "date": "2018.06.09", "title": "Силни бури и градушки връхлетяха Хърватия"}
