{"url": "http://www.novinite.bg/articles/147732/Honkongska-kompaniya-kupi-nebostargacha-Walkie-Talkie", "text": "Прочутият лондонски небостъргач, получил прозвището Walkie Talkie, защото прилича на радиостанция, беше продаден на хонконгската компания KK Health Products за 1,28 милиарда паунда /1,7 милиарда долара/. /БГНЕС/Цената на небостъргача е рекордна за едно здание в историята на лондонския пазар на недвижими имоти.Компанията LKK Health е специализирана в производството и продажбата на продукти на традиционната китайска медицина. Тя е основана преди около 100 години и има клонове, които се занимават с недвижими имоти и мобилен интернет.37-етажният небостъргач Walkie Talkie се намира в Сити, където са концентрирани офисите на застрахователните компании. Строителството на сградата с обща площ 62,3 хиляди кв.м. бе завършено през 2014 г. и струваше 474 милиона паунда.През 2015 г. небостъргачът бе обявен за най-уродливия архитектурен проект във Великобритания.", "date": "2017.07.27", "title": "Хонконгска компания купи небостъргача Walkie Talkie"}
{"url": "http://www.novinite.bg/articles/147719/Prihodite-na-Rosatom-ot-novi-produkti-prez-2016-g-nadhvarliha-27-miliarda-evro", "text": "През 2016 г. „Росатом“ успешно разви нови бизнес направления. Десет годишното портфолио за нови продукти на корпорацията нарасна със 74,6% до 1,019 трилиона рубли, като приходът от нови продукти достигна 190,8 милиарда рубли (2,7 милиарда евро), което е повишение с 52,6%. Друго ключово събитие за миналата година е спечелването на търг за изграждане на 610 мегавата вятърни инсталации  в Русия.„През 2016 г. нашите нови продукти се представиха добре. Според стратегията ни, новите ни бизнес направления ще генерират 30% от приходите на групата до 2030 г. Когато става дума за нови продукти, ние винаги гледаме дали те ще бъдат търсени и дали са конкурентни на глобално ниво“, отбеляза първият заместник генерален директор и директор на Блока по международен бизнес на „Росатом“ Кирил Комаров.Според Годишния доклад на корпорацията, през 2016 г. „Росатом“ е поставила рекорд, тъй като АЕЦ в страната са произвели 196,4 милиарда киловатчаса електроенергия, като делът на атомната енергия е достигнал 18,3% от енергийния микс на страната. Това стана с помощта на въвеждането в експлоатация на Четвърти енергоблок на Белоярската АЕЦ и нейният иновативен реактор на бързи неутрони БН-800, както и включването в мрежата на Първи енергоблок на Нововоронежката АЕЦ 2 с реактор от поколение „3 плюс“. \r\n\r\n\r\n\r\n ", "date": "2017.07.27", "title": "Приходите на „Росатом“ от нови продукти през 2016 г. надхвърлиха 2,7 милиарда еврo"}
{"url": "http://www.novinite.bg/articles/147655/Nedovolstvo-zaradi-etnicheskite-konflikti-v-stranata", "text": "Пред парламента - недоволство, заради етническите конфликти в страната, информира НОВА.Протестът е продължение на множеството демонстрации в различни населени места, през последните няколко седмици.Организаторите твърдят, че държавната политика толерирала битовата престъпност и настояват за спешни мерки от страна на властта.В социалните мрежи върви и призив за подкрепа на протеста, като се уточнява, че мястото на недоволството е „цитаделата на престъпността”.  ", "date": "2017.07.27", "title": "Недоволство, заради етническите конфликти в страната"}
{"url": "http://www.novinite.bg/articles/147667/Dogovorat-za-dobrosasedstvo-mejdu-Balgariya-i-Makedoniya", "text": "Договорът за приятелство, добросъседство и сътрудничество между България и Македония е голяма стъпка, която защитава интересите и на двете страни, заяви македонският премиер Зоран Заев при представяне на акцентите от одобрения проект пред журналисти, информира ДАРИК.   Той припомни, че това е резултат от процес, започнал през 2009 г., и заяви очакванията си от опозицията в Македония да го подкрепи и да участва в завършването на този процес. Текст от договора предвижда България и Македония да предприемат мерки срещу недобронамерената пропаганда от страна на институциите и борба с дейността на лица, подтикващи към омраза и насилие.   Според проекта на договора ще бъде създадена комисия с представители на двете държави, която ще работи за обективно изясняване на общата ни история. Разширяване на транспортните връзки, търговията и контактите във всички сфери между двете държави очаква българският премиер Бойко Борисов, според изказването му пред министрите по време на днешното гласуване на проекта. Той също акцентира върху това, че след подписването се очаква македонските власти да предприемат реални действия за прекратяване на антибългарската пропаганда и да се откажат от претенции към България. Борисов посочва термина \"Общата ни история\", което според него означава история, която ни обединява. Според изявленията на двамата премиери договорът ще бъде подписан на 1 август, в македонската столица Скопие. ", "date": "2017.07.27", "title": "Договорът за добросъседство между България и Македония"}
{"url": "http://www.novinite.bg/articles/147670/Zaginal-i-raneni-pri-incident-na-vartelejka-e-SASht", "text": "Един човек е загинал, а седем са ранени при инцидент на въртележка на откриването на панаир в американския щат Охайо. Това съобщи пожарната служба, цитирана от Ясошиейтед прес.Видеозапис на свидетел показва как атракционът, наречен Fire Ball, се люлее напред и назад като махало и се върти във въздуха, след което се удря в нещо и част от въртележката се откъсва, хвърляйки возещите се на земята.Петима от пострадалите са в критично състояние, а двама са в стабилно в местни болници.Губернаторът на Охайо Джон Кейсик заяви, че е \"ужасно натъжен от инцидента, от загубата на човешки живот и нараняването на хора на панаира на Охайо\".Кейсик е разпоредил пълно разследване на случилото се и затваряне на всички атракциони, докато не бъдат проведени допълнителни проверки на сигурността.Панаирът продължава до 6 август.", "date": "2017.07.27", "title": "Загинал и ранени при инцидент на въртележка е САЩ"}
{"url": "http://www.novinite.bg/articles/147668/Dvama-germanski-voenni-sa-zaginali-pri-katastrofa-na-helikopter", "text": "Двама германски военни са загинали при катастрофа на хеликоптер в северен район на Мали, съобщи пред журналисти днес в Берлин министърът на отбраната Урсула фон дер Лайен, предадоха ДПА и ТАСС, цитирани от ДАРИК. Двуместният хеликоптер е бил на германския контингент на мироопазващата мисия на ООН в Мали. Вероятната причина за катастрофата е техническа неизправност, съобщиха от мироопазващата мисия. Около 875 германски войници участват в мисията в Мали, където от 2012 г. действат радикални ислямисти.", "date": "2017.07.27", "title": "Двама германски военни са загинали при катастрофа на хеликоптер"}
{"url": "http://www.novinite.bg/articles/147656/Voennata-akademiya-Georgi-Rakovski-otvarya-vrati", "text": "Военната академия \"Георги Раковски\" отваря врати, съобщава НОВА.Бойни машини от състава на българските и американските въоръжени сили ще бъдат представени в столицата.Тежко въоръжение, бронирани машини и американски \"Страйкър\"- и от 2-ри Кавалерийски полк са само част от изненадите, които са подготвени.А българските и американските военнослужещи ще демонстрират и обясняват подрбности около задачите, които се изпълняват с военната техника.Академията е отворена от 11 до 13:00 часа. ", "date": "2017.07.27", "title": "Военната академия \"Георги Раковски\" отваря врати"}
{"url": "http://www.novinite.bg/articles/147673/Rumaniya-tryabva-da-investira-237-mlrd-dolara-v-infrastrukturni-proekti", "text": "Румъния трябва да инвестира 237 млрд. долара в инфраструктурни проекти до 2040 г., но ще успее да отдели 226 млрд. ако се запазят текущите тенденции в разходите, гласи доклад на Глобалния център за инфраструктура (GIH), цитиран от БГНЕС. Това ще доведе до инвестиционен дефицит от 11 милиарда долара, информира НОВА.Дотогава Румъния трябва да инвестира 62 млрд. долара в енергийна инфраструктура, но ще инвестира само 57 милиарда щатски долара въз основа на текущите тенденции, което ще доведе до пропуски от 5,8 милиарда щатски долара. Що се отнася до водната инфраструктура, страната трябва да инвестира 18 млрд. долара до 2040 г. Въпреки това недостигът за тази сума може да възлезе на 3,9 милиарда. Букурещ също така може да отчете значителна инвестиционна празнина в сектора на железопътната инфраструктура. Инвестициите в този сектор трябва да достигнат 10 милиарда долара, но страната вероятно ще инвестира само 5,9 милиарда. Докладът не съдържа информация за необходимите инвестиции, които Румъния трябва да направи в пътната инфраструктура. В доклада на GHI няма данни за необходимите инвестиции, които трябва да бъдат направени в България.  ", "date": "2017.07.27", "title": "Румъния трябва да инвестира 237 млрд. долара в инфраструктурни проекти"}
{"url": "http://www.novinite.bg/articles/147740/HEI-unishtojena-v-interes-na-chastni-firmi-i-laboratorii", "text": "Системата за контрол на инфекциите, която съществува в България от повече от 60 години, целенасочено е била унищожавана, в интерес на бизнеса на частните лаборатории и частните фирми за борба с вредители. Така се е стигнало до пропуски и във ваксинационната политика, и в контрола на инфекциите в страната, разказа в интервю за Дарик директорът на Националния център по заразни и паразитни болести проф. Тодор Кантараджиев. /Дарик/Крахът на въпросната система започва още преди 25 години, като през този период й е била отнета и възможността да извършва контрол върху храните в заведенията за обществено хранене. Системата е създадена под формата на хигиенно-епидемиологична служба още през 1952 г. Позната по-късно и като ХЕИ, тя трябва да доказва инфекциите сред населението, да се грижи за хигиенните условия в училищата, да провежда и имунизационната политика на държавата.В наши дни след значителна трансформация, част от функциите на някогашната система са поверени на Регионалните здравни инспекции. За съжаление обаче тези функции са само контролни, посочва проф. Кантарджиев.\"За съжаление тези лаборатории останаха без персонал, без никакво оборудване. Контролът на храните в заведенията за обществено хранене бяха иззети от тази служба, при което през последните години, когато стане взрив от хранителна инфекция и 100-200 деца от детски лагер, консумирали някаква храна, получат разстройство, ги приемат в инфекциозна болница. В 80% от случаите месец по-късно се оказва, че става дума за стафилококи\", коментира той.Проблемът обаче е в това, че истинският причинител е бактерията салмонела. Подобно разминаване се получава и при броя на лабораторно доказаните салмонели на година. Ако преди време те са били няколко хиляди случая годишно, днес те са само няколкостотин. Това според проф. Кантарджиев се дължи на факта, че лабораториите на РЗИ и хигиенната мрежа не работят в тази насока.", "date": "2017.07.27", "title": "ХЕИ - унищожена в интерес на частни фирми и лаборатории"}
{"url": "http://www.novinite.bg/articles/147702/20-godini-djaz-festival-v-Bansko", "text": "В началото на месец август в джаз столицата на Балканите – Банско, отново ще можем да чуем едни от най-талантливите музиканти. Международният джаз фестивал Банско вече се е наложил като традиционен празник на музиката. 2017 година обаче е специална за него, тъй като фестивалът ще отпразнува своя 20-годишен юбилей. /БГНЕС/По думите на създателя и организатор на фестивала д-р Емил Илиев идеята за него се е зародила още в началото на 90-те години на миналия век. Първото издание на Международен джаз фестивал Банско се провежда през 1998 г. Оттогава винаги в началото на месец август музиканти от цял свят предоставят уникалната възможност на жителите и гостите на град Банско да се насладят на магическите ритми на джаза. През 2002 година фестивалът намира и своя доверен партньор, превърнал се в негов генерален спонсор, в лицето на Fibank (Първа инвестиционна банка).Мнението на феновете на стойностната музика е, че джаз фестивалът в Банско е най-голямото лятно музикално събитие в България, посветено на джаза. В програмата на юбилейното издание тази година присъстват стилове и групи, представящи почти всички направления в жанра. Посетителите на фестивала ще могат да чуят групи и изпълнители от Германия, Великобритания, Франция, Италия, САЩ, Швейцария, Македония и други.Сред родните звезди, които ще се качат на сцената, са Хилда Казасян, Камелия Тодорова, Васил Петров, а също така и групите Sentimental Swingers и Big Band Благоевград. Част от интересните имена от чуждестранната сцена, които могат да бъдат чути в Банско, са Аксел Цвингенбергер, който е един от най-популярните буги изпълнители в света, Патриция Лакуидара, Ян Детвилер и холандската саксофонистка Кенди Дълфър.Добрата новина за всички е, че благодарение подкрепата на Първа инвестиционна банка концертите са със свободен вход и ще стартират от 5 август в 19 часа на площад „Никола Вапцаров” в град Банско. ", "date": "2017.07.27", "title": "20 години джаз фестивал в Банско"}
{"url": "http://www.novinite.bg/articles/147666/Ne-e-namereno-orajieto-ot-ubijstvo-v-Plovdiv", "text": "И към момента полицията не е намерила оръжието, с което в Пловдив вчера сутринта беше застрелян бизнесменът Данаил Божилов. Това каза пред bTV шефът на ОДМВР в града Атанас Илков.По думите му за жертвата е било нормално да разхожда кучето си в оживения парк „Лаута”. Именно там неизвестният към момента килър го е причакал и убил с един изстрел в сърцето.Божилов, който има соларни студия, дошъл в Пловдив през 2012 г. и започнал дребен бизнес. През 2013 г. му откраднали колата, а през 2015 г. се оплакал в полицията за това, че апартаментът му е бил обран. Смята се, че между тези инциденти и фаталната стрелба няма връзка.„Всички го описват като кротък и коректен човек”, посочи Илков. Полицията не изключва и стрелбата да е дошла след конфликт в парка заради голямото и агресивно куче на Божилов.Продължава събирането на информация по случая.", "date": "2017.07.27", "title": "Не е намерено оръжието от убийство в Пловдив"}
{"url": "http://www.novinite.bg/articles/147703/Festivalat-v-Zalcburg", "text": "Фестивалът  в Залцбург започна снощи за повече от месец класически и драматични представления с участието на някои от най-ярките представители на операта. Музикалните събития бяха открити от американския диригент Кент Нагано, който ръководи Баварския симфоничен оркестър, с \"Преображението на нашия Исус Христос\" на Оливие Месиен. /БГНЕС/Акцент на 40-дневния фестивал ще бъде шедьовърът \"Аида\" на Верди на 6 август, адаптиран от иранския артист Ширин Нешат.Организаторите очакват около четвърт милион посетители да посетят града Моцарт, за да чуят изпълненията с диригенти като Саймън Ратъл, Джон Елиът Гардинър и Марис Дженсънс. На фестивала ще могат да се видят и нови творби по \"La Clemenza di Tito\" на \"Моцарт.Едно от събитията ще има повече сюрреалистични моменти, когато италианският мецосопран Чечилия Бартоли ще вземе главната роля в „Ариодант” на Хендел, традиционно играна от мъже. ", "date": "2017.07.27", "title": "Фестивалът в Залцбург"}
{"url": "http://www.novinite.bg/articles/147709/Grackata-policiya-razbi-mreja-za-prane-na-pari-onlajn", "text": "Гръцката полиция задържа руски гражданин по обвинение, че е ръководил мрежа за пране на пари чрез виртуалната валута биткойн. Предполага се, че по този начин са изпрани най-малко 4 млрд. долара, информира БГНЕС.„Задържаният Александър Виник е ръководителят на криминална организация, за когото има издадена международна заповед за издирване“, се казва в полицейското съобщение. Виник е бил задържан в едно от крайморските села в северните части на Гърция, след като задържането му е било поискано от САЩ, които по всяка вероятност ще поискат и екстрадирането му. Според полицията Виник е ръководил онлайн платформа, през която е извършвал транзакции с биткойни и е перял пари.„От 2011 г. Виник е ръководил престъпна организация, която е администрирала една от най-важните интернет страници в света за електронна престъпност“, посочват властите. Биткойните са първата дигитална валута, която дава възможност за извършването на сигурни и тайни транзакции, което прави контрола на тези потоци от пари особено труден. ", "date": "2017.07.27", "title": "Гръцката полиция разби мрежа за пране на пари онлайн"}
{"url": "http://www.novinite.bg/articles/147737/Otkradnata-kola-udrya-patrulka", "text": "Непълнолетни задигнаха лек автомобил, а кражбата бе разкрита бързо от органите на реда. Столични полицаи предприеха незабавни действия след получен сигнал за откраднат скъп автомобил. Непосредствено след това са задържани двама непълнолетни, съобщиха от МВР./Дарик/Сигналът за извършена кражба от столичен фитнес клуб на пари, ключове от лек автомобил „Ауди А 4”, а впоследствие и на колата, паркирана пред сградата, е получен в столичната полиция вчера около 15.30 ч.Полицаи предприели светкавични заградителни мероприятия. След кратко преследване, в района на квартал \"Красна поляна” полицаите задържали двамата бегълци, докато шофират откраднатия автомобил. Непосредствено преди задържането, извършителите ударили леко колата с полицейския автомобил.  Установена е самоличността на крадците – оказало се, че са непълнолетни момчета, на възраст 16 и 17 години, от София. По случая е образувано досъдебно производство. Събраните материали са докладвани в Софийска районна прокуратура.", "date": "2017.07.27", "title": "Открадната кола удря патрулка"}
{"url": "http://www.novinite.bg/articles/147708/Kis-daryava-kitara-na-detskata-bolnica-v-Manchestar", "text": "Американската рок група \"Кис\" предложи една от китарите си на благотворителен търг в помощ на детската болница в Манчестър./БГНЕС/През май месец се наложи легендарната рок група да отмени концерта си в британския град заради терористичния акт, извършен там на 23 май. В знак на извинение вокалът и китарист на бандата Пол Стенли дари на аукцион личната си китара Ibanez PS120, с която той щеше да забива на шоуто си, като средствата от нея ще отидат за подпомагане на лечебното заведение. Инструментът е допълнително разкрасен с автографи от членовете на \"Кис\"\"Бяхме опечалени от зловещата атака в \"Манчестър Арена\" и трябваше да направим нещо в подкрепа на града. Невероятната работа на детската болница \"Роял Манчестър\" никога не е била по-очевидна, отколкото след това ужасяващо събитие. Трогнати сме, че имаме възможността да дадем своя принос към подкрепянето на нейните усилия\", написа Стенли в официално изявление в сряда.Подписаната китара ще бъде продадена по време на благотворителния бал по случай 10-годишнината на болницата, който ще се проведе на 17 март 2018 г. в хотел \"Лоури\" в града. Освен китарата, късметлията ще се сдобие още с VIP билети, среща зад кулисите с рокаджиите и пропуск за четирима за който и да било концерт на \"Кис\" по света. ", "date": "2017.07.27", "title": "Кис дарява китара на детската болница в Манчестър"}
{"url": "http://www.novinite.bg/articles/147738/47-bejanci-na-patya-za-Karlovo", "text": "47 бежанци са заловени при операция на пловдивската полиция. Те са кюрди и са се возили в два буса с хасковска регистрация. Сред мигрантите има и 16 деца, съобщи Дарик.Превозните средства са спрени за проверка на отбивката за Строево по пътя за Карлово. Предстои всички те да бъдат разпитани пред съдия, а след това да бъдат закарани до лагера в Елхово.", "date": "2017.07.27", "title": "47 бежанци на пътя за Карлово"}
{"url": "http://www.novinite.bg/articles/147690/Malkiyat-sin-na-Klujvert-podpisa-5-godishen-dogovor-s-Najk", "text": "Мечтата на всеки един спортист е да подпише дългосрочен  с някоя от най-големите компании в света и да бъде нейно рекламно лице. Стотици деца бленуват да видят лика си на корици на спортни списания и да участват в реклами. Особено специален е случаят, ако това дете е само на 9 години. //Тази история не е измислица, а самата реалност. Главният герой в нея е невръстният Шейн Клуйверт, по-малкият син на легендата на Аякс, Милан и Барселона Патрик Клуйверт. Шейн е само на 9, но вече подписа 5-годишен  с американския спортен концерн \"Найк\". Той е най-младият европеец, който сключва споразумение с известната марка. Шейн върви по стъпките на баща си и на батко си Джъстин, който вече е в първия тим на Аякс. Малчуганът пък впечатлява с изявите си в школата на ПСЖ и вече е звезда. Както е известно, Патрик Клуйверт бе футболен директор на парижкия клуб до юни тази година и записа сина си в школата. ", "date": "2017.07.27", "title": "Малкият син на Клуйверт подписа 5-годишен договор с \"Найк\""}
{"url": "http://www.novinite.bg/articles/147676/NAP-proveryavat-firmi-po-yujnoto-Chernomorie", "text": "\r\nЕкипи на териториалната дирекция на Националната агенция за приходите () в Бургас извършиха поредица от внезапни проверки на фирми, организиращи за чуждестранни туристи сафарита с джипове по южното  и в планината Странджа. Това съобщи говорителят на НАП-Бургас Христо Узунов, информира бТВ.\r\nВзета е информация за цялостното провеждане на мероприятията, както и начина на отчитане на приходите, наличие на трудови договори и осигуровки за шофьорите. При една от внезапните проверки, някои от шофьорите на джиповете не са могли да посочат размера на месечното си възнаграждение, а други са заявили, че работят на повикване.\r\nСекторът, предлагащ на чуждестранните туристи различни видове екскурзии във вътрешността на страната, както и разходки и пикници с джипове, е изключително рисков по отношение на деклариране на реалните приходи, с този вид активен контрол целим дисциплиниращ ефект и изсветляване в максимална степен, каза директорът на дирекция \"Контрол\" в  Бургас Пенка Жекова.\r\nПроверките на разходките с джипове ще продължат.\r\nПродължава засиленият контрол на  Бургас и по спазване на данъчното и осигурителното законодателство по южното Черноморие. От началото на месец юли са извършени 1320 проверки, при които са установени 187 нарушения. Най-честите са за неиздаване на касова бележка и за разлика в касовата наличност. 11 търговски обекта са били засечени да работят без фискално устройство. Данъчните наблюдават и всички търговски обекти, които през активния летен сезон са извършили смяна на собствениците.\r\nОт началото на юли са проверени и 33 хотела и къщи за гости по южното  като шест от проверките са установили нарушения на данъчното законодателство.\r\nОт НАП-Бургас напомнят, че при неиздаване на фискален бон, търговският обект се запечатва за срок до 30 дни, а при повторно подобно нарушение - за 30 дни.  \r\n", "date": "2017.07.27", "title": "НАП проверяват фирми по южното Черноморие"}
{"url": "http://www.novinite.bg/articles/147698/Pobeda-nad-Holandiya-s-30", "text": "Младите ни националки по волейбол се класираха на полуфинал на Европейското първенство за девойки под 16 години, на което са домакини. Снощи нашите момичета смазаха Холандия с 3:0 (25:23, 25:22, 25:21) и завършиха на второ място в предварителна група А. Сега \"лъвиците\" ще спорят за място на финала срещу силния отбор на Русия, който смаза конкуренцията в другата група и завърши първи. //Родните националки имат в актива си 12 точки - 4 победи и 1 загуба. Пред нас са само италианките, които са без поражение и спечелиха 15 точки. Те ще мерят сили с Беларус в другия полуфинал. Двата мача са утре, 28 юли, като България играе в 19:30 часа, а Беларус-Италия е от 17:00 ч.", "date": "2017.07.27", "title": "Победа над Холандия с 3:0"}
{"url": "http://www.novinite.bg/articles/147699/Tajsan-Fyuri-priklyuchi-karierata-si", "text": "Бившият боксов шампион в тежка категория Тайсън Фюри изненада света, след като обяви отказването си с публикация в \"Инстаграм\". 28-годишният англичанин има 25 победи и нито една загуба на ринга. /\"Имах щастието да спечеля всички най-важни титли в бокса в кариерата ми. Беше епично пътешествие. Благодаря на всички фенове, които ме подкрепяха и вярваха в мен през целия този път. Надявам се, че вие му се наслаждавахте, както направих и аз. КРАЙ\", написа емоционалният Фюри.\"Циганският крал\" не е провел нито една битка на ринга от ноември 2015 година, когато срази Владимир Кличко. След това той призна, че е употребявал кокаин и след направените тестове бе дисквалифициран. Наказанието му изтичаше тази година. Преди месеци Тайсън обяви, че желае да се завърне и дори говореше за евентуални сблъсъци с Антъни Джошуа. До тях обаче няма да се стигне, а боксът ще загуби един от най-екстравагантните си състезатели.  ", "date": "2017.07.27", "title": "Тайсън Фюри приключи кариерата си"}
{"url": "http://www.novinite.bg/articles/147720/Kontrabanden-tyutyun-za-nad-1-mln-lv-zadarjan-na-pristanishteto-v-Burgas", "text": "Три тона контрабанден тютюн за наргиле задържаха митничари на Пристанище Бургас. По първоначална информация стоката е за над 1 000 000 лева. На пристанището пристигнал контейнер от Дубай, предназначен за получател в България.  Според подадените към митническите власти декларации, съдържанието било само мебели, информира ДАРИК.   Контейнерът минал рентгенова инспекция, която показала нехарактерна плътност на съдържимото в него. При последвалата щателна проверка било установено, че освен редовно декларираните мебели, вътре се намират и 3000 кутии от по 1 килограм с тютюн за наргиле. За цялото количество дължимият акциз е в размер на 456 000 лева. Средната продажна цена, според регистъра на тютюневите изделия, възлиза на 360 лева за килограм. По случая е образувано досъдебно производство, контрабандната стока и контейнерът са задържани.", "date": "2017.07.27", "title": "Контрабанден тютюн за над 1 млн. лв задържан на пристанището в Бургас"}
{"url": "http://www.novinite.bg/articles/147734/Domakinstvo-na-Olimpijskite-igri-2028-g", "text": "Кметът на Лос Анджелис Ерик Гарсети обяви, че би било \"глупаво\", ако градът откаже да домакинства на Олимпийските игри през 2028 година, ако Международния олимпийски комитет вземе такова решение. /БГНЕС/Калифорнийският град и френската столица Париж си оспорват домакинството на Олимпиадата през 2024, но от МОК взеха решение да дадат шанс на загубилия надпреварата да приеме следващите Игри. Първоначално организационните комитети и на двете кандидатури бяха скептични към това предложение, но по всичко изглежда, че Лос Анджелис все пак би се съгласил.\"Въпреки че от страна на МОК би било умно да избере нас за 2024, това не изглежда много вероятно. Те обаче правят следващата Олимпиада много атрактивна финансово и би било глупаво да откажем. Дали ще вземем 2028 или 2024, на практика нашата кандидатура вече е спечелила\", коментира Гарсети.По този начин кметът на Ел Ей на практика потвърди очакванията, че МОК ще гласува доверие на Париж за 2024. Крайното решение ще бъде взето на Конгрес на организацията в Лима през септември. ", "date": "2017.07.27", "title": "Домакинство на Олимпийските игри 2028 г."}
{"url": "http://www.novinite.bg/articles/147679/Film-za-katastrofata-v-Chernobil", "text": "Американският телевизионен канал HBO създава игрален филм от 5 части за катастрофата на Чернобилската атомна електроцентрала. Началото на снимките ще бъде поставено през 2018 година в Литва, а главната роля в минисериала ще бъде изпълнена от актьора Джаред Харис. Той ще се въплъти в ролята на Валери Легасов - известния учен химик, който застава начело на правителствената комисия за разследване на причините за аварията и отстраняването на съответните вреди и последици. /БГНЕС/Чернобилската трагедия е тежка промишлена авария, възникнала на 26 април 1986 година в Чернобилската атомна електроцентрала в Украйна.До ден днешен тя се приема за най-тежкия инцидент в историята на ядрената енергетика, наред с аварията на АЕЦ Фукушима I от 2011 година.Повредата предизвиква облак от радиоактивни отпадъци, който преминава над части от СССР, Източна Европа и Скандинавия. Обширни райони в днешните Украйна, Беларус и Русия са замърсени, а около 200 хил. души са евакуирани от родните си места. Близо 60% от радиоактивните отпадъци падат на територията на Беларус.Инцидентът повдига въпроса за безопасността на съветската ядрена енергетика, като за известно време забавя развитието ѝ. СССР, а след разпадането му - Русия, Украйна и Беларус понасят значителни разходи за обеззаразяване и здравеопазване, вследствие на ядрената катастрофа. ", "date": "2017.07.27", "title": "Филм за катастрофата в Чернобил"}
{"url": "http://www.novinite.bg/articles/147691/Otkriha-novi-gigantski-kometi", "text": "Американски астрономи установиха, че дългопериодичните комети, чиито ядра достигат не по-малко от 1 километър в диаметър, са около 7 пъти повече, отколкото се смяташе досега, съобщи Лента, пише ДАРИК. Специалистите констатирали също, че дългопериодичните комети, чийто период на завъртане около светилото е 200 години, са средно 2 пъти повече от аналогичните небесни тела, чието движение се определя от гравитационното влияние на Юпитер. Въпросните небесни тела се завъртат около Слънцето за около 20 години.Учените уточнили броя на дългопериодичните комети, след като анализирали данни, събрани от инфрачервения телескоп WISE (Wide-field Infrared Survey Explore). За пръв път били изчислени размерите на ядрата им, които по принцип са обкръжени от голяма атмосфера, известна като кома.Химичният състав на те не се е променил от формирането на Слънчевата система. Част от водата на Земята вероятно е от тези небесни тела. ", "date": "2017.07.27", "title": "Откриха нови гигантски комети"}
{"url": "http://www.novinite.bg/articles/147727/Osem-taralejcheta-osinoveni-ot-kotka", "text": "Осем осиротели таралежчета в руски зоопарк са оцелели благодарение на пухкава осиновителка - грижовната и добронамерена котка Муска, съобщи Дарик, позовавайки се на местни издания.Писаната е осиновила бодливите отрочета след гибелта на родната им майка в инцидент с косачка за трева. След кончината на таралежката служителите на зоопарка \"Садгород\" във Владивосток се видели в чудо. Таралежчетата в продължение на два дни отказвали да се хранят от спринцовка, бутилка и чинийка. Нощем гледачите разполагали бодливите сирачета върху електрическо одеяло, надявайки се топлината да стимулира храносмилането им. Усилията на служителите не дали резултат. За късмет на тяхно разположение била котката Муска, която отскоро отглежда приемно котило и има мляко. Гледачите се решили на необичаен ход - да проверят дали писаната няма да осинови и таралежчетата. Стратегията им сработила - бодливите бебета реагирали на топлината на котешкото тяло и на миризмата на мляко и скоро започнали да сучат.Добросърдечната приемна майка продължила да храни таралежчетата повече от седмица и да ги обгрижва през нощта. Когато крехките бебета укрепнали и започнали да се хранят самостоятелно, Муска не спряла да се навърта около тях, за да държи процеса \"под око\".В Русия не за първи път котка осиновява таралежчета. През 2012 г. писаната Соня стана приемна майка на четири бодливи бебета, които изхранваше заедно със собствените си отрочета. ", "date": "2017.07.27", "title": "Осем таралежчета осиновени от котка"}
{"url": "http://www.novinite.bg/articles/147674/Sankciya-ot-1000-lv-i-3-meseca-otnemane-na-knijkata-za-karane-v-avarijnata-lenta", "text": "\r\nСанкция от 1000 лв. и 3 месеца  ще бъдат налагани за каране в аварийната лента на магистралите. Това предвиждат поредни промени в Закона за движение по пътищата, одобрени на първо четене от Транспортната комисия в парламента.\r\nОчаква се промените да влязат за гласуване в пленарна зала през септември.\r\nПо предложение на БСП депутатите приеха наказанието за движение в аварийната лента да се приравни с наказанието за шофиране в насрещното платно, предаде Дарик.По сегашния закон няма изрично упомената подобна глоба, коментира началникът на КАТ Бойко Рановски.\r\n\"Подкрепяме предложените текстове, защото в момента нямаме изрична  за нарушител, който се движи в лентата за принудително спиране или спира без да има основание. В момента има един общ текст за неправилно движение по пътното платно, за което глобата е 20 лв. или ако е с опасност - от 20 до 100 лв.\", обясни той.\r\nСпоред Рановски шофирането в лентата за принудително спиране е нарушение, равносилно на карането в насрещното платно, тъй като заради движение в аварийната лента са се случвали много тежки произшествия.\r\n \r\nС други промени Транспортната комисия прие неправилно паркиралите автомобили в зона, на които са поставени скоби, да бъдат принудително вдигани с \"паяк” след 19.00 ч.\r\nКомисията обаче не прие предложението в случай, че гражданите нямат 30 лв., за да платят за махането на скобата, да имат възможност да получат фиш от КАТ и да си приберат веднага колата, вместо впоследствие да си я прибират от наказателния паркинг.Освен всичко друго комисията постави образователен ценз при шофьорските книжки. Така книжката вече няма да може да си извади никой, който няма завършен поне 10 клас или първи гимназиален курс.\r\nДруга промяна пък предвижда пробите за наркотици да не се обвързват с времето на приема им.Така шофьорът дори да е приемал наркотици преди 40 дни, отново ще подлежи на глоба, ако се намерят следи от тях в кръвта му.\r\n", "date": "2017.07.27", "title": "Санкция от 1000 лв. и 3 месеца отнемане на книжката за каране в аварийната лента"}
{"url": "http://www.novinite.bg/articles/147696/Gold-Kap-za-SASht", "text": "САЩ спечели \"Голд Къп\" за шести път в своята история! Американците надделяха трудно над Ямайка с 2:1 във финала на турнира от Зона КОНКАКАФ, игран в Санта Клара. Наставникът на \"янките\" Брус Арина продължава да е със 100-процентова успеваемост и все още няма поражение, след като наследи Юрген Клинсман преди осем месеца.//Ямайците оказаха изключителна съпротива през целия  и САЩ трябваше да чакат до 88-ата минута, когато Джордан Морис хвърли в екстаз американците по стадиона. Той се разписа след разбъркване в наказателното поле, където се оказа най-съобразителен сред разредената ямайска защита. Джоузи Алтидор даде аванс на американците в 45-ата минута след феноменално изпълнение от пряк свободен удар. Дже-Воън Уотсън обаче отговори минути по-късно и върна в играта отбора на Тиодор Уитмор. Невероятният за Ямайка турнир обаче рухна в края и те останаха със среброто. Това бе втори загубен финал за тях след този през 2015, когато отстъпиха с 1:3 от Мексико.За най-добър футболист в турнира бе избран капитанът на американците Майкъл Брадли. ", "date": "2017.07.27", "title": "\"Голд Къп\" за САЩ"}
{"url": "http://www.novinite.bg/articles/147739/Redaktirane-na-geni", "text": "Технология, позволяваща да бъдат редактирани гени в човешки ембрион, за първи път е използвана в САЩ, предаде Дарик, позовавайки се на \"Текнолъджи ривю\".Изследователи от Орегонския университет за здраве и наука в Портланд смятат, че са поели по нов път с оглед на големия брой използвани ембриони и демонстрирайки, че е възможно безопасно и ефикасно да се коригират дефектни гени, причиняващи наследствени заболявания.Нито един от ембрионите, използвани в изследването, не се е развивал повече от няколко дни.Изследването включва използването на спорната технология CRISPR, която според поддръжниците ѝ открива нови възможности пред генната медицина със способността да променя гени бързо и ефикасно.Технологията CRISPR-Cas9 действа като \"молекулярна ножица\", която избирателно изрязва нежелани участъци от генома и ги подменя с нови.Подобни изследвания, с противоречиви резултати, досега са публикували китайски специалисти.През декември 2015 г. учени и етици, участвали в международна среща, организирана от Американската академия на науките във Вашингтон, излязоха със становище, че ще бъде \"безотговорно\" да се използва технология за редактиране на гени в човешки ембриони с терапевтични цели - например за корекция на генетични заболявания, докато не бъдат разрешени всички въпросни, свързани с нейната безопасност и ефикасност, припомня агенцията.По-рано през годината експертите от САЩ обаче \"смекчиха\" позицията си относно редактирането на човешки яйцеклетки, сперма и ембриони.Според публикуван през февруари доклад на Американската академия на науките и Американската академия по медицина, технологичният напредък прави редактирането на гени в човешки репродуктивни клетки \"реалистична възможност, която заслужава сериозно обмисляне\". ", "date": "2017.07.27", "title": "Редактиране на гени"}
{"url": "http://www.novinite.bg/articles/147678/Ludogorec-shte-se-gotvi-za-revansha-v-Razgrad", "text": "Старши треньорът на Лудогорец Георги Дерменджиев сподели, че въпреки загубата от Апоел Беер Шева, не е останал разочарован от представянето на своите футболисти. Разградчани отстъпиха с 0:2 при гостуването си на шампиона на Израел в първи мач от третия квалификационен кръг на Шампионската лига. /БГНЕС/\"Можем да съжаляваме, но просто футболът се играе на голове. В този мач Лудогорец не игра лошо, това не беше лош мач за нас. Когато обаче в един турнирен двубой ти вкарат гол, играта става различна, при втори - също. За съжаление просто мачът се разви по този начин, заяви след срещата опитният специалист.Има още 90 минути, във футбола няма нищо невъзможно и ние сме се предали. Ще се подготвим за реванша в Разград, за да можем да завършим като крайни победители. Според мен към момента шансовете ни още са 50:50\", допълни Дерменджиев. ", "date": "2017.07.27", "title": "Лудогорец ще се готви за реванша в Разград"}
{"url": "http://www.novinite.bg/articles/147662/Dvoen-standart-na-hranite-i-v-Rumaniya", "text": "И Румъния се оплака от двоен стандарт за хранителните продукти, съобщава НОВА.Министърът на земеделието призова Европейския съюз да бъде прекратена практиката, продукти с едни и същи марки да са с различно съдържание в Западна и Източна Европа.Румъния е изследвала 29 продукта, продавани в тяхната пазарна мрежа и в Белгия, Холандия и Германия.В 9 от тях са открити разлики в съдържанието, въпреки, че Румъния признава, че в нито един продукт не е намерено нещо вредно или неописано на етикета.   ", "date": "2017.07.27", "title": "Двоен стандарт на храните и в Румъния"}
{"url": "http://www.novinite.bg/articles/147665/Premahnati-sa-barieri-i-jelezen-most-ot-Stariya-grad-v-Jerusalim", "text": "Израел премахна бариери и железен мост от Храмовия хълм в района на Стария град в Йерусалим. Това предизвика радост сред палестинците и хиляди от тях излязоха по улиците на града, за да празнуват, информира бТВ.Очаква се вярващите да се върнат за молитва в джамията Ал Акса и да бъде сложен край на кризата.Храмовият хълм е свещено място за мюсюлмани и юдеи. В продължение на няколко дни в знак на протест те се молеха на улицата. Напрежението в Йерусалим се покачи, след като властите монтираха метални детектори на входовете към комплекса на джамията Ал Акса. Мярката беше предприета след като въоръжени мъже нападнаха и убиха двама израелски полицаи.Генералният секретар на ООН Антониу Гутериш призовава всички лидери да се въздържат от провокативни действия и реторика, свързани със свещените места в Йерусалим.", "date": "2017.07.27", "title": "Премахнати са бариери и железен мост от Стария град в Йерусалим"}
{"url": "http://www.novinite.bg/articles/147675/Prezidentat-na-SASht-dari-zaplatata-si-za-obrazovanie", "text": "Президентът на САЩ Доналд Тръмп е дарил заплатата си от второто тримесечие в размер на 100 000 долара на Министерството на образованието, съобщи говорителката на Белия дом Сара Сандърс, съобщи Асошиейтед прес, цитирани от НОВА.Когато се кандидатира за президент, Тръмп обеща да не взема заплата. По закон обаче той трябва да получава възнаграждение, затова дарява парите.Заплатата на Тръмп през първото тримесечие бе дарена на Министерството на вътрешните работи. Средствата бяха използвани за реставрация на местата от историческото сражение при Антиетам в щата Мериленд през Гражданската война в САЩ (1861-1865 г.), припомня БТА. Министърът на образованието Бетси Девос благодари за дарението и каза, че средствата ще бъдат използвани за лагери по наука, технологии, инженерство и математика. Администрацията на Тръмп предложи 13% съкращение на бюджета на Министерството на образованието. ", "date": "2017.07.27", "title": "Президентът на САЩ дари заплатата си за образование"}
{"url": "http://www.novinite.bg/articles/147700/Predotvrateni-12-teroristichni-akta-v-Rusiya-za-polovin-godina", "text": "За половин година в Русия се предотвратени 12 терористични акта. Като цяло е отчетено 14-процентно намаляване на престъпленията с терористичен характер. В същото време с 60% е нараснал броят на откритите случаи на съдействие, вербуване и финансиране на тероризма\", заяви първият зам-генерален прокурор Александър Буксман, цитиран от НОВА.Буксман изнесе тези данни на заседание на Генералната прокуратура за резултатите от работата й през първото полугодие.", "date": "2017.07.27", "title": "Предотвратени 12 терористични акта в Русия за половин година"}
{"url": "http://www.novinite.bg/articles/147693/Bahar-okachestvi-Ludogorec-kato-mnogo-silen-otbor", "text": "Треньорът на Апоел (Беер Шева) Барак Бахар бе изключително доволен от та на своя тим при победата над Лудогорец с 2:0 в третия предварителен кръг на Шампионската лига. Той обаче призна, че трудната част идва именно в реванша на българска земя. Бахар окачестви \"орлите\" като \"много силен \" и призна, че няма да е никак лесно да ги отстрани.// “Изхме по много добър начин един важен мач срещу силен отбор. Знам, че имаме футболисти, които са отдадени изцяло на тима, което ни донесе необходимото предимство преди реванша. В Разград обаче ще ни бъде по-трудно”, заяви Бахар. Той говори и за героя в срещата Тони Нуакеме, който е апетитна хапка за грандовете на трансферния пазар. “Нуакаме е страхотен футболист наистина, но ние разполагаме и с други силни състезатели. Инвестираме много в чи и за нас бе важно, че Тони е в нашия състав. Ще се опитаме да го задържим възможно най-дълго в а”, допълни треньорът на Апоел.", "date": "2017.07.27", "title": "Бахар окачестви \"Лудогорец\" като \"много силен отбор\""}
{"url": "http://www.novinite.bg/articles/147687/Naj-velikite-futbolisti-za-vsichki-vremena", "text": "Христо Стоичков е под №89 в класацията на най-великите футболисти за всички времена. Направи я \"библията\" на тази велика игра - Fourfourtwo. Така че може да вярваме в пълната безпристрастност на авторите./Камата е точно между бразилеца Роберто Карлос и датската легенда Алан Симонсен. Дотук списанието е публикувало всички играчи от 100 до 14. На най-предната позиция е Джордж Бест. Предстои да разберем тепърва Топ 10, макар че не е трудно да се досетим, че там ще бъдат Пеле, Марадона, Бекенбауер, Кройф, Меси, Роналдо и Роналдо.", "date": "2017.07.27", "title": "Най-великите футболисти за всички времена"}
{"url": "http://www.novinite.bg/articles/147713/Dvijenieto-na-pat-v-Kitaj-beshe-spryano-zaradi-boj-na-mormotiVIDEO", "text": "Мармотите, също като хората, се поддават на изблици на пътен гняв. До този извод стигаме, гледайки кадрите, заснети на път в Китай, информира НОВА.Видеото, снимано в автономен окръг на китайската провинция Цинхай, показва необичаен пътен инцидент с участието на два мармота, който води и до блокиране на движението.На кадрите се вижда как животните, изправени на задни крака, си разменят серия от \"плесници\" насред пътя. \"Сблъсъкът\" продължава около минута, преди мармотите да избягат, подплашени от звука на затварящата се врата на спрял автомобил. ", "date": "2017.07.27", "title": "Движението на път в Китай беше спряно заради бой на мормоти(ВИДЕО)"}
{"url": "http://www.novinite.bg/articles/147715/Deputati-bez-pravo-da-naemat-rodnini-za-pomoshtnici-v-parlamenta-vav-Franciya", "text": "Националното събрание на Франция отмени практиката, според която депутатите могат да наемат свои роднини като парламентарни помощници, информира ТАСС, цитирана от НОВАДепутатите в Долната камара на парламента гласуваха да се забрани тази практика, а забраната ще се превърне в част от бъдещ закон за етиката в политическия и обществен живот. В момента този законопроект се обсъжда в парламента.Вчера Националното събрание и отмени и практиката министерски роднини да бъдат вземани на работа в правителствените структури.Президентът Еманюел Макрон обеща в предизборната си кампания да прокара закона за етиката в политическия живот. Това пък бе предизвикано от скандала \"Пенелопагейт\". Вестник \"Канар аншене\" разкри, че Пенелопа Фийон, съпругата на кандидат-президента Франсоа Фийон, който е съперник на Макрон, се водила като помощничка на съпруга си депутат и е взимала горяма заплата в това си качество, без да върши никаква работа и без дори да се появява в Националното събрание. Впоследствие се изясни, че Фийон фиктивно е устроил и двете си деца като консултанти.  ", "date": "2017.07.27", "title": "Депутати без право да наемат роднини за помощници в парламента във Франция"}
{"url": "http://www.novinite.bg/articles/147661/Malak-samolet-se-razbi-na-magistrala-vSASht", "text": "Малък самолет се разби на магистрала в американския щат Юта, предаде НОВА.Предполага се, че пилота е опитал аварийно кацане на пътното платно. Самолетът се запалил и четиримата на борда са загинали.Полицията обяви, че самоличността им е известна, но роднините им все още не са информирани.Катастрофата предизвика огромно задръстване от няколко хиляди автомобили и камиони.  ", "date": "2017.07.27", "title": "Малък самолет се разби на магистрала вСАЩ"}
{"url": "http://www.novinite.bg/articles/147718/Yadren-udar-po-Indiya-prez-2002-g", "text": "Пакистан е разглеждал възможността за нанасяне на ядрен удар по Индия през 2002 г. Това заяви в интервю за японския вестник \"Майничи\" бившият пакистански президент Первез Мушараф, предаде Дарик. Мушараф бе държавен глава в периода 2001 г. - 2008 г. /Дарик/\"През 2002 г. нивото на напрежение беше толкова високо, че имаше вероятност да се пресече тази линия - линията на използване на ядрено оръжие\", каза Мушараф. Той допълни, че пакистанските управляващи по онова време са прекарали няколко безсънни нощи, обмисляйки този въпрос.В същото интервю Мушараф обаче казва, че една ядрена война би била \"напълно непростима\".През май 1999 г. Индия и Пакистан влязоха във въоръжен конфликт, известен като Каргилската война. Пакистанските военни за пореден път тогава се опитаха да отвоюват Кашмир, нахлувайки в окръг Каргил на индийския щат. Те обаче понесоха поражение и този пореден неуспех в конфликта с Индия доведе до военен преврат и тогавашният главнокомандващ на въоръжените сили Первез Мушараф отстрани от поста премиера Наваз Шариф. Поредно сериозно изостряне на отношенията имаше през 2001-2002 г. Повод за него бе нападението срещу сградата на индийския парламент от бойци от една от сепаратистките групировки, настояващи Кашмир да бъде предаден на Пакистан. В резултат на това нападение загинаха 10 души. Индийските власти обвиниха Пакистан в поддръжката на сепаратистите.Двете страни, притежаващи ядрено оръжие, извършиха мобилизация и към януари 2002 г. на пакистано-индийската граница имаше около 500 000 индийски военни и 300 000 пакистански военни. До война не се стигна, но в граничните сблъсъци тогава загинаха около 3000 военни.", "date": "2017.07.27", "title": "Ядрен удар по Индия през 2002 г."}
{"url": "http://www.novinite.bg/articles/147733/Atomite-izgrajdashti-telata-ni-formirani-otvad-Mlechniya-pat", "text": "Близо половината от атомите, които изграждат човешките тела най-вероятно са били формирани далеч отвъд Млечния път и са пропътували целия път до слънчевата ни система посредством междугалактически ветрове от гигантски експлозии на звезди, твърдят астрономи./БГНЕС/До това заключение те са стигнали след анализ на компютърни симулации, които показват как галактиките са нараствали с времето, поемайки големи количества материал, изхвърлен при взривовете на звезди в съседни галактики.Мощните експлозии на супернови изхвърлят в космическото пространство трилиони тонове атоми с такава сила, че те могат да се отскубнат от гравитацията на своите галактики и да се присламчат към други по-големи съседи, образувайки огромни облаци, пътуващи в пространството със стотици километри в секунда.Учените и досега знаеха, че различни елементи в звездите могат да пътуват от една галактика до друга, но последното проучване за първи път разкри, че до половината от материала в Млечния път и сходни по размер галактики може да е от по-малки галактически съседи.Голяма част от водорода и хелия, които попадат в галактиките, образуват нови звезди, а по-тежките елементи стават основа за комети и астероиди, планети и дори живот.„Науката е много полезна за откриването на нашето място във вселената“, казва Даниел Англес-Алказар от Северозападния университет в Еванстън, Илинойс. „До някакъв смисъл ние сме извънгалактически посетители или имигранти в това, което възприемаме като наша галактика“, допълни той.От симулациите е станало ясно, че всяка година Млечният път абсорбира в себе си извънгалактически материал със съвкупен обем, равен на този на едно слънце. В същото време елементите, носени от ветровете могат да изминат милиони светлинни години преди да достигнат до някоя галактика.„Изненадващото е, че галактическия вятър носи значително повече материал, отколкото смятахме“, казва Англес-Алказар. По думите му това е един нов модел за разрастване на галактики, който досега не е бил разглеждан от изследователите. ", "date": "2017.07.27", "title": "Атомите изграждащи телата ни - формирани отвъд Млечния път"}
{"url": "http://www.novinite.bg/articles/147684/Armiyata-na-Kanada-nabira-movobranci-chrez-Tuitar", "text": "Армията на Канада използва Туитър, за да приветства новобранци от всякаква сексуална ориентация и полова идентичност само часове, след като американският президент Доналд Тръмп обяви, че ще забрани на транссексуалните да служат в армията, предаде агенция Ройтерс, цитирани ор ДАРИК. Туитът на канадските въоръжени сили от официалната страница на армията е придружен със снимка на група военни, които участват в парад със знамена с цветовете на дъгата, веещи се от оръжията им. \"Ние приветстваме канадци с всякаква сексуална ориентация и полова идентичност. Присъединете се към нас\", се посочва в туита, който включва и хаштагът \"Различието е нашата сила\". Само за час публикацията е била споделена 2500 пъти, отбелязва Ройтерс. Изненадващата серия от туитове на американския президент Доналд Тръмп, с които той обяви, че транссексуални лица няма да служат в армията на САЩ под каквато и да е форма, бе осъдена като дискриминация с чисто политически мотиви от правозащитни групи и някои депутати и от двете политически партии. Но обявеното от Тръмп бе похвалено от консервативни активисти и някои републиканци, отбелязва Ройтерс. Реакцията на канадската армия напомня туита на премиера Джъстин Трюдо през януари, когато Доналд Тръмп издаде забрана за пътуване, засягаща гражданите на няколко преобладаващо мюсюлмански страни. \"Към онези, които бягат от преследване, терор и война, канадците ще ви приемат, независимо от вашата вяра. Различието е нашата сила\", написа тогава премиерът на Канада. Обявената от Тръмп мярка за транссексуалните предизвика буря от заплахи със съдебни жалби, съобщава още Ройтерс. От казаното от Тръмп обаче не става ясно кога мярката би влязла в сила и дали се отнася за вече служещи или само за онези, които искат да влязат в американската армия.", "date": "2017.07.27", "title": "Армията на Канада набира мовобранци чрез Туитър"}
{"url": "http://www.novinite.bg/articles/147717/Bezrazborni-napadeniya-s-noj-v-Kitaj", "text": "Tрима души бяха убити, а четирима ранени от мъж с нож в Централен Китай, предаде Дарик.40-годишният Ван Сиан атакувал с нож първо колегите си от офиса, в който работел в китайския град Вухан. До нападението се стигнало след спор. После нападателят напуснал офиса и с кола отишъл на друго място в града, където нападнал случайни минувачи, преди да бъде прострелян от полицията. Не се уточнява в какво състояние е той. В Китай притежанието на огнестрелни оръжия от частни лица е забранено. Ето защо при подобни нападения най-често нападателите използват ножове или самоделни взривни устройства.Подобни нападения като днешното зачестиха в страната, като се смята, че те се дължат отчасти на пропуските при диагностициране на хора с психически заболявания и на стреса, предизвикан от бързите социални и икономически промени. ", "date": "2017.07.27", "title": "Безразборни нападения с нож в Китай"}
{"url": "http://www.novinite.bg/articles/147721/Velikobritaniya-zasilva-prisastvieto-si-v-Aziya", "text": "Великобритания планира да има по-голяма роля в Азия след излизането си от Европейския съюз, включително и като изпрати самолетоносачи в региона. Това заяви британският външен министър Борис Джонсън в интервю за австралийски вестник. /БГНЕС/Дипломатът, който беше един от хората, които подкрепиха кампанията за Брекзит, заяви, че това е дало на страната му възможност да преосмисли международната си роля докато продължава да поддържа близки отношения със своите европейски партньори.„Вече ще сме по-отдадени на азиатско-тихоокеанския регион и по-отдадени на Австралия“, каза той. „Хората искат ангажимент от държава, която се придържа към основата на правила международна система, която е готова да изпрати армията си в региона, каквито сме ние“, допълни още министърът.След годишната среща на британските и австралийски министри на отбраната и външните работи Джонсън допълни, че един от начините, по които неговата държава ще засили присъствието си в региона, е чрез подкрепа на свободата на корабоплаването. „Едно от първите неща, които ще направим с двата нови огромни самолетоносача, които току-що построихме, е да ги изпратим на операция по свобода на корабоплаването в този регион“, каза Джонсън.Изказването на Джонсън идва, след като британският военен министър Майкъл Фалън обеща да построи следващата флотилия от военни кораби на Австралия, като Испания и Италия също се състезават за изгодната сделка за строежа на деветте военни кораба.По-рано тази година Австралия представи в подробности новата си мащабна стратегия за строеж на кораби на стойност 89 млрд. австралийски долара (70,4 млрд. американски долара), което е и най-голямата военноморска инвестиция на страната в мирно време.Действията на страната идват като отговор на китайските действия за затвърждаване на статута си на регионална сила чрез военно подсилване в Южнокитайско море.„Това, от което хората се нуждаят, е сигурност и стабилност. Ние вярваме, че правната сигурност в Южнокитайско море е от огромно значение“, добави той в своето интервю. „Не искаме да виждаме военизирането на този регион. Вярваме, че за да се развива световната търговия, трябва да има справедливост за това как ще бъдат използвани морските маршрути“, каза министърът.Сред другите теми, обсъждани по време на срещата между министрите на двете държави е била и тази за засиленото икономическо сътрудничество след Брекзит. Джонсън наблегна на това, че по-големия военен ангажимент на Великобритания в региона върви ръка за ръка с икономически договор.", "date": "2017.07.27", "title": "Великобритания засилва присъствието си в Азия"}
{"url": "http://www.novinite.bg/articles/147686/Kajri-Arving-ostava-v-Klivland-Kavs", "text": "Собственикът на Кливланд Кавалиърс Дан Гилбърт призна, че е провел среща с един от основните играчи в тима Кайри Ървинг. Преди дни гардът изненадващо обяви, че иска да напусне Кавс, с който спечели шампионската титла през 2016. На пресконференция, на която официално бе представен новият генерален мениджър на тима Коби Олтман, Гилбърт разкри, че за момента избраният под номер 1 в Драфта през 2011 година баскетболист остава в Кливланд. /БГНЕС/„Обсъдихме няколко различни възможности, но не смятам, че е редно да ги споделям с вас. За нас Кайри Ървинг е един от най-добрите гардове в НБА, ценим неговия талант, който ни помогна да спечелим шампионска титла и да достигнем в три поредни години до финалите.Попитан дали очаква Ървинг да започне предсезонната подготовка с тима, която ще стартира в края на септември, собственикът на Кавс заяви: „Към момента Кайри има договор с Кливланд за две или три години, в зависимост от последната година. Той е един от най-добрите ни играчи и естествено – очаквам той да бъде с нас в подготовката за новия сезон.“„Той има централно място в това, което правим. Кайри е страхотен баскетболист, който е дал много на този клуб и ние го ценим много като играч“, заяви новоназначеният генерален мениджър на тима Коби Олтман. ", "date": "2017.07.27", "title": "Кайри Ървинг остава в Кливланд Кавс"}
{"url": "http://www.novinite.bg/articles/147726/Tramp-v-Polsha", "text": "Полската демокрация спечели частично временно помилване в понеделник, когато президентът Анджей Дуда наложи вето на два противоречиви законопроекта, които биха дали право на управляващата партия \"Право и справедливост\" да има пряка власт над полските съдилища. Частично, защото президентът Дуда подписа законопроект, който дава право на министерството на правосъдието да контролира местните съдилища. И временно, защото Дуда каза, че скоро ще представи свои версии на законопроектите. /БГНЕС/Не е тайна, че „Право и справедливост“ и нейният лидер Ярослав Качински са се вгледали в независимостта на съдебната система, една от малкото останали проверки за контрола над полската държава. По-слабо оценена, но не по-малко ясна, е ролята, която САЩ играят, като ги насърчават да предприемат тази последна стъпка.Качински и неговата партия грабнаха властта, след като спечелиха парламентарните избори през 2015 г., но тази година те бяха особено безразсъдни. На срещата на върха на Европейския съюз през март те се опитаха да блокират избирането на Доналд Туск, бивш полски премиер и опонент на Качински, за втори мандат като ръководител на Европейския съвет.Те загубиха с 27 гласа срещу 1, неудобно положение, което допринесе за рязък спад в подкрепата според допитванията до общественото мнение, което от своя страна ги насърчи да се стремят само все по-нагоре и по-нагоре. Оттук и съдебните закони, които те облякоха в реторика относно необходимостта от съдебна реформа.В тази бъркотия се намеси Доналд Тръмп, самият той затънал в спорове и търсеше добри медии. И така, Белият дом обяви, че по пътя си към срещата в Хамбург на Г20 този месец ще посети Полша, страна, считана за най-проамериканска в Европа.Белият дом постави условията: Тръмп трябваше да бъде посрещнат от аплодиращи го тълпи, даващи на света впечатлението за силен американски лидер, обожаван масово в чужбина и от лидерите там. Удобно, тъй като на срещата на върха на инициативата \"Три морета\", която се състоя във Варшава, Тръмп можеше да се срещне с лидерите от още 11 държави в региона.Посещението сработи и Качински – обкръжено от критици в Европа, правителството му трябваше да покаже, че Полша се радва на уважението на един от най-могъщите политици в света.И така, Тръмп дойде във Варшава, потвърди ангажимента си към член 5 на НАТО за колективна отбрана и обеща договори за продажба на ракети \"Патриот\" и природен газ за Полша. Партията на Качински се впечатли от аплодиращите тълпи, и двете страни заключиха - с основателна причина - че посещението е успешно.Положението на „Право и справедливост“ в проучванията на общественото мнение се подобри; Последната анкета, извършена преди гласуването на съдебната реформа, показа 38% подкрепа за партията и едва 19% за Гражданската платформа, най-голямата опозиционна партия.Посещението на Тръмп съвпадна с новото съдебно законодателство, което вече очакваше гласуване в Сейма, долната камара на парламента. Но малко преди пристигането му проектозаконите бяха внезапно оттеглени.След като числата на подкрепа в проучванията и хвалбите в медиите започнаха да прииждат, партията отново се върна към действие и добави една трета мярка, за отзоваване на съдиите на Върховния съд, за да могат наследниците им да бъдат избрани от Сейма. Тъй като Върховният съд потвърждава резултатите от парламентарните и президентските избори, законопроектът би дал на „Право и справедливост“ контрол не само върху съдилищата, но и върху изборните резултати (това беше един от законите, на които Дуда наложи вето).Накратко, срещу цената на известни аплодисменти, Тръмп даде на Качински защита, за да извърши преврат. И какво правят оттогава и САЩ? Държавният департамент направи сухо изявление, формулирано, за да не обиди полските власти (\"Настояваме всички страни да гарантират, че всяка съдебна реформа не нарушава конституцията на Полша\").Малко вероятно е Тръмп да възнамерява да опрости посегателството към властта на Качински. Но като не използва посещението си, за да накара лидера на „Право и справедливост“ да уважи демокрацията, Тръмп даде косвено одобрение на подновената кампания за законотворчество. И Дуда демонстрира политическа независимост с налагането на вето върху два от проектозаконите, в противен случай той би бил верния съюзник на Качински. Ще видим дали новите му законопроекти ще се противопоставят на действията на Качински или ще разширят влиянието на Дуда върху съда за сметка на Закона и правосъдието.Крайната отговорност е на поляците и те ще трябва да отговорят - както направиха прекрасно през последните няколко седмици с организирането на големи протести, които най-вероятно принудиха Дуда да наложи ветото си. Но доскоро те не би трябвало да го вършат сами: точно това е ситуацията, при която предишни американски президенти биха могли и биха използвали престижа на страната си, за да настояват за свобода и демокрация. Вместо това, отвъд аплодисментите на изфабрикуваните маси, всичко, което полският народ чува от Белия дом, е мълчание. ", "date": "2017.07.27", "title": "Тръмп в Полша"}
{"url": "http://www.novinite.bg/articles/147654/Oranjev-kod-za-intenzivni-valeji", "text": "Оранжев код за интензивни валежи, придружени с гръмотевици, е в сила за 8 области в страната за 27 юли. Предупреждението е в сила за областите Русе, Търговище, Велико Търново, Габрово, Хасково, Стара Загора, Кърджали и Смолян. Това сочи справка на сайта на Националния институт по метеорология и хидрология към БАН. Очакваните количества валежи са между 35 и 50 л/кв. м, а в планинските райони на областите и повече. Ще има условия и за градушки. Жълт код за интензивни валежи, придружени с гръмотевици, е в сила за 7 области в страната. Очакваните сумарни количества са между 15 и 30 л/кв. м, а в отделни райони и повече. Кодът е в сила за областите Пазарджик, Пловдив, Ловеч, Разград, Сливен, Ямбол и Бургас.", "date": "2017.07.27", "title": "Оранжев код за интензивни валежи"}
{"url": "http://www.novinite.bg/articles/147716/Po-dalgi-vakancii-za-uchenicite-", "text": "Държавните зрелостни изпити и националното външно оценяване в 7 клас да се провеждат на различни дати, предлагат от Министерството на образованието и науката. Има идея и за по-дълги есенна, коледна и пролетна ваканция за учениците от I до ХI клас, пише ДАРИК,. Предложенията са публикувани на сайта на образователното ведомство в раздел „Проекти на документи“. Бележки и становища по тях могат да бъдат изпращани до 28 август. От министерството предлагат държавният зрелостен изпит по БЕЛ да е на 21 май, а втората задължителна матура по предмет по избор да е на 23 май. Изпитите на седмокласниците пък да са съответно на 6 юни – по БЕЛ, и на 8 юни по математика. Според експертите в просветното ведомство, провеждането в различни дати на матурите на зрелостниците и на изпитите за седмокласниците, ще улесни работата на учителите, които трябва да се справят с по-сложната организация на матурите, след като те вече се провеждат на модули. Друг аргумент в подкрепа на разделянето: ако изпитите от националните външни оценявания са на по-късни дати, ще може да се усвои повече учебен материал. По-късната дата за изпита по български език и литература от националното външно оценяване за седмокласниците ще даде възможност за провеждане и на държавните изпити за степен на професионална квалификация в същия ден, посочват още от министерството. Има идея и за по-дълги есенна, коледна и пролетна ваканция за учениците от I до ХI клас, което обаче ще удължи учебните им занятия с една седмица. За учениците в ХII клас почивките ще са по-кратки, с изключение на междусрочната ваканция.", "date": "2017.07.27", "title": "По-дълги ваканции за учениците ?"}
{"url": "http://www.novinite.bg/articles/147729/Dalgoperiodichni-kometi", "text": "Американски астрономи установиха, че дългопериодичните комети, чиито ядра достигат не по-малко от 1 километър в диаметър, са около 7 пъти повече, отколкото се смяташе досега, съобщи Дарик.Специалистите констатирали също, че дългопериодичните комети, чийто период на завъртане около светилото е 200 години, са средно 2 пъти повече от аналогичните небесни тела, чието движение се определя от гравитационното влияние на Юпитер. Въпросните небесни тела се завъртат около Слънцето за около 20 години. Учените уточнили броя на дългопериодичните комети, след като анализирали данни, събрани от инфрачервения телескоп WISE (Wide-field Infrared Survey Explore). За пръв път били изчислени размерите на ядрата им, които по принцип са обкръжени от голяма атмосфера, известна като кома. Химичният състав на те не се е променил от формирането на Слънчевата система. Част от водата на Земята вероятно е от тези небесни тела. Изследването им позволява да се опознае ранната история на нашата планета. ", "date": "2017.07.27", "title": "Дългопериодични комети"}
{"url": "http://www.novinite.bg/articles/147659/Ostava-zatrudneno-dvijenieto-po-Trakiya", "text": "Остава затруднено движението по автомагистрала „Тракия”, информира НОВА.Заради демонтаж на пешеходен мост са затворени основните платна в двете посоки при Ихтиман. Движението в района се осъществява в локалните платна.От пътната агенция бяха обещали участъкът да е готов до днес в 5 сутринта, но отстраняването на моста продължава и в този час.  ", "date": "2017.07.27", "title": "Остава затруднено движението по „Тракия”"}
{"url": "http://www.novinite.bg/articles/147742/Mitat-za-djihadistkiya-narkotik", "text": "Амфетаминът каптагон, известен като \"наркотика на джихадистите\", не е бил консумиран \"от никой от терористите, извършили атентати в Европа от 2015 г., за които е поемала отговорност \"Ислямска държава\". Това гласи доклад на Френския център за наблюдение на наркотиците и наркоманиите, предаде Дарик.\"Съществуването на \"наркотик на джихадистите\" е мит\", заяви авторът на доклада Лоран Ланиел, експерт по пазарите на наркотици в Европейския център за наблюдение на наркотиците и наркоманиите.Според него атентатите от 13 ноември 2015 г. в Париж, в които бяха убити 130 души, са създали мисловна връзка между джихадисти и каптагон, а оттам и със Сирия.\"Никой от тези терористи обаче не е консумирал каптагон преди да премине към действие\", подчерта той, опирайки се на аутопсиите, които показват, че атентаторите не са били под влияние нито на наркотици, нито на алкохол.Някои информации създават впечатление, че бойците в Сирия консумират каптагон, за който се твърди, че създавал усещане за непобедимост, уточни Ланиел. \"Нищо обаче не доказва, че това се отнася за бойците на ИД, които впрочем осъждат консумацията на наркотици\", отбеляза той. Според Лоран Ланиел митът за джихадисткия наркотик показва \"колко трудно е за западните общества да осмислят врага си\".\"В ситуацията след 13 ноември беше по-лесно да се мисли, че тези терористи са били дрогирани, отколкото да се осъзнае, че те масово са избивали хора с автомати, без да са надрусани, без дори да са близнали алкохол\", обясни той.\"Тази заблуда се подсилва от факта, че употребата на стимулиращи дроги, включително амфетамини, при изпълнение на военни операции, е отдавна известна\", добави Ланиел.", "date": "2017.07.27", "title": "Митът за джихадисткия наркотик"}
{"url": "http://www.novinite.bg/articles/147663/Polyarnite-mechki-v-Laplandiya-poluchiha-neochakvan-podarak", "text": "Полярните мечки в Лапландия получиха неочакван подарък. Тонове сняг в горещото време, информира НОВА.През юли температурата достигна 25 градуса, а на мечките им било горещо.Идеята за снега дошла на дете на служител на близкия ски център, който имал складиран огромно количество, за да го използва в началото на сезона през октомври.Сега полярните мечки могат да си играят, въпреки  че снегът ще се стопи скоро. ", "date": "2017.07.27", "title": "Полярните мечки в Лапландия получиха неочакван подарък"}
{"url": "http://www.novinite.bg/articles/147736/Po-dalga-uchebna-godina", "text": "Предстоят важни промени за всички ученици. Учебната година вече ще бъде с една седмица по-дълга. Това засяга децата от 1 до 11 клас. /Нова/Идеята на образователното министерство е да направи ваканциите малко по-дълги и това ще измести последния учебен ден.Конкретното предложение е децата от 1 до 4 клас да свършат училище на 7 юни 2018 г., а не на 30 май. От 5 до 7 клас последният учебен ден ще е 22 юни, а за децата от 8 до 11 клас  последният звънец ще бие чак през юли. Зрелостниците ще приключват на 16 май. Готов е и проектът за това кога ще бъдат ваканциите. От 28 октомври до 1 ноември ще бъде есенната почивка. За Коледа децата няма да учат от 23 декември до 7 януари включително. Пролетната ваканция ще се падне от 31 март до 9 април.", "date": "2017.07.27", "title": "По- дълга учебна година"}
{"url": "http://www.novinite.bg/articles/147664/Truden-dostap-do-Silistar", "text": "Собственици и наематели на терени в природен парк „Странджа“ заградиха имоти, в които влиза и единственият път до плажа Силистар, предаде бТВ.Летовници разказват, че се налага да вървят половин час през калта, за да стигнат до морето. Заради затворения път автомобилите се оставят в гората.Проблемът продължава вече 10 години, като досега собствениците на земи събираха пари за паркинг.Един от тях разказа за bTV, че от РИОСВ-Бургас са му наложили да спре достъпа на автомобили до имота си, а глобите започват от 5000 лв.От Община Царево обясниха, че за да има законен паркинг, трябва да има Общ устройствен план, а такъв липсва.", "date": "2017.07.27", "title": "Труден достъп до Силистар"}
{"url": "http://www.novinite.bg/articles/147671/Balgarski-ili-vnosni-sa-plodovete-i-zelenchucite-koito-yadem", "text": "В сезона на плодовете и зеленчуците – български или вносни са доматите, прасковите и дините, които ядем, ?В наши оранжерии се произвеждат прекрасни български зеленчуци. И от тук потеглят към пазарите в страната. Производството им обаче става все по-трудно – и заради големите разходи, и заради някои неприятни климатични изненади, които доведоха до измръзвания и унищожаване на част от реколтата, информира НОВА.Така българският домат става все по-неконкурентоспособен на сергията и трайно се измества от гръцкия, турския или полския например.Според производителите 80% от плодовете и зеленчуците на пазара са внос. Според контролните органи вносът е по-малък – около 55-60%. И все пак голяма част от продукцията, която достига до трапезата ни идва от Гърция, Турция, Румъния, Албания, Полша и Македония. Според бранша – за последните 20 години производството на някои плодове и зеленчуци намалява 10 пъти.Да погледнем и към борсите –гръцките плодове и зеленчуци са доста по-евтини. И за пример – ако доматът на борсата струва средно – 1.30 лева, то вносният ще намерим за 1.40 лева, а родният – между 1.75 и 2.20 лева.Защо вносните плодове и зеленчуци изместват родната продукция на пазара, защо са по-евтини и често дори по-привлекателни за нас? ", "date": "2017.07.27", "title": "Български или вносни са плодовете и зеленчуците, които ядем"}
{"url": "http://www.novinite.bg/articles/147677/Spirat-vodosnabdyavaneto-v-chati-stolicata-na-28-yuli", "text": "На 28 юли 2017 г. (петък), във връзка с подмяна на спирателен кран на бул. „Христо Ботев“ Център, се налага спиране на водоподаването от 10:00  до 18:00 часа на клиентите на „Софийска вода”, живеещи в района на: по ул. „Пиротска“ от ул. „Антим I“ до бул. „Христо Ботев“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Пиротска“ ъгъла с ул. „Антим I“, информира ДАРИК. На 28 юли 2017 г. (петък), във връзка с подмяна на спирателен кран на бул. „Свети Наум“ кв. „Лозенец“, се налага спиране на водоподаването от 9:30  до 18:30 часа на клиентите на „Софийска вода”, живеещи в района на: по бул. „Св. Наум“ от бул. „Христо Смирненски“ до ул. „Вишнева“ по ул. „Презвитер Козма“ от бул. „Св. Наум“ до ул. „Йоан Екзарх“ по ул. „Йоан Екзарх“ от ул. „Презвитер Козма“ до ул. „Света гора“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Презвитер Козма“ №45. На 28 юли 2017 г. (петък), във връзка с подмяна на сградно водопроводно отклонение на ул. „Стара планина“ Център, се налага спиране на водоподаването от 9:00  до 17:00 часа на клиентите на „Софийска вода”, живеещи в района на: по ул. „Стара планина“ от ул.  „Париж“  до бул. „Княз Александър Дондуков“ по ул. „Париж“ от ул. „Стара планина“ до ул. „Росица“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Стара планина“№7.   На 28 юли 2017 г. (петък), във връзка с подмяна на сградни водопроводни отклонения до бл. 508 жк. „Дружба“ 2, се налага спиране на водоподаването от 9:00  до 19:00 часа на клиентите на „Софийска вода”, живеещи в района на: бл. 508 и бл. 509 При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пред бл. 508. На 28 юли 2017 г. (петък), във връзка с реконструкция на уличен водопровод на ул. „Бели брод“ кв. „Суходол“, се налага спиране на водоподаването от 9:00  до 21:00 часа на клиентите на „Софийска вода”, живеещи в района на: ул. „Бели брод“, ул. „Траян Танев“, ул. „Прилеп“, ул. „Хармония“, ул. „Прохладен кът“, ул. „Дъб“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Траян Танев“ ъгъла с ул. „Прилеп“. На 28 юли 2017 г. (петък), във връзка с подмяна на сградно водопроводно отклонение на ул. „Димитър Петков“ жк. „Света троица“, се налага спиране на водоподаването от 9:00  до 16:00 часа на клиентите на „Софийска вода”, живеещи в района на: по ул. „Враня“ от ул.  „Зайчар“  до ул. „Димитър Петков“ по ул. „Димитър Петков“ от ул. „Враня“ до ул. „Пловдив“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Враня“ ъгъла с ул. „Зайчар“. На 28 юли 2017 г. (петък), във връзка с подмяна на сградно водопроводно отклонение на ул. „Петров кръст“ вилна зона „Косанин дол“, се налага спиране на водоподаването от 10:00  до 14:00 часа на клиентите на „Софийска вода”, живеещи в района на:  ул. „Петров кръст“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Петров кръст“ №15. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx . “Софийска вода” АД предварително се извинява на своите клиенти за причинените временни неудобства! Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2017.07.27", "title": "Спират водоснабдяването в чати  столицата на 28 юли"}
{"url": "http://www.novinite.bg/articles/147681/Peticiya-Nacionalen-den-na-orela", "text": "Българското дружество за защита на птиците (БДЗП) инициира петиция за обявяването на Национален ден на орела. Избраната дата е 27 юли и целта е в този ден да се напомня за незаменимата роля на тези птици в природата посредством информационни кампании и образователни инициативи./БГНЕС/Петицията призовава всяка година по повод новоучредения Национален ден на орела двете институции да отчитат състоянието в България на най-уязвимите видове птици, каквито са орлите, и постигнатото през изминалата година за опазването и увеличаването на популацията им.Петицията изразява очакванията Министерството на околната среда и водите, чрез трите национални парка и регионалните инспекции, както и Министерството на земеделието, храните и горите, чрез подчинените му природни паркове, да се ангажират с ежегодни образователни кампании, насочени към широката общественост, в различни градове на страната, посветени на опазването на орлите.България е сред страните в Европа с най-запазена природа с близо 34% от територията й, която попада в мрежата „Натура 2000“. По богатство на орнитофауната си България се нарежда на второ място в Европа след Испания. Територията на страната представлява само 1% от територията на Европа, а тук се срещат близо 400 вида птици, или 76% от европейската орнитофауна. Въпреки това природата ни е белязана от черна хроника на изчезващи и изчезнали видове. Сред тях са и орлите – властелини на небето - често срещани у нас само допреди 60-70 години, а днес малцина българи са виждали орел на живо.Въпреки законодателството, забраняващо и криминализиращо посегателството над грабливи птици, много от тях, включени в „Червената книга на Република България“, продължават да бъдат обект на бракониерство, а местата, където живеят, се унищожават.Орлите не загиват само от бракониерски куршуми. Някои видове орли, дарени с почти човешко дълголетие, стават и косвени жертви – загиват от късо съединение при кацане върху необезопасени електропроводи и стълбове, умират от отровни примамки, незаконно поставени срещу чакали, вълци или скитащи кучета, или изчезват, защото унищожаваме местообитанията им.Властелините на небето трябва да продължат да живеят и в бъдещето ни. Тяхното присъствие е признак на запазена природа и здравословна околна среда, от която се нуждаем и ние, хората. Те са национално природно богатство, което си струва да пазим и умножаваме. А за да го опазим, трябва повече хора да знаят за него. ", "date": "2017.07.27", "title": "Петиция \"Национален ден на орела\""}
{"url": "http://www.novinite.bg/articles/147660/Balgarskata-pravoslavna-carkva-chestva-Sveti-Velikomachenik-Pantelejmon", "text": "На 27 юли  чества празника на Свети Великомъченик Пантелеймон. Също така почитаме и Светите Седмочисленици - Светите братя Кирил и Методий и техните пет най-извести ученици, информира НОВА. На този ден, в деня на блаженото Успение на Св. Климент, се честват светците създатели и разпространители на глаголицата и кирилицата. Според църквата Константин Преславски не се включва към тях, защото не е канонизиран, въпреки че е ученик на Методий. На днешния ден не бива да се подхваща никаква домашна работа. Имен ден празнуват: Панчо, Панка, Пантелей, Горан, Добри, Добрин, Добрина, Добринка Днес  чества празникът на Свети Великомъченик Пантелеймон. Също така се чества и празникът на Светите Седмочисленици - Светите братя Кирил и Методий и техните пет най-извести ученици. На този ден, в деня на блаженото Успение на Св. Климент, се честват светците създатели и разпространители на глаголицата и кирилицата. Според църквата Константин Преславски не се включва към тях, защото не е канонизиран, въпреки че е ученик на Методий. На днешния ден не бива да се подхваща никаква домашна работа. ", "date": "2017.07.27", "title": "Българската православна църква чества  Свети Великомъченик Пантелеймон"}
{"url": "http://www.novinite.bg/articles/147692/Shumen-sled-buryata", "text": "Строшени дървета и стъбло, както и пострадали коли са само част от равносметката след снощната буря в Шумен, пише ДАРИК. Красимир Косев, гл. специалист „Превенция и дейности по защита на населението“ в Община Шумен, заяви, че са получени повече от 40 сигнала за паднали дървета и кабели. Най-много са пораженията в северозападната част на града, а работници от общинските предприятия са работили до 24 часа, за да осигурят проходимостта на улиците. Косев поясни, че в момента работят по почистване на клоните и улиците, както и на водосъбирателните шахти, за да не се стигне до наводнения при нови валежи, обясни той.Специалисти от Община Шумен правят оглед на детските площадки, които са засегнати от бурята. В Шумен най-пострадали са районите около улиците „Кирил и Методий“, „Ген. Столетов“, „Васил Друмев“, „Васил Априлов“ и кварталите „Гривица“ и „Боян Българанов“.  Бурята е пречупила клони от върха на огромна липа в двора на Детска градина „Латинка“ на улица „Любен Каравелов,  които са се преплели в короната на дървото. Мястото е обезопасено и в момента се предприемат мерки за тяхното отстраняване.", "date": "2017.07.27", "title": "Шумен след бурята"}
{"url": "http://www.novinite.bg/articles/147695/Zapochva-podgotovka-za-razkrivaneto-na-Kompleks-za-ranno-detsko-razvitie", "text": "Фондация „За Нашите Деца“ започва подготовка за разкриването на Комплекс за ранно детско развитие в сградата на бившия дом за медик-социални грижи (ДМСГД) „Св. София“. Тя беше предоставена на фондацията от Столичен общински съвет в резултат на активната ни работа по закриването на дома по проект „Пътят към семейство“. От април до декември миналата година ние работихме усилено последните 22 деца да напуснат дома и те вече живеят в семейна и близка до семейната среда, пише ДАРИК.Когато точно на Коледа изведохме и последното дете от тъжната, потискаща сграда, ние си пожелахме да дадем нов живот на сградата на ДМСГД. Решението на Столичният общински съвет е ключов етап от изпълнението на това желание, което ни дава възможността да започнем ремонт на сградата, така че от мрачна и сива, тя да се превърне в свежа, цветна и приветлива, изпълнена с живот, щастливи истории и променени съдби на деца и семейства, подкрепени от екипите ни. Иновативният Комплекс за ранно детско развитие ще събере на едно място Център за обществена подкрепа „Св. София“, Център по приемна грижа „Св. София“, както и нов Дневен център за деца с увреждания на възраст от 0 до 7 години. Освен досега предлаганите услуги от първите два центъра, ново-разкритият Дневен център ще предлага оценка на развитието на детето чрез скринингови инструменти, почасова грижа за деца със специфични потребности, социализиращи дейности за децата, обучения за родители, асистирана грижа за деца в домашна среда. В Комплекса ще бъдат предоставени и игрова, спортна и арт терапии, услуги от медицински специалисти, както и водна рехабилитация за бебета и деца със специфични потребности и забавяне в развитието. Комплексът ще носи духа на семейството, значението и важността му за израстването, развитието и изграждането на детето като личност и не на последно място - посланието за шанс за щастливо детство за всички деца, заобиколени от подкрепата, грижите и любовта на семейството Нашата амбиция е съвсем скоро да създадем едно вълшебно място за деца в ранна възраст и техните семейства, място на любов, грижа, вълшебство и мечти.", "date": "2017.07.27", "title": "Започва подготовка за разкриването на Комплекс за ранно детско развитие"}
{"url": "http://www.novinite.bg/articles/147672/Gradushka-nanese-golemi-shteti-ya-Kitaj", "text": "Градушка в Китай нанесе истински погром, информира НОВА.Валежът бил толкова интензивен, че улиците в няколко града на провинции Шанси и Вътрешна Монголия се покрили с лед.Изпочупени са хиляди превозни средства.Щети са нанесени по покриви на сгради и витрини на магазини. ", "date": "2017.07.27", "title": "Градушка нанесе големи щети я Китай"}
{"url": "http://www.novinite.bg/articles/147697/Nov-turski-poslanik-v-Sofiya", "text": "\r\nТурското външно министерство извършва назначения на 30 нови посланици на страната по света, съобщават турските медии, цитирани от бТВ.  За  в  е определен Хасан Улусой, информира \"Хюриет дейли нюз\".\r\nТой е сред 16-имата дипломати в списък от общо 30 посланици, които до вчера са били уведомени за новите назначения, уточнява изданието. Сюлейман Гьокче, досегашният посланик в , ще бъде назначен в Гватемала.\r\nРоденият през 1966 г. Улсой е дипломат от кариерата, бил е посланик в Нигер, а освен това е бил изпращан в Нигерия, Иран, Швейцария и Съвета на Европа. Експерт е в областта на човешките права и международната сигурност, като притежава и диплома по европеистика от London School of Economics.\r\nВладее свободно английски и френски, както и немски и норвежки.\r\n \r\nСред новите посланици има немалко политически назначения. Така друго име в списъка е това на Мерве Кавакчъ, която стана известна с това, че през 1999 г. бе изгонена от парламентарната зала и не й бе позволено да положи клетва като депутатка от Партията на добродетелта заради това, че носи забрадка.\r\nСега Кавакчъ става посланик на Република  в Куала Лумпур, Малайзия, пише в. \"Тюркие\". Това става възможно, след като бе възстановено отнетото й турско гражданство.\r\nЗа посланик в Токио ще бъде назначен Мурат Мерджан, бивш депутат и един от основателите на управляващата Партия на справедливостта и развитието, а за постоянен представител на ООН във Виена - Ахмет Мухтар Гюн.\r\nС нови турски посланици ще се сдобият също Швеция, Белгия, Унгария и други страни по света.\r\n", "date": "2017.07.27", "title": "Нов турски посланик в София"}
{"url": "http://www.novinite.bg/articles/147688/Nedovolstvo-na-silistrenski-majki-ot-remont-na-detski-ploshtadki", "text": "\r\nПритеснени родители в  изразиха недоволство от провеждащия се ремонт на няколко  в Силистра. Те окачествиха опитите на общинската администрация като \"отбиване на номер\". Според майка, извела вчера детето си на една от тези площадки, в близост до новата градска баня, работници дошли, демонтирали старото дървено съоръжение, монтирали новите метално-пластмасови - пързалка и люлка за двама направо в зелените площи, напълнили пясъчника и си отишли, пише inews.bg.\r\nНедоволството на силистренката и другите  в квартала било от това, че няма нито обезопасяване на новото съоръжение, нито мястото е избрано удачно - само на метър от автомобилния паркинг. \"Преди година пързалката свършваше в пясъчника и нямаше голяма опасност от нараняване на децата. Сега съоръжението е сред градинката и няма мека основа. Да не говорим, че при тези температури пластмасата, от която са изградени обектите се, нагрява до 70-80 градуса и те не могат да се използват\", изрази притесненията си жената.\r\nДругият абсурд бил, че на уреда е била предвидена обикновена люлка, а мястото за нея е празно. Така било и по другите нови , сподели впечатленията си тя. \"От 5 години по няколко пъти годишно пиша молби и жалби до общинската администрация да бъде напълнен пясъчника в квартала ни. Дъщеря ми беше на 6 години, сега е на 12, през това време се роди и синът ми, който вече си играе в новия пясък\", разказа премеждията си майката.\r\nКакто по-рано беше съобщено, по преценка на общинските власти едва 6  в  ще бъдат отремонтирани. Други 4 били в добро състояние и за това не влизат в плана за ремонт. За ремонта на въпросните 6  от местния бюджет са отпуснати 12 000 лв. Дейностите по ремонта ще бъдат извършени от Общинско предприятие \"Дръстър\", \"Синева\" ЕООД и \"АС - Строй\" - Русе - съответно обезопасяването на детските площадки, почистването на пясъчниците и насипването им с нов пясък, както и доставката и монтирането на новите съоръжения за игра, предназначени за деца от 3 до 12 години. До края на месец юли и при добро време, ще бъдат довършени планираните дейности.\r\nОстаналите  ще бъдат ремонтирани до края на 2017 г. Според плановете на общинската администрация до края на 2018 г. силистренските деца трябва да играят в съоръжения, изградени и обезопасени, съгласно нормативната уредба на Европейския съюз. \r\nЛятната ваканция е почти преполовена и силистренски родители коментират, че мерките за обезопасяване и ремонтиране би трябвало да се предприемат по време, когато не се използват. По този начин децата ще могат пълноценно да ползват любимите места за игри когато му е времето.\r\n", "date": "2017.07.27", "title": "Недоволство на силистренски майки от ремонт на детски площадки"}
{"url": "http://www.novinite.bg/articles/147705/Oshte-kontrabandni-stoki-hvanaha-na-GKPP-Kapitan-Andreevo", "text": "Още контрабандни стоки и цигари без акциз спряга на ГКПП „Капитан Андреево“ при съвместната акция полицаи и митничари. Вчера за периода от 8 ч. до 20 ч. при проверката на лица, леки автомобили и автобуси, са иззети 14 160 къса цигари без бандерол, като са съставени  6 акта, пише ДАРИК. 516 текстилни изделия и 62 парфюма са задържани по Закона за марките и географските означения, като е съставен е 1 акт за пренасяне през границата на 21 литра препарат за растителна защита. За обезпечение на наложената глоба е задържан лек автомобил.   Задържани за митнически режим: Още 546 текстилни изделия; 1000 домакински тави; 430 покривки и пердета; 4176 метра текстил; 24 кашона, всеки от които по 50 кутии, всяка от които по 7 дози стимулант; 3 кг паста за наргиле; 255 чифта обувки и 160 литра моторно масло са задържани за митнически режим.   За обезпечаване вземането по глоби и санкции във връзка с установените нарушения са събрани общо 1140 евро.", "date": "2017.07.27", "title": "Още контрабандни стоки  хванаха на ГКПП \"Капитан Андреево\""}
{"url": "http://www.novinite.bg/articles/147657/Vremenno-Dunav-most-2-e-zatvoren", "text": "Затварят „Дунав мост 2” за профилактика, информира НОВА.От 9:00 часа тази сутрин до 11:00 часа движението по трасето Видин – Калафат ще бъде временно преустановено за всички видове превозни средства. ", "date": "2017.07.27", "title": "Временно „Дунав мост 2” е затворен"}
{"url": "http://www.novinite.bg/articles/147704/Vaztanoviha-podzemna-bolyarska-carkva", "text": "Във Враца възстановиха подземна болярска църква. Уникалният храм e от края на XVI – началото на XVII в. и него е проповядвал Софроний Врачанскиинформира бТВ.Каменната църква е построена от болярина Георги, чиято дъщеря насилствено е била омъжена за турски първенец и после отведена в Цариград.„Със сълзи на очи тя моли баща си да постоят тази църква и да се молят за нейния грях, че е приела друга вяра”, разказва Христо Илиев, който е възстановил храма.Изградена е по правилата на тогавашното време – да не надвишава ръста на турчин, качен на кон. Намира се на 5 м под земята, дължината ѝ е 7, а ширината ѝ – 4 м.През годините църквата е била превърната в депо за строителни отпадъци и в сборище на наркомани.За около година Христо Илиев, неговото семейство и приятелите му я възстановяват и от днес тя е достъпна за жителите и гостите на града. Храмът беше преосветен от врачанския митрополит Григорий.Подобни уникални подземни светини са съхранени само на няколко места у нас.", "date": "2017.07.27", "title": "Възтановиха подземна болярска църква"}
{"url": "http://www.novinite.bg/articles/147710/Tova-lyato-Franciya-sazdava-goreshti-tochki-za-proverki-na-bejancite", "text": "Това лято  ще създаде на територията на Либия оперативен център за търсещите убежище, които се опитват да достигнат територията на Европа през Средиземно море\", заяви държавният глава на  Еманюел Макрон, цитиран от \"Франс прес\" и Агенция \"Фокус\".„Идеята е да се създадат горещи точки, за да се предотврати хората, които предприемат опасни рискове, когато нямат право на убежище. Ще отидем при тях\", заяви Макрон по време на посещение в бежански център в Централна Франция.По думите му планът ще бъде задействан \"това лято\".  ", "date": "2017.07.27", "title": "Това лято Франция създава \"горещи точки\" за проверки на бежанците"}
{"url": "http://www.novinite.bg/articles/147723/72-darjavi-ne-priemat-ednopolovite-vrazki", "text": "В 72 държави по света еднополовите връзки продължават да бъдат криминализирани, включително и 45, в които сексуалните отношения между жени са престъпление. В девет държави еднополовите отношения могат да доведат до смъртна присъда и десетки други, в които подобни отношения се наказват със затвор.Това показва годишният доклад на Международната асоциация на лесбийките, гейовете, бисексуалните, транссексуалните и интерсексуалните (ILGA), цитиран от БГНЕС.Според изследването страните в Южна и Източна Африка, Близкия изток и Южна Азия имат най-сурови мерки спрямо еднополовите връзки, а най-толерантни са в Западна Европа и западното полукълбо.Смъртни присъди за еднополови връзки все още има в Иран, Судан, Саудитска Арабия, Йемен, както и в части на Сомалия и северна Нигерия. В две други държави като Сирия и Ирак смъртните присъди се изпълняват от недържавни актьори като „Ислямска държава“. Макар и законът да предвижда най-суровото наказание и в други пет държави – Пакистан, Афганистан, Обединените арабски емирства, Катари Мавритания, то няма данни екзекуции да са били извършвани за доброволен сексуален акт между възрастни, извършван насаме.В същото време над 120 държави са декриминализирали хомосексуалните отношения. Въпреки това не всички от тях могат да се нарекат либерални. Изданието дава за пример Русия, където беше въведен закон, който забранява насърчаването на еднополовите отношения.Наскоро Германия стана една от последните държави, които узакони еднополовите бракове, като законът се очаква да влезе официално в сила по-късно тази година. Към момента на излизането на доклада на ILGA 26 държави позволяват съвместно осиновяване на деца от еднополови двойки и 27, в които е позволено партньор от същия пол да стане доведен родител на дете на своята половинка. ", "date": "2017.07.27", "title": "72 държави не приемат еднополовите връзки"}
{"url": "http://www.novinite.bg/articles/147724/Policiyata-izdirva-62-godishnata-jena", "text": "Полицията издирва Младенка Митова. 62-годишната жена напуснала дома си в ж.к.“Младост“ на 15 юни т. г. и оттогава е в неизвестност, информира НОВА.Младенка е висока около 164 см, с права, кестенява коса и зелени очни.Умоляват се всички, който могат да дадат информация за ната, да се обадят на тел.112, 02/9828760, 02/9828727, 02/9828731 или в най близкото районно управление на МВР. ", "date": "2017.07.27", "title": "Полицията издирва 62-годишната жена"}
{"url": "http://www.novinite.bg/articles/147689/Nastaniha-v-psihiatriya-napadatelya-na-jena-i-dete-v-Nesebar", "text": "31-годишният Божидар Колев бе задържан на 20 юли, след като преби брутално на улицата в Несебър 14-годишно момиче и 69-годишна жена. Той обяснил пред психиатрите мотивите си за серията нападения над жени със следните думи: „Пребих жената, защото ме гледаше лошо. С погледа си издаваше, че ме смята за обратен. А аз не съм такъв. Затова я пребих, за да й докажа, че не съм хомосексуалист”, пише ДАРИК. Това става ясно, след като Районният съд в Бургас изслуша заключението на експертите, изготвили психиатрична експертиза на Божидар. Според заключението на специалистите Божидар е с параноидна шизофрения, регистриран е през 2013 година, като заболяването му се отключило след употреба на наркотични вещества. Пациентът обаче отказвал да приема медикаменти, тъй като по думите му, те го превръщали в зомби. Пак според твърденията му, чип в главата му нареждал какво да прави. При последния случай в Бургас, мъжът хвърлил телевизор от четвъртия етаж. Според психиатрите той е изключително опасен. Районният съд в Бургас разпореди пациентът да бъде изпратен в психиатрията в Царев брод. Това се случи в отсъствието му, тъй като в момента той се намира в психодиспансера в Бургас, а състоянието му не позволява да бъде извеждан от там. Според постановлението на магистратите Божидар ще остане в Царев брод в продължение на 6 месеца.  ", "date": "2017.07.27", "title": "Настаниха в психиатрия нападателя на  жена и дете в Несебър"}
{"url": "http://www.novinite.bg/articles/147712/Obuchenie-za-okazvane-na-parva-medicinska-pomosht", "text": "Специалисти от Военномедицинска академия показаха нагледно на членове на Клуб „Приятели на армията” как се спасява човешки живот, разяснявайки им основните стъпки при оказване на първа медицинска помощ. /БГНЕС/Обучението е част от инициативата на генерал-майор (о.з.) Петър Петров, председател на Сдружение „Българска зора”, за родолюбивото възпитание на българските граждани, популяризиране на националните традиции, възпитание в уважение към българската държава и армия, запознаване с дейността на военните формирования и придобиване на основни военно-технически умения, както и на базисни знания и психологическа готовност за действия при кризисни ситуации.Като част от структурата на Министерство на отбраната, ВМА подкрепя родолюбивата инициатива и в тази връзка бе домакин на поредното занятие на Клуб „Приятели на армията”.Полк. (о.з.) проф. Асен Петков, д.м.н., ръководител катедра “Военна медицина” към ВМА, запозна младежите от столичната секция на клуба с медицинското осигуряване на Въоръжените сили на Република България. Той представи структурата на ВМА, нейните подразделения в страната, както и задграничните мисии, в които участват наши представители.От своя страна подп. д-р Емил Кържин от реанимацията на ВМА показа нагледно какво трябва да е прави при оказване на първа медицинска помощ, в това число и как да се справим с подръчни материали в случай на нужда.В края на курса участниците в него благодариха на ВМА за подкрепата и полезните съвети, като всеки един от членовете на клуба имаше възможност да „спаси” живот, демонстрирайки наученото върху специален учебен манекен. ", "date": "2017.07.27", "title": "Обучение за оказване на първа медицинска помощ."}
{"url": "http://www.novinite.bg/articles/147722/Uraganen-vyatar-v-Sevlievo-nanese-shteti", "text": "Ураганен вятър в Севлиево откърти изолацията на блок, саниран преди около година. Сградата се намира в жилищния комплекс \"Митко Палаузов\", а щетите се изразяват от съсипани 60 квадратни метра от изолацията. Жилището е санирано по Националната програма за енергийна ефективност, информира ДАРИК.Констатираните щети ще бъдат отстранени от фирмата-изпълнител, тъй като в договора изрично е опоменат срок, в който фирмата носи отговорност за качеството на изпълнение.   Бурята, продължила по-малко от час снощи в района на община Севлиево, нанесе сериозни материални щети. Няма пострадали хора.", "date": "2017.07.27", "title": "Ураганен вятър в Севлиево нанесе щети"}
{"url": "http://www.novinite.bg/articles/147685/Bojna-tehnika-na-vaorajenie-v-Balgariya-i-SASht", "text": "Бойна техника, която е на въоръжение в армиите на Република България и на САЩ, ще бъде изложена в София на 27 юли./БГНЕС/Гражданите и гостите на града ще имат възможността да разгледат американски бойни машини М 1126 „Страйкър“ от състава на 2-ри Кавалерийски полк, както и бронирани бойни машини MSFV „COMANDO SELECT“ от военно формирование 56 040 – Благоевград, които ще бъдат изложени от 11.00 ч. до 13.00 ч. в района на Военната академия „Георги С. Раковски“ в София, съобщиха от МО.Желаещите да разгледат изложената техника ще бъдат допускани през парка в района на Военната академия (бул. „Евлоги и Христо Георгиеви“ 82). Българските и американските военнослужещи ще запознаят посетителите и със задачите, които се изпълняват с участието на представената военна техника.По-рано същия ден представители от формированието на 2-ри Кавалерийски полк от Сухопътните войски на САЩ в Европа ще отдадат почит и поднесат венец пред Паметника на Незнайния воин в столицата.Американските сили, в състав до 130 души личен състав и до 90 единици колесна техника, ще се придвижат през територията на България в периода 24 - 28 юли 2017 г. за участие в съвместно учение в Република Македония. За осигуряване на сигурността по време на движението те ще бъдат ескортирани от представители на Служба „Военна полиция“.Втори кавалерийски полк, известен още като „Втори драгунски полк“ или „Драгуните“, е действащ пехотен и кавалерийски полк на Сухопътни войски на САЩ, с основно въоръжение - бойни машини тип „Страйкър“. Формированието от състава на Командването на СВ на САЩ в Европа, е дислоцирано в „Роуз Баракс“, Филсек, Германия с командир полковник Патрик Дж. Елис. ", "date": "2017.07.27", "title": "Бойна техника на въоръжение в България и САЩ"}
{"url": "http://www.novinite.bg/articles/147682/Atanas-Kalev-GNUS-ME-e-ot-PP--Vazrajdane", "text": "Публикуваме изявлението на Атанас Калев без редакторска намеса. Припомняме на всички, че Атанас Калев направи кампанията на ПП“ Възраждане “ и беше шеф на Предизборният щаб на Партията без да е бил член.Гнусното, ПП „Възраждане“!Както всяко нещо, което се назовава Политическа партия и тази ПП“ Възраждане“ се оказа Гнусна, дори по – гнусна от тези, които познавате, защото това е някакъв лабораторен проект на хора с пари и влияние. Въпреки всичките си лъжи така наречения лидер на партията Джудже, все още си разиграва коня в някакви пресконференции и все още партията му не е станала обект на прокуратурата! Въпреки, че на всички вече им стана ясно, че тази партия няма дори 200 члена, но по закон са нужни минимум 500 за да се учреди. Но кой е Костадин Костадинов и кои са приятелите му? Ако се върнем в началото на кариерата му като общински съветник лъсват дебелите връзки с една трибуквена групировка, чрез едни други хора, на които „героя“ няма нищо против да изпълнява желанията стига да му се плаща добре. За дебелата връзка ВМРО и разрива им, когато тръгнал да прави преврат в тази партия да ви обяснявам ли и как се случва по същото време, когато е близък до групировката? Хванат и натирен с другите превратаджии, човека обичащ властта и схемата с парите си прави своя „собствена“ партийна каста – все още незнайно как и с кои хора и директно тича в Банкя да я предлага за сателит, какво и как се е случило там нямам информация, но само искам да допълня, че докато се е предлагал в Банкя се е предложил и на Атака и на НФСБ естествено всички знаете и развитието на общинската му кариера и всичките циркове. Но властолюбеца не се спира до тук, прикрит под булото на родолюбието и патриотизма, той редактира няколко учебника и въпреки, че удобно забравя този факт се представя за автор на учебник по “ Родинознание“, който незнайно как се сдобива и със спонсор който пак се оказва свързан с ГЕРБ и окръжността и от фирми и фондации. Следите ли ми мисълта. И ето, че дойде и момента да ни срещне живота с този човек и да го извикам на среща на 10.02.2017 година и да му предложа да му направим кампанията на последните избори и дори да го вкараме в Парламента. Имахме три искания към него с които той се съгласи! – Да не пипат по никакъв повод партийната субсидия! Подчертавам!!! Никога не е ставало въпрос за Дарения!!! -Да ползват нашата Програма!!! – И да си намерят застъпници!!! Както виждате той използва програмата, даже има и наглостта да твърди, че била тяхна!!! Другите две неща удобно ги забрави едното преди деня на изборите, никога не бил твърдял, че щял да осигури застъпници и другото веднага в деня след изборите, вече щял да дарява субсидията и смениха текста в сайта си по негово нареждане пред мен, от няма да пипаме стана ще дарим!!! Оттам нататък пътищата ни се разделиха, но както казах и тогава няма да му дам да мърда и шикалкави ако почне да „усвоява“ парите въпреки, че и за това е намерил начина и ми го заяви в телефонен разговор. Историята от там нататък се развива пред очите ви и много държа да влезем в съда с тия фотошоп играчи и да ги приключа за около десет минути, особено лидера им нумизмат и цялата им бандитска шайка, която по време на кампанията стигаха дори до момента да си изключват с дни телефоните, защото били изморени от какво така и не разбрах. И ако си мислите, че това е всичко лъжете се, защото в листите на тази партия за изборите бяха включени цялата му фамилия все на избираеми места, а неговият секретар слагал хора водачи на листи, защото им осигурили по пет подписа за регистрация. Цифром и словом с дублажа в различни градове и гражданската квота водена и посочена от Минчо Христов тази партия се яви точно с 93 ма кандидат депутати!!! И още се питам – къде са им членовете на тази партия?! Пак да попитам следите ли ми мисълта? Защото чувам, че съм уронил престижа, на нещо, което е създадено изкуствено и лабораторно, незнайно как и къде? И се питам, как нещо което измислено и при една проверка ще рухне като пясъчен замък има смелостта да твърди в мрежата, че щяло да ме съди?! – Не се ли сеща, тази лабораторна партия, че точно за десет минути в съда ще разкажа и извадя липсата на всички дарения към партията и как вожда им наруши всички правила на последните избори и ще му касирам Резултата за около час?! Чакам да ме осъдят, тези смешковци и не само ще се радвам да вляза в съда като обвиняем, но дори ще помогна на следствието да разкрият и един политически нумизмат, който по време на кампанията си купуваше и антични монети по улиците на София с какви и на кой парите, може той да каже в Прокуратурата! Аз ще седна на Детектора на лъжата, но този политик надали ще му стиска да го поразпитат разни служби и за банковата му сметка, която никога не е била празна както той твърди в разни декларации!!! Също така нямам и нищо против цялото общество да научи, КОЙ му купи колата ФОРД ФОКУС по време на кампанията на последните Избори и кой му плати Екскурзията от 7100 км. в различни държави и къде отчете разходите и за нея или пак получи парите на ръка само срещу голи обещания! И не на последно място искам да му припомня, че статии по време на кампанията за неговата партия има и във вестници на които така и не подписа документи че получава дарения! И последно – Чакам те господин сапун, само знай, че аз когато държа сапуна при мен не се изплъзва, въпреки че легенди се носят за тебе как си се изхлъзнал на много хора въпреки че си обещал много неща. p.s. Също така искам да добавя, че една клеветническа статия пълна с лъжи и уронваща престижа на един човек е с автор Костадин Костадинов и човека много държи да се види и той в съда с него. За да му обясни някакви неща и колко струва като политик!", "date": "2017.07.27", "title": "Атанас Калев: ГНУС МЕ е от ПП “ Възраждане“"}
{"url": "http://www.novinite.bg/articles/147707/Neshta-za-koito-ne-podozirate-che-styuardite-vi-nablyudavat", "text": "Стюардите в самолетите може да изглеждат весели и безгрижни, но не бива да се заблуждавате по тяхната усмивка. Те през цялото време зорко следят за безопасността на полета и са изключително наясно какво да правят в извънредни ситуации, информира НОВАЧудили ли сте се кое е първото нещо, което забелязват стюардите у вас, когато се качвате на борда. Няколко професионалисти дават отговор пред Huffington Post:„Забелязвам кой си среща погледа с моя. И започвам да следя тези, които избягват зрителен контакт. Изплашени ли са да пътуват? Добре ли се чувстват? Психологически проблем ли имат?”, Стефани Мийкъл, „Саутуест еърлайнс”„Пияните и агресивни пътници са потенциални „смутители” на полета. Ние сме научени на базови таекуондо техники, за да можем да овладяваме актове на агресия. Но главната ни цел е да ги спираме преди да са започнали да буйстват.” Джей Робърт, „Флай Гай”.„Гледам за хора с добре развити тела, които ще могат да ми помогнат, ако със сигурността на полета възникнат проблеми или извънредни ситуации. Обикновено най-подходящи са хора с ежедневно облекло, които пътуват сами”. Зак Форд, стюард.„Когато пасажерът отвърне на поздрава ми, аз го отбелязвам и си казвам: „Този човек наистина е мил. Ако се нуждая от помощ за нещо, вероятно ще се обърна към такъв пътник. Ако пък той се нуждае от помощ, ще му помогна дори повече, отколкото изискват професионалните ми задължения”. Хедър Пуул, „Американ Еърлайнс”„Важно е да знаем дали всички пътници са способни да излетят. В момента, в който вратите се затворят и ние се окажем във въздуха, ние по-трудно можем да окажем медицинската помощ”. Клаудия Зийвек, „Ти Ю Ай Флай”.„Опитвам да преценя кои пътнички са бременни. След определен месец, те се нуждаят от медицинско свидетелство, че могат да летят. А малко по-късно те изобщо нямат право да се качат на самолета”. Джей  Робърт, „Флай Гай”.„Питам пътниците дали всичко е наред, ако усетя, че нещо не е наред”. Клаудия Зийвек, „Ти Ю Ай Флай”.  ", "date": "2017.07.27", "title": "Неща, за които не подозирате, че стюардите ви наблюдават"}
{"url": "http://www.novinite.bg/articles/147725/Romka-zaplashi-da-se-samozapali", "text": "Ромска майка на 9 деца, която живее в имот на Националната компания \"Железопътна инфраструктура\", се появи пред министерството на транспорта с 6 деца със заплаха да се самозапали, пише ДАРИК.   На мястото присъстваше и обявилият се за ромски еврокомисар Петко Асенов. Причината е, че сградата, в която тя и децата й живеят в кв. \"Подуяне\" ще бъде събаряна по предписание на кмета на района Ева Митова.   От НКЖИ заявиха, че едноетажната постройка, която е тяхна собственост, е опасна за живеене. Населяват я предимно самонастанили се. Самата майка - Анета Николова, и децата й, също са се самонастанили и нямат нищо общо с инфраструктурната компания. От 2014 г. компанията е сключила с нея договор за наем и към момента тя дължи 803 лв. След като самозапалването не се осъществи, майката и децата, както и Петко Асенов, са отведени във Второ РПУ.   НКЖИ е уведомила Агенцията за закрила на децата, че след събарянето на сградата има опасност семейството да остане без дом, а кметицата на район Подуяне е заявила, че ще търси къде да приюти семейството, съобщиха от инфраструктурната компания.", "date": "2017.07.27", "title": "Ромка заплаши да се самозапали"}
{"url": "http://www.novinite.bg/articles/147694/Georgi-Gatev-bez-dostap-do-kvalificirana-informaciya", "text": "ДАНС отне достъпа до квалифицирана информация на зам.-председателя на Националното бюро за контрол на специализираните разузнавателни средства Георги Гатев, информира НОВА.Мотивите им са, че Гатев е ненадежден и не може да пази информация.Зам-шефът на бюрото за СРС-тата ще обжалва искането на ДАНС. Жалбата му, заедно с материалите от държавната агенция, ще отидат в Държавната комисия за сигурност на информацията, която ще се произнесе след собствено проучване на случая.Ако и ДКСИ потвърди решението, Георги Гатев може да го обжалва пред ВАС. Преди няколо дни прокуратурата внесе искане до ДАНС с информация, че Гатев се е срещал с обвиняеми магистрати и им е давал съвети как да опишат жалби до бюрото за СРС-тата.  ", "date": "2017.07.27", "title": "Георги Гатев без достъп до квалифицирана информация"}
{"url": "http://www.novinite.bg/articles/147711/Varna-praznuva-139-godini-ot-osvobojdenieto-si", "text": "Архиерейска света Литургия в храм \"Св. Архангел Михаил\" по случай 139 години от Освобождението на Варна бе отслужена от Негово Високопреосвещенство Варненският и Великопреславски митрополит Йоан. С военни почести и полагане на венци, варненци отбелязаха празника, предаде БГНЕС от морската ни столица.Преди 139 години, на 27 юли през 1878 година, Варна се освобождава от турско робство. В двора на църквата \"Св. Архангел Михаил\" са посрещнати руските войски. Градът е освободен по-късно от останалата част на страната заради присъствието на турски гарнизони във възловите крепости на Североизточна България. Според Санстефанския мирен договор, тяхното изтегляне не е строго установено с конкретна дата. Едва след Берлинския конгрес става ясно, че Варна остава в границите на новоосвободеното княжество и това слага край на турското военно присъствие в областта. ", "date": "2017.07.27", "title": "Варна празнува 139 години от освобождението си"}
{"url": "http://www.novinite.bg/articles/147706/Borisov-apelira-za-podkrepa-na-dogovora-za-dobrosasedstvo", "text": "Премиерът Бойко Борисов апелира в пленарната зала за подкрепа на договора за добросъседство между България и Македония. Борисов дойде в парламента по искане на лидера на БСП Корнелия Нинова. Предстои народните представилите да се запознаят с текста в документа и да го гласуват, пише ДАРИК. \"Би било добре да имаме мандат да подпишем този договор. Убеден съм, че всеки от вас разбира, че е добре да има стабилна Република Македония, хората в тази държава да имат перспективи за нас и за Европейския съюз. Имате голямо благодаря от страна на правителството, ако прецените, че това може да бъде направено\", обърна се към депутатите премиерът.   Проектът на декларацията по договора беше представена от председателя на парламентарната група на ГЕРБ Цветан Цветанов.", "date": "2017.07.27", "title": "Борисов апелира за подкрепа на договора за добросъседство"}
{"url": "http://www.novinite.bg/articles/147741/Carigradsko-shose-otnovo-za-remont", "text": "Десет години след като тогавашният кмет на София Бойко Борисов преасфалтира „Цариградско шосе”, то отново е за ремонт. От началото на август машините влизат в отсечката от Орлов мост до „Алея Яворов”, която от доста време е на вълни. /Дарик/Поправката ще струва на общината най-малко 250 хиляди лева. А обяснението за внезапното обновление е  деформация на пътните платна заради трафика. Относно появилите се пукнатини по участъка, който се ремонтира през 2015 г., зам.-кметът по транспорт Евгени Крусев посочи, че те ще бъдат запълнени за сметка на фирмата-изпълнител.Шегата, че всяка година се ремонтира столичното Цариградско шосе се превръща в истина. И този път няма да са изключение тапите по основната пътна артерия в София. До дни започва ремонт на ремонтирания участък от 2007 г. И тогава обновлението имаше своите некачествени изпълнения, които се преправяха за сметка на фирмата.Десет години по-късно обаче гаранцията е изтекла и на общината й се налага да вади 250 хиляди лева от бюджета. Ресорният зам.-кмет Евгени Крусев обясни, че в района на Орлов мост няма да има пълно блокиране на движението.\"Ще бъде сменена изцяло настилката в обхвата на самото кръстовище и няколкостотин метра нагоре в посока \"Плиска\". Това се налага поради деформациите, които се появиха през последните години, а те са причинени от много тежкото движение. Предвиждаме да подменим изцяло асфалтовата настилка в дълбочина, така че да положим няколко пласта асфалт, който да може да понесе тежкото движение.  Кръстовището няма да бъде затваряно изцяло. В момента се прави организация как точно да бъде стеснено движението. Очакваме продължителността да бъде между 7 и 10 дни, като това ще се случи първата половина на август\", посочи Крусев.За ремонт е и друг участък от „Цариградско шосе” и то само две години след цялостното обновление. Появилите се пукнатини между 4-и и 7-и километър ще бъдат запълнени, без преасфалтиране, уточни Крусев. А причина за появата им било студеното време.", "date": "2017.07.27", "title": "„Цариградско шосе” отново за ремонт"}
{"url": "http://www.novinite.bg/articles/147728/Rosatomrealizira-27-miliarda-evro-za-2016-g", "text": "През 2016 г. \"Росатом\" успешно разви нови бизнес направления. Десетгодишното портфолио за нови продукти на корпорацията нарасна със 74,6% до 1,019 трилиона рубли, като приходът от нови продукти достигна 190,8 милиарда рубли (2,7 милиарда евро), което е повишение с 52,6%.Друго ключово събитие за миналата година е спечелването на търг за изграждане на 610 мегавата вятърни инсталации  в Русия, отчитат от \"Росатом\".\"През 2016 г. нашите нови продукти се представиха добре. Според стратегията ни новите ни бизнес направления ще генерират 30% от приходите на групата до 2030 г. Когато става дума за нови продукти, ние винаги гледаме дали те ще бъдат търсени и дали са конкурентни на глобално ниво\", отбеляза първият зам.-генерален директор и директор на Блока по международен бизнес на \"Росатом\" Кирил Комаров.Според Годишния доклад на корпорацията през 2016 г. \"Росатом\" е поставила рекорд, тъй като АЕЦ в страната са произвели 196,4 милиарда киловатчаса електроенергия, като делът на атомната енергия е достигнал 18,3% от енергийния микс на страната.Това стана с помощта на въвеждането в експлоатация на Четвърти енергоблок на Белоярската АЕЦ и нейният иновативен реактор на бързи неутрони БН-800, както и включването в мрежата на Първи енергоблок на Нововоронежката АЕЦ 2 с реактор от поколение \"3 плюс\".", "date": "2017.07.27", "title": "\"Росатом\"реализира 2,7 милиарда евро за 2016 г."}
{"url": "http://www.novinite.bg/articles/147744/Sankcii-za-firmite-raboteshti-s-Rusiya-v-energijniya-sektor", "text": "8 проекта, свързани с участието на европейски компании, могат да пострадат от американските санкции, ако Конгресът приема законопроект, наказващ фирмите, работещи с Русия в енергийния сектор. /БГНЕС/Това би било жестоко“, заяви пред изданието говорител на ЕС.Новият закон ще санкционира всяка компания, която участва в разработването и модернизацията на свързаните с Русия проекти в цял свят.Това ще постави под удара на американския закон всяка европейска компания, свързана с руските тръбопроводи.Според данни на изданието Европейската комисия е подготвила списък от 8 проекта, на които ще повлияят новите санкции.Euractiv изброява тези проекти с руско и европейско участие: Baltic LNG (Shell и \"Газпром\"), \"Син поток\" (Eni и \"Газпром\"), нефтопроводът \"Каспийски тръбопроводен консорциум\" (Shell, Eni и \"Роснефт\"), \"Северен поток 1\" (европейски компании и \"Газпром\"), \"Северен поток 2\" (европейски компании и \"Газпром\"), разширяването на \"Сахалин-2\" (Shell и \"Газпром\"); находището Шах-Дениз и Южно-Кавказкия тръбопровод (ВР и \"ЛУКОЙЛ\"), находището Zhor Field (BP, Eni и \"Роснефт\").След гласуването в американския конгрес утре се очаква Еврокомисията да обсъди създалата се ситуация и възможните отговори. ", "date": "2017.07.27", "title": "Санкции за фирмите, работещи с Русия в енергийния сектор"}
{"url": "http://www.novinite.bg/articles/147701/Otlaga-se-stroitelstvoto-na-VEC-v-posoka-Semkkovo", "text": "На няколко километра след Белица в посока Семково се изгражда поредният ВЕЦ. В момента строителството е на етап полагане на тръби. По време на взривните работи обаче добитият скален материал, вместо на определените за това места попада директно в реката, което е в разрез със закона, информира бТВ.Граждани, които отишли за риба в река Белишка видели как ненужните скали и камъни се изхвърлят в реката. Някои от тях се оплакват, че камъните падали само на сантиметри от тях.Главнит инженер на община Белица Мария Марценкова и от Басейнова дирекция установиха нарушения.Техническият ръководител на обекта обаче има своя логика. Според него камъните падат, за да укрепят пътя, който поддава. Това обаче се случва изцяло по негова преценка и без разрешително.От общината реагираха на сигнала и спряха обекта, докато не бъдат отстранени нанесените щети.Фирмата, строяща централата беше наказана.", "date": "2017.07.27", "title": "Отлага се строителството на ВЕЦ в посока Семкково"}
{"url": "http://www.novinite.bg/articles/147743/Sroka-na-Vremenata-komisiya-za-NDK-ostava", "text": "Депутатите не удължиха срока на работа на Времената комисия за НДК, предаде БГНЕС.До края на септември да бъде удължен срокът на Временната комисия за НДК, за да стане ясно кой носи отговорност и кой е покровителствал злоупотребите в НДК, настояваха от БСП.За това предложение, обаче гласуваха за 92 депутати, 103 бяха против и един се въздържа. Парламентът прие доклада на комисията.„Един от аргументите ни за удължаване на срока на работата на Комисията за НДК е, че от ГЕРБ отказаха да поканят премиера Борисов на заседанията й, заяви Жельо Бойчев от БСП. „Стана ясно, че е имало смисъл от работата на тази комисия. Какво успя да установи тя? От преведените 17 млн. лв. с решение на Министерски съвет за адаптиране сградата на НДК за нуждите на българското председателство 3,569 млн. лв. са похарчени нецелесъобразно или по-точно казано не за нуждите на българското председателство. Проведените обществени поръчки за НДК са опорочени. Извод, който е направен от доклада на външния одитор, назначен от министър Лиляна Павлова“, посочи Бойчев.Атанас Костадинов от БСП заяви, че и на най-големия си враг не пожелава да види това, което се е установило в тази комисия. „Станахме свидетели на най-уродливи форми на прояви на алчност и безхаберие. В комисията сме свършили половината от работата си. Установили сме само фактите,които показват хронологията на процеса. Трябва ни време освен фактите да открием и обстоятелствата“, каза той.Дора Христова, пък подчерта, че Воля гласували против доклада, защото имали предложения към доклада, които не се приеха.Тук не е детска градина, става дума за милиони на български данъкоплатци, скара се Румен Гечев. „Много е странно защо НДК като пинг понг разиграване минава от министерство на културата в друго министерство и друго“, заяви той.Няма да отклоните пътя на България от европейската й интеграция. НДК е институция, която не е само за председателството, а и за целия български народ, предупреди Снежана Дукова от ГЕРБ. Тя бе категорична, че НДК ще продължи да съществува и след председателството, което България ще осъществи по достойнство. „Комисията за НДК безспорно свърши много работа, тя работи ефективно и извънредно. Изпълни ангажиментите, които имаше да изясни обективните факти и обстоятелства, които са се случвали във времето“, добави Дукова.Диана Йорданова от ГЕРБ, която бе и председател на Комисията за НДК заяви-„колегите задават въпроса защо Мирослав Боршош е оставен да си харчи едни пари.След като сте такива големи специалисти искам да попитам защо не зададохте този въпрос към вашия вицепремиер Деница Златева. Защо тя не го реши?“, запита тя. „Уставът е одобрен от нея с дата 24 февруари 2017 г. Правата и задълженията на Изпълнителния директор на Съвета на директорите се определят в този устав. Златева не е предприела абсолютно никакви мерки“, посочи тя и уточни, че министър Лиляна Павлова е изпратила писмо директорът да предприеме действия по ограничаване самостоятелните разпоредителни действия над 50 000 лв. „Докладът за работата на комисията е изключително дълъг, той е достъпен за всички народни представители и общество“, обясни Диана Йорданова. „В момента текат процесуално-следствени действия, има повдигнати действия, така че правораздавателните органи си вършат работа“, каза още тя.Жельо Бойчев обаче и отвърна, че няма как 2 години това което се е случвало в НДК да бъде оправдавано с Деница Златева.Работата на Комисията за НДК е като на Христофор Колумб, който не знаел къде отива, като стигнал не знаел къде се намира, а като се върнал не знаел къде е бил, пък заяви Велислава Кръстева от ДПС. ", "date": "2017.07.27", "title": "Срока на Времената комисия за НДК остава"}
{"url": "http://www.novinite.bg/articles/147680/Napitki-i-shokolad-za-deputatite-za-smetka-na-byudjeta", "text": "Разходите за безалкохолни напитки, натурални сокове, нектари, чай и бонбони, докато народните представители са ангажирани с работата си в служебните кабинети и стаите на парламентарните групи, се поемат от бюджета. Това се разбира от обявена от администрацията на Народното събрание обществена поръчка, предаде БГНЕС.Парламентът купува служебните кафета на законодателите, докато участват в заседанията на парламентарните комисии.14 000 лв. без ДДС струва на данъкоплатците доставката на газирани безалкохолни напитки, натурални сокове и нектари. 7 000 лв. без ДДС отиват за доставка на чай – български и вносен, както и за шоколадови бонбони - млечен, бял и черен шоколад, както и свежи лимони – екстра и първо качество.Изборът на доставчик ще стане на основание предложена най-ниска цена. Договорът е за срок от 12 месеца или до изчерпване на договорените за съответната цена количества. Оферти се подават до 03 август 2017 г., когато депутатите ще са вече във ваканция. ", "date": "2017.07.27", "title": "Напитки и шоколад за депутатите - за сметка на бюджета"}
{"url": "http://www.novinite.bg/articles/147730/Kitajskiya-yuan-vse-po-populyaren", "text": "Делът на юана в международните разплащания нарасна през юни 2017 г. за втори месец поред и достигна максимума от ноември миналата година – 1,98% в сравнение с 1,61%, показват данните от разплащателната система SWIFT. /БГНЕС/По този начин юанът остава на шесто място сред най-популярните световни валути. В дългосрочна перспектива обаче продължава снижаването: през 2015-2016 г. този показател надхвърляше 2,5%.Американският долар остава безспорният лидер при разплащанията – неговият дял в международните операции през SWIFT е намалял през юни до 40,47% от 40,58% месец по-рано. Еврото стабилно заема второто място, но то също бележи лек спад – от 33,30% до 32,89%. Делът на паунда се е увеличил от 7,08% до 7,29%, а на йената – от 3,11% на 3,16%.Канадският долар също е повишил дела си при международните разплащания, като той достигнал своя максимум от 2013 г. - 2,04%. В същото време използването на сингапурския долар е отбелязало най-ниското си ниво от 2011 г.Тази седмица „Бенк ъф Ингланд“ съобщи, че средният дневен обем на операциите с юани в Лондон е намалял с 15% от октомври 2016 г. до април 2017 г. до 34 милиарда долара.В Ню Йорк обемът на търговията в юана е намаляла с над една четвърт до 1,43 милиарда долара дневно.През август 2015 г. китайската национална валута за пръв път се издигна до четвърто място по популярност, изпреварвайки японската йена и канадския долар.", "date": "2017.07.27", "title": "Китайския юан - все по-популярен"}
{"url": "http://www.novinite.bg/articles/147735/Varnaha-6000-evro-na-sobstvenicite-im", "text": "Криминалисти от Районното управление в Септември върнаха чанта с 6000 евро на младо момче и момиче. Те се прибрали в страната ни, след като работили известно време зад граница. /Дарик/ На 23 юли те пътували с лека кола към родните си места - велинградското село Драгиново и Пловдив. Решили да спрат при бензиностанция в района на АМ „Тракия”. Докато си починат и освежат обаче забравили кожена чанта на една от пейките между бензиностанцията и заведение за хранене.Малко по-късно двама служители от Районно управление-Септември пристигнали в района на бензиностанцията, където извършвали рутинен обход. Тогава били информирани от управителя на заведението, че има забравена кожена чанта. Полицаите внимателно проверили съдържанието. Оказало се, че вътре има лични вещи и принадлежности, както и солидна сума пари. Банкнотите били преброени и станало ясно, че общата сума е 6000 евро.Тъй като в чантата не били открити документи за самоличност, незабавно били прегледани записите от охранителните камери в периметъра. Установен бил автомобилът, с който пътували момчето и момичето.Междувременно собствениците на багажа, установявайки лисата му, притеснени подали сигнал на телефон 112. Така не след дълго криминалистите предали парите на младите хора и те спокойно се прибрали по родните си места, където да прекарат лятната си отпуска.", "date": "2017.07.27", "title": "Върнаха 6000 евро на собствениците им"}
{"url": "http://www.novinite.bg/articles/147731/Kitajskiya-yuan-vse-po-populyaren", "text": "Делът на юана в международните разплащания нарасна през юни 2017 г. за втори месец поред и достигна максимума от ноември миналата година – 1,98% в сравнение с 1,61%, показват данните от разплащателната система SWIFT. /БГНЕС/По този начин юанът остава на шесто място сред най-популярните световни валути. В дългосрочна перспектива обаче продължава снижаването: през 2015-2016 г. този показател надхвърляше 2,5%.Американският долар остава безспорният лидер при разплащанията – неговият дял в международните операции през SWIFT е намалял през юни до 40,47% от 40,58% месец по-рано. Еврото стабилно заема второто място, но то също бележи лек спад – от 33,30% до 32,89%. Делът на паунда се е увеличил от 7,08% до 7,29%, а на йената – от 3,11% на 3,16%.Канадският долар също е повишил дела си при международните разплащания, като той достигнал своя максимум от 2013 г. - 2,04%. В същото време използването на сингапурския долар е отбелязало най-ниското си ниво от 2011 г.Тази седмица „Бенк ъф Ингланд“ съобщи, че средният дневен обем на операциите с юани в Лондон е намалял с 15% от октомври 2016 г. до април 2017 г. до 34 милиарда долара.В Ню Йорк обемът на търговията в юана е намаляла с над една четвърт до 1,43 милиарда долара дневно.През август 2015 г. китайската национална валута за пръв път се издигна до четвърто място по популярност, изпреварвайки японската йена и канадския долар.", "date": "2017.07.27", "title": "Китайския юан - все по-популярен"}
{"url": "http://www.novinite.bg/articles/147669/Dneven-horoskop-za-chetvartak", "text": "\r\n\r\nИмате чувството, че всички са в заговор срещу вас. Въобразявате си, че в работата не се справяте добре, но истината е, че показвате завидни резултати. Сдържайте се от избухвания и нагрубявания. Скоро лошото ви настроение ще премине, но не и споменът от обидата, който близките ви пазят.\r\n\r\nОще от сутринта денят ви започва много напрегнато. В работата се намирате в центъра на конфликт, който ви изтощава изключително много. Започвате да се замисляте за смяна на професията. Ако не се чувствате добре на работното си място, днес е идеалният ден да потърсите нови предложения.\r\n\r\nДнес е добър ден за освежаване на дома ви и подготвянето му за лятото. С настъпването на вечерта до вас ще стигне приятна новина, свързана с някого, когото обичате. Не се въздържайте от празненства. Забавлявайте се и се радвайте на живота.\r\nАко сте представител на друга зодия, можете да намерите дневния си  \r\n", "date": "2017.07.27", "title": "Дневен хороскоп за четвъртък"}
{"url": "http://www.novinite.bg/articles/147714/TIR-udari-dve-kashti", "text": "Товарен автомобил с влекач се е обърнал в плевенското село Писарово и се е ударил в две къщи - нанесени са значителни материални щети, няма пострадали хора,съобщиха от Областната дирекция на МВР. /Дарик/Сигнал за произшествието е получен чрез тел.112 снощи в 19.20 ч. Инцидентът е станал на главната улица на Писарово, в посока село Горни Дъбник. При огледа е установено, че е ТИР - влекач с прикачено полуремарке е катастрофирал сам. Зад волана бил 34-годишен мъж от село Церова кория, област Велико Търново.При извършване на завой на ляво се е преобърнал на дясната страна като се е ударил в две къщи. Пробата за алкохол на водача е отрицателна. Съдействие са оказали и служители от противопожарната служба в Плевен. Образувано е досъдебно производство, разследването продължава.", "date": "2017.07.27", "title": "ТИР удари две къщи"}
{"url": "http://www.novinite.bg/articles/147683/Bojna-tehnika-na-vaorajenie-v-Balgariya-i-SASht", "text": "Бойна техника, която е на въоръжение в армиите на Република България и на САЩ, ще бъде изложена в София на 27 юли./БГНЕС/Гражданите и гостите на града ще имат възможността да разгледат американски бойни машини М 1126 „Страйкър“ от състава на 2-ри Кавалерийски полк, както и бронирани бойни машини MSFV „COMANDO SELECT“ от военно формирование 56 040 – Благоевград, които ще бъдат изложени от 11.00 ч. до 13.00 ч. в района на Военната академия „Георги С. Раковски“ в София, съобщиха от МО.Желаещите да разгледат изложената техника ще бъдат допускани през парка в района на Военната академия (бул. „Евлоги и Христо Георгиеви“ 82). Българските и американските военнослужещи ще запознаят посетителите и със задачите, които се изпълняват с участието на представената военна техника.По-рано същия ден представители от формированието на 2-ри Кавалерийски полк от Сухопътните войски на САЩ в Европа ще отдадат почит и поднесат венец пред Паметника на Незнайния воин в столицата.Американските сили, в състав до 130 души личен състав и до 90 единици колесна техника, ще се придвижат през територията на България в периода 24 - 28 юли 2017 г. за участие в съвместно учение в Република Македония. За осигуряване на сигурността по време на движението те ще бъдат ескортирани от представители на Служба „Военна полиция“.Втори кавалерийски полк, известен още като „Втори драгунски полк“ или „Драгуните“, е действащ пехотен и кавалерийски полк на Сухопътни войски на САЩ, с основно въоръжение - бойни машини тип „Страйкър“. Формированието от състава на Командването на СВ на САЩ в Европа, е дислоцирано в „Роуз Баракс“, Филсек, Германия с командир полковник Патрик Дж. Елис. ", "date": "2017.07.27", "title": "Бойна техника на въоръжение в България и САЩ"}
{"url": "http://www.novinite.bg/articles/147658/Policaite-na-protest", "text": "Полицейски протест в Гоце Делчев. Униформените ще се съберат пред  Историческия музей в града, в непосредствена близост до Районното управление, информира НОВА.Целта - задържане на вниманието върху проблемите в системата на МВР.Заради активния летене сезон полицаите ще протестират на различни дати, в различни градове.На 8 ноември подготвят и ново национално недоволство в столицата.   ", "date": "2017.07.27", "title": "Полицаите на протест"}
