{"url": "http://www.novinite.bg/articles/158318/Darjavata-nyama-da-uchastva-v-sdelkata-za-ChEZ", "text": "България няма никакво намерение да участва в придобиването на активи, на част от активи или в продажбата на ЧЕЗ. Това съобщи финансовият министър Владислав Горанов по време на заседание на ресорната комисия по казуса.Правителството е размислило, евентуално участие е нецелесъобразно, добави Горанов.Той подчерта, че позицията е съгласувана с министър-председателя Бойко Борисов.Припомняме, на 1 март, след среща между кандидат-купувача на дружеството Гинка Върбакова и премиера Бойко Борисов, стана ясно, че държавата е готова да купи контролен дял от ЧЕЗ. Заради скандала със сделката бизнес дамата от Пазарджик се яви и пред депутатите. Обяснения дадоха и службите. Договорката между държавата и „Инерком” беше да са партньори, но властта да държи контрола. Гинка Върбанова се съгласи. След среща на Върбакова с ръководството на ЧЕЗ-Прага в чешката столица, беше обявено, че дружеството започва проучване на възможността България да участва в покупката на най-голямото енергодружество у нас.Няколко дни по-късно, от посещение на вицепрезидента на Европейската комисия Марош Шефчович у нас, се разбра, че ЕК наблюдава казуса с продажбата.НЯКОЛКО ФАКТА ЗА КАЗУСА \"ЧЕЗ\"* Купувачът на ЧЕЗ е \"Инерком България\"* Министърът на енергетиката подаде оставка заради приятелство със собственика на фирмата. „Не искам по никакъв повод да се коментират някакви отношения и да има поводи за съмнения за сделката, да се намесва името на премиера. Смятам, че достойната постъпка е да се подаде оставка”, заяви Петкова.* Премиерът разпореди ДАНС и НАП да проверят сделката за ЧЕЗ* Гинка Върбакова, \"Инерком\", пред NOVA: \"Аз съм крайният собственик\" * Президентът Румен Радев поиска проверка на сделката с аргумента, че тя засяга националната сигурност* Сделката още не е финализирана и предстои да бъде одобрена от съответните органи       * Управляващите заявиха, че държавата има механизми да провери сделката и да защити интересите на потребителите", "date": "2018.04.03", "title": "Държавата няма да участва в сделката за ЧЕЗ"}
{"url": "http://www.novinite.bg/articles/158322/Vremenen-svetofar-shte-regulira-trafika-po-ulica-Sv-Kliment-Ohridski-vav-Veliko-Tarnovo", "text": "Временен светофар ще регулира трафика по улица „Св. Климент Охридски“ въвВелико Търново от утре – 4 април. Съоръжението ще бъде монтирано в участъка надманастирския комплекс „Великата лавра“, където заради паднала подпорна стена исвлечена земна маса пропадна част от тротоара.Движението в участъка от около 50 метра, където ще е временната светофарнауредба, ще се осъществява в едната лента на улицата при максимална разрешенаскорост от 30 километра в час. За безопасността на пешеходците ще бъде монтиранпроход.Остава непроменен маршрутът на градските автобусни линии с номера 5, 50 и110.Временната организация на трафика ще бъде в сила както за периода напроектиране на укрепително-възстановителните дейности, така и по време на първияетап от самите строителни работи. При необходимост и по преценка на контролнитеоргани движението може да бъде допълнително ограничавано или спирано.Улица „Св. Климент Охридски‘ е част от третокласния републикански път междуВелико Търново, Арбанаси и Горна Оряховица. След пропадането кметът Даниел Пановвъзложи спешно проектиране, а през миналата седмица бяха извършени геоложкисондажи. Край пропадналия тротоарен участък са монтирани твърди прегради.", "date": "2018.04.03", "title": "Временен светофар ще регулира трафика по улица „Св. Климент Охридски“ във Велико Търново"}
{"url": "http://www.novinite.bg/articles/158311/Velopohod-ZAEDNO-v-podkrepa-na-horata-s-hemofiliya-tragva-v-Sofiya-Plovdiv-Varna-i-Burgas-na-21-april", "text": "На 21 април 2018Българската асоциация по хемофилия за 3-та поредна година организира Велопоход „Заедно“ в подкрепа на хората с хемофилия. Социално-спортното събитие стартира точно в 11:00 ч. едновременно в 4-те най-големи града у нас – София, Пловдив, Варна и Бургас и ще премине под патронажа на Датското посолство в София и Министерство на здравеопазването. Сборният пункт в София са Пилоните на НДК, във Варна – Входа на Морската Градина, в Пловдив – Площад „Съединение“ и в Бургас - Площад „Тройката“. Тази година кампанията по случай Световния ден на Хемофилията ще премине под мотото „Споделянето е сила!“ Асоциацията ежегодно отбелязва Световния ден на Хемофилията на 17 април с различни публични събития и проекти, които целят да дадат гласност на инициативите за осигуряване на необходимото лечение на хората с наследствени нарушения на кръвосъсирването. За трета поредна година Асоциацията организира Велопоход „Заедно“ в подкрепа на хората, страдащи от това сериозно социално значимо заболяване. Тази година кампанията ще премине под надслов „Споделянето е сила“, с което се призовава публичният сектор и здравните институции да станат по-колаборативни с неправителствените организации, които работят в посока подобряване на условията на живот на деца, младежите и възрастните в този специфичен случай - пациентите с хемофилия. Всички хора, организации и институции са поканени да се обединят в името на една благородна кауза. Велопоходът е избран за основен акцент на кампанията, с което Асоциацията цели да разпространи велоспорта като препоръчителен и полезен за хората с хемофилия. Всичките проекти и публични инициативи работят в посока защита на правата и интересите им, акцентирайки на принципа, че с помощта на съвременно лечение и социална подкрепа, те могат да бъдат ЗАЕДНО, равностойно интегрирани – част от едно развиващо се гражданско общество. С обединяването на възможно най-много хора във велопохода, се цели да се привлече вниманието на широката общественост, както и на здравните и социални институции, които са отговорни за осигуряване на по-добро лечение и условия за живот на пациентите. Велопоход „Заедно“ стартира на 21 април точно в 11:00 часа едновременно в 4-те града - София, Пловдив, Варна и Бургас. Маршрутите и в 4-те града са леки и по-скоро символични, съобразено с децата и болните, които ще се включат. Велопоход „Заедно“ София Велопоход „Заедно“ Пловдив Велопоход „Заедно“ Варна Велопоход „Заедно“ Бургас ", "date": "2018.04.03", "title": "Велопоход „ЗАЕДНО“ в подкрепа на хората с хемофилия тръгва в София, Пловдив, Варна и Бургас на 21 април!"}
{"url": "http://www.novinite.bg/articles/158323/Ministar-Kralev-otkri-Fotoizlojba-s-naj-dobrite-snimki-ot-Evropejska-stolica-na-sporta", "text": "София – Европейска столица на спорта показва най-добрите снимки от инициативата чрез Фотоизложба, позиционирана на Моста на влюбените до НДК. 60 фотосвидетелства припомнят най-важните активности по проекта през последните 3 години. Снимките са с автор Тодор Шабански, който като медиен координатор на София2018 следи неотлъчно дейността по инициативата.Изложбата бе открита от министъра на младежта и спорта Красен Кралев, който изтъкна значението на инициатива Европейска столица на спорта и как тя кореспондира с приоритетите на Правителството в областта на масовия спорт и подобряване на спортната инфраструктура по общините. С приветствие към присъстващите се обърна и Анатоли Илиев – организационен секретар на София2018 и член на Управителния борд на ACES EUROPE. На Откриването присъстваха още световната и европейска шамипонка по художествена гимнастика Християна Тодорова - лице на София2018, Иветка Петрова - общински съветник и член на Комисията за децата младежта и спорта към СОС, журналисти, дейци на културата и др.„Показаните снимки са ценни като фотосвидетелства за всичко, случило се по инициативата в нашия град през последните няколко години. Те документират стремежа на Столична община да предостави повече и по-разнообразни възможности за активен и здравословен начин на живот. Нужна е промяна и огромни усилия, защото наследството - особено по отношение на инфраструктурата - е доста тежко. Но трябва да се тръгне от някъде и София – Европейска столица на спорта е добър повод всеки да преосмисли отношението си към спорта и ежедневната физическа активност,“ каза при откриването авторът на снимките.В това издание на поредицата фотоизложби, София – Европейска столица на спорта и Столична Община представят част от най-колоритните и запомнящи се фотосвидетелства, уловени от обектива на Тодор Шабански. Изложените пана обединяват уникалната способност на фотографията да предизвика чрез изкуството желание у човека да се чувства по-силен, по-уверен и по-здрав. С тази Фотоиизложба „София – Европейска столица на спорта“ продължава инициативата да представя по различен и атрактивен начин предимствата на активния живот като неизменна част от ежедневието на човека. Един от най-мощните начини спортът да достигне до повече хора е чрез магията на фотографията. Снимките увековечават мигове и образи, които популяризират спорта и провокират да изберем здравословен начин на живот.По тази причина екипът на София – Европейска столица на спорта стартира преди две години проекта „Емоцията е повече от победата“ с идеята, че в спортуването за здраве и удоволствие най-важното е не победата, а емоцията.  Чрез фотографията си припомняме вълнуващи мигове и колоритни фигури в историята на София като европейска столица на спорта.  Целта на изложбите е да запознаят повече хора със събития и личности, които не спират да предизвикват себе си и природата чрез спорта.Това е първата за тази година Фотоизложба на София2018 и тя ще бъде позиционирана на Моста на влюбените до 15 април. В годишната програма „Европейска столица на спорта“ са предвидени още 4 изложби, като следващата ще може да се види след 23 април в градинката пред Кристал.\r\n\r\n", "date": "2018.04.03", "title": "Министър Кралев откри Фотоизложба с най-добрите снимки от „Европейска столица на спорта“"}
{"url": "http://www.novinite.bg/articles/158326/Blagodatniyat-ogan-idva-u-nas-s-chetiri-fenera", "text": "На Велика събота, на 7 април, Благодатният огън ще бъде донесен в България от Йерусалим с четири фенера, съобщи за БТА Емил Велинов - директор на Дирекцията по вероизповеданията към Министерския съвет. Той отбеляза, че за поредна година Благодатният огън ще бъде пренесен от Божи гроб от българска църковно-държавна делегация, която ще се води сега от Западно- и Средноевропейския митрополит Антоний. В нея ще бъде и Емил Велинов. Полетът ни е в 5.00 часа сутринта на 7 април от летище \"София\", като ще летим с правителствения самолет \"Фалкон\", с разрешението на министър-председателя Бойко Борисов, обясни Велинов. Той добави, че целта е връщането на делегацията у нас да е към 19.50 или 20.00 часа на 7 април вечерта, на летище \"София. Точният час на връщането ни от Йерусалим не може да се каже, тъй като ще зависи от това кога българската делегация ще може да премине с Благодатния огън през ВИП-а на летището в Тел Авив. Например руската и румънската делегация летят до Израел за Благодатния огън с по два големи самолети, каза Велинов. Той обясни, че през тази година българската църковно-държавна делегация ще донесе Благодатния огън от Йерусалим с четири фенера, като три от фенерите са специални и всеки от тях струва по 2000 лева, разказа Емил Велинов. По думите му другият фенер е по-обикновен, а на връщане за фенерите ще се грижи механикът - бордовият инженер на авиоотряда. На летище \"София\" по традиция на Велика събота ще чакат свещеници и духовници от всички епархии в страната, за да вземат частица от Благодатния огън и да го занесат на вечерното богослужение в храмовете за Великден. От летището Благодатният огън ще бъде пренесен в параклиса на Синодалната палата в София. Към 23.30 - 23.40 часа на Велика събота, фенерът с огъня ще бъде изнесен от параклиса в Синодалната палата, за да бъде предаден на патриарх Неофит за вечерното богослужение в патриаршеската катедрала \"Св. Александър Невски\", обясни Емил Велинов.", "date": "2018.04.03", "title": "Благодатният огън идва у нас с четири фенера"}
{"url": "http://www.novinite.bg/articles/158332/Nagrajdavat-slujitelite-na-BDJ", "text": "Служителите на \"БДЖ – Пътнически превози\" ЕООД от превозния и локомотивния персонал, които обслужваха бързия влак № 8613 от София за Бургас на 30.03.2018 г., ще бъдат наградени за проявения висок професионализъм и своевременно евакуиране на пътниците от влака, съобщиха от БДЖ. Награждаването ще бъде извършено от ръководния екип на БДЖ в приемната зала на втория етаж в сградата на Централно управление на \"Холдинг БДЖ\" ЕАД на ул. \"Иван Вазов\" № 3 на 5-и април (четвъртък) в 11:00 ч.Припомняме, че на 30 март два вагона на бърз пътнически влак от София за Бургас се запалиха на гара Коньово между Нова Загора и Ямбол.", "date": "2018.04.03", "title": "Награждават служителите на БДЖ"}
{"url": "http://www.novinite.bg/articles/158334/Transportnite-goriva-shte-poskapnat-s-nad-5-do-kraya-na-godinata", "text": "Транспортните горива ще поскъпнат с над 5 % до края на 2018 година заради прогнозираното нарастване на международните цени на петрола. Това е записано в пролетната макроикономическа прогноза, изготвена от Министерство на финансите.Според документа се очаква годишната инфлация да се ускори до 1,8%, като причината е поскъпването на услугите, което се очаква да се нарасне до 2,5% към края на годината.От друга страна очакваните по-високи цени на храните в страната ще доведат до поскъпване на услугите в ресторанти, хотели и заведения.Нехранителните стоки, без енергийните, ще продължат да поевтиняват, но с по-бавен темп.От Министерство на финансите прогнозират ръстът на БВП да се ускори до 3,9%. Потреблението слабо ще се засили заради увеличението на доходите на домакинствата.Пролетната прогноза отчита по-благоприятни очаквания за развитието на световната и европейска икономика в сравнение с есенната за 2017г.", "date": "2018.04.03", "title": "Транспортните горива ще поскъпнат с над 5 % до края на годината"}
{"url": "http://www.novinite.bg/articles/158302/65-ot-balgarite-odobryavat-poziciyata-na-kabineta-da-ne-goni-ruski-diplomati", "text": "65% от българите одобряват позицията на правителството да не гони руски дипломати от страната, като прояви въздържаност в отношението си към конфликта Великобритания-Русия, породен от случая „Скрипал“. Това показват данните от телефонно допитване на Агенция „Барометър България“, проведено в периода 30 март - 1 април 2018 г. сред 818 пълнолетни български граждани. На въпрос „Одобряване ли позицията на българското правителство да не гони руски дипломати заради случая „Скрипал“?“ 65% от анкетираните отговорят, че одобряват позицията, 11,7% не я одобряват, 14,7% нямат мнение, а 8,6% не са чули за позицията на правителството. Позицията на България се възприема от обществото като европейска и практически консенсусна, тъй като опозицията - в лицето на БСП, също се солидаризира. Мнозинството от българите гледат със симпатия към Русия основно заради приноса ѝ в освобождението от турското владичество, продължило 500 години. Единствените противници се очертават изолирани от обществото представители на русофобски среди, но българското общество традиционно е с положителна нагласа към Русия или поне не е антируско настроено. Решението на България да се откаже от изгонването на дипломати повишава нейната тежест на европейската геополитическа сцена. На фона на противопоставянето между Москва и Лондон се формира търсене за компромисна европейска позиция, която страната би могла да предложи, въздържайки се от резки ходове, както вече беше демонстрирано в релацията ЕС – Турция, където движеща бе посредническата роля на България. Традиционно за тази роля по оста Изток-Запад претендира Австрия, но напоследък и страни от Вишеградската четворка като Чехия и Унгария. София също се възприема като мост между Изтока и Запада и е готова да стане посредник, запазвайки каналите за комуникация и в двете посоки. На въпрос: „Ако днес се провеждат избори за народно събрание, за коя политическа формация бихте гласували?“ анкетираните отговарят така: за ГЕРБ – 26%, БСП – 21,1%, Обединени патриоти – 8,4%, ДПС – 5,7%, Воля – 1,7%, Други – 2,7%, Не подкрепям никого – 2,8%, Няма да гласувам – 29,1%, Без отговор – 2,3%. Разликата между ГЕРБ и БСП е устойчива, близо 5%, като следва да се има предвид, че в изборна обстановка управляващата партия разполага с предимство за мобилизиране на периферен електорат. С над 8% електорална подкрепа ОП определено са факторът, от който зависи както сегашното, така вероятно и следващо управление. Последните позиции на правителството по отношение Русия определено припокриват разбиранията на голяма част от електората на Обединени патриоти и затвърждават доверието на гласоподавателите. ДПС поддържат традиционно ниво от 5,7%, като поради спецификата на избирателите на тази партия винаги има един резерв, който се появява само в ситуация на реални избори. Към момента партия Воля не събира необходимия вот, за да има присъствие в Народното събрание и ако изборите бяха днес, то в парламента щяха да попаднат само четири политически формации. Въпреки законовите промени, въвеждането на задължително гласуване и опцията „не подкрепям никого“, прави впечатление, че най-големият дял e този на негласуващите. Над 29% от респондентите посочват, че ако днес се провеждаха избори, те не биха гласували. Така изразените нагласи за гласуване за народни представители говорят, че при евентуални избори, то разпределението на парламентарните сили няма да много по-различно. По-голям би била тежестта на ОП, докато ДПС биха били свити до минимума влияние в целия живот на българската политическа сцена.", "date": "2018.04.03", "title": "65% от българите одобряват позицията на кабинета да не гони руски дипломати"}
{"url": "http://www.novinite.bg/articles/158314/Nad-70-dobrovolci-se-vklyuchiha-v-zalesyavane-po-porechieto-na-r-Iskar", "text": "Днес по случай седмицата на  гората и кампанията по пролетното почистване на столицата над 70 доброволци се включиха в залесяване на терен в кв.“Абдовица“ по поречието на р. Искър. Служители на Югозападното горско предприятие и  от Държавно горско стопанство -София  ще засадят на 4 дка площ  тополи по поречието на реката, а във вътрешността акации и червен американски дъб.Във връзка с предстоящите великденски празници ще бъде извършено почистване оборки, ръчно метене, събиране и  транспортиране на едрогабаритни и зелени отпадъци около прилежащите площи на църкви и храмове в София. Екипи на почистващите фирми започнаха извършване на дейностите. От 3 до 5 април от 22 .00 ч. ще се извърши и миене с автоцистерна на площад „Александър Невски“.", "date": "2018.04.03", "title": "Над 70 доброволци се включиха в залесяване по поречието на р. Искър"}
{"url": "http://www.novinite.bg/articles/158303/Lukarski-iska-koaliciya-sas-saseda-Valeri-Simeonov", "text": "СДС да поеме курс към НФСБ, а не към \"лилавата коалиция\" - Да, България и ДСБ, иска председателят на Съюза на демократичните сили Божидар Лукарски.Курсът на СДС трябва да е към консервативно патриотичната линия, обяви той по бТВ. По думите му с НФСБ имат много допирни точки, а и от седмица официално са съседи на Раковски 134.„На последния изпълнителен съвет на партията аз дадох ясен знак, че курсът на СДС трябва да е към тази линия, която се покрива от НФСБ и Патриотите. Допирни точки са отношението ни към истанбулската конвенция, позициите ни спрямо руския патриарх, доста са нещата”, допълни Лукарски.За обединение с НФСБ може да се говори след 17 април, когато е насрочен Национален съвет на СДС. „На НС трябва да се реши дали ще има движение към консервативно патриотични организации или към дясно либерални организации, каквито са „Да, България” и ДСБ”, коментира Лукарски. Тази коалиция, както искат да я кръщават, но „лилава коалиция” ще е по-точно”, коментира още обединението на другите две партии Лукарски.", "date": "2018.04.03", "title": "Лукарски иска коалиция със съседа Валери Симеонов"}
{"url": "http://www.novinite.bg/articles/158309/Cvetanov-Tryabva-da-dadem-poveche-obshtestvena-podkrepa-na-Komisiyata-po-dosietata", "text": "Като едно демократично общество сме длъжни да дадем повечеобществена подкрепа на Комисията до досиетата. Само когато историятабъде прочетена и осмислена, ние ще можем да изпълним своя политическии обществен ангажимент. През годините за Комисията много се говореше,но малко бяха действията. Изникна дори въпросът дали някои от даннитене са били заличени. Това заяви председателят на Комисията по вътрешнасигурност и обществен ред и председател на ПГ на ГЕРБ Цветан Цветанов,който днес откри кръглата маса „Комисия по досиетата – настояще ибъдеще“. Форумът се провежда в Зала „Изток“ на Народното събрание, анегови организатори са Комисията по вътрешна сигурност и общественред и фондация “Конрад Аденауер”. Гост-лектори на кръглата маса саръководителят на Бюрото на фондация “Конрад Аденауер” за БългарияТорстен Гайслер, юристът и университетски преподавател ВеселинВучков, председателят на Комисията по досиетата Евтим Костадинов,Екатерина Бончева от Комисията, проф. Евелина Келбечева отАмериканския университет в България и журналистът Юлияна Методиева.„Днес в обществото има противоречиви мнения по темата заКомисията по досиетата. Дори имаше определени политически сили, коитопредложиха тя да се закрие. Тази Комисия обаче е нужна. Тя ще помогнецялата истина за периода преди 1989 г. да излезе наяве. За целта обачетрябва да бъдат разгледани и анализирани всички информационнимасиви“, посочи Цветан Цветанов. Той отбеляза, че още при създаванетона Комисията 1 000 000 единици от архива на МВР са били предадени.„Макар и да минаха 29 години от идването на демокрацията, ние все ощеговорим за досиета. Това роди въпроса доколко работата на Комисията еизпълнена със съдържание“, посочи Цветанов и уточни, че днешният дебате нужен, за да се очертаем как ще изглежда бъдещето на бюрото. „Дължимго на обществото“, категоричен бе председателят на Комисията повътрешна сигурност и обществен ред.По думите му е нужен дебат дали обхватът на Комисията трябва дасе разшири. Цветанов коментира, че теми като фалитът на банковия секторпрез 1996-1997 г. са се превърнали в табу. Според него е редно да сезапитаме дали отговорните за тази криза нямат общо с ДС. Той благодарина фондация „Конрад Аденауер“ за тяхната подкрепа през годините. „ВГермания тази комисия получи обществена и политическа подкрепа ирезултатите не закъсняха. Споделеният опит през години бе безценен занас“, подчерта Цветан Цветанов.Днес се занимаваме с осмислянето на комунистическите тайнислужби. Комунистическият режим се крепи благодарение на своярепресивен апарат. Типичният немски перфекционизъм и мнителностпомогнаха архивите с досиетата на бившите агенти да не се унищожат.Това каза на свой ред ръководителят на Бюрото на фондация “КонрадАденауер” за България Торстен Гайслер. Той отбеляза, че много хора не саискали досиетата да се отварят, защото са взривоопасни. „Те могат дапокажат, че някои от най-близките ни хора имат агентурно минало. Стрували си рискът обаче никога да не разберем кои са хората, които годининаред са ни лъгали? Не. Затова решението да се разкрият досиетата еправилно“, категоричен бе Гайслер и благодари на Цветан Цветанов и наКомисията по досиетата за активната им дейност за съхраняването наисторическата памет.„Радостен съм, че днес, точно 11 след създаването на Комисията подосиетата, имам възможността да направя отчет“, сподели председателятна Комисията Евтим Костадинов, който прочете доклад за дейността наслужбата в периода 2007 – 2017 г. Той препоръча да бъде осигуренодопълнително спокойствие и време на хората, които се занимават санализирането на данните, да си свършат качествено работата.„Изоставаме от западните страни в този показател и наше задължение е данаправим всичко възможно да ги догоним“, обясни Костадинов.„Общественото мислене може да се промени само чрез знание. Ниесме още жертви на едно много добре организирано невежество закомунизма, на един мит. Той може да бъде много лесно и ефективноразбит с конкретни знания“, бяха думите на проф. Евелина Келбечева отАмериканския университет в България. Тя сподели задоволството си отпромяната в учебния план и коментира, че политическата воля е ключоваза справянето със съвременната комунистическа пропаганда.", "date": "2018.04.03", "title": "Цветанов: Трябва да дадем повече обществена подкрепа на Комисията по досиетата"}
{"url": "http://www.novinite.bg/articles/158321/Deca-na-zeleno-uchilishte-v-Dobrinishte-sa-sas-simptomi-na-natravyane", "text": "Над 20 деца, настанени в хотел в Добринище, са получили симптоми на натравяне. Децата са от столични училища и са на „зелено училище“ в курортното градче. Три от тях са имали по-сериозни оплаквания и са били поставени на система в Здравната служба на града, но вече са освободени и отново са в хотела.Прегледани са от лични лекари в Добринище, а едно от децата е било на преглед при педиатър в Разлог, съобщи за БТА кметът на Добринище Китан Галчев. На място вече са пристигнали родители на децата, но те вече се чувстват по-спокойни, допълни Галчев.Към Добринище пътуват и инспектори от РЗИ-Благоевград, заедно с началника на инспекцията д-р Калоян Калоянов. По-късно през деня ще стане ясно какво е състоянието на децата, какво са консумирали. Ще бъдат взети проби от водата и обслужващия персонал.До края на деня ще има повече яснота по случая, каза д-р Калоянов.", "date": "2018.04.03", "title": "Деца на \"зелено училище\" в Добринище са със симптоми на натравяне"}
{"url": "http://www.novinite.bg/articles/158285/Razsledvat-pojara-vav-vlaka-Sofiya-Burgas", "text": "На третия ден след пожара във влака София - Бургас комисия от Министерството на транспорта ще започне разследване за причините на инцидента, предаде Нова телевизия.Опожарената композиция е прибрана в депото на техническа гара Пловдив. Вагоните се пазят и от жива охрана.Разследващите не изключват нито една версия, но засега водещата е за късо съединение в електрическото табло .От БДЖ са категорични,че влакът е минал всички проверки преди да тръгне. Те също ще проведат свое вътрешно разследване на инцидента.", "date": "2018.04.03", "title": "Разследват пожара във влака София – Бургас"}
{"url": "http://www.novinite.bg/articles/158299/Poredica-ot-vzlomni-krajbi-v-Malo-Buchino", "text": "Жителите на село Мало Бучино стават жертви на поредица от взломни кражби през последните месеци.Крадците задигали пари, покъщнина, домакински уреди, дрехи, машини от мазетата и пристройките в дворовете. Откраднати са дори автомобили и АТВ.Почти всички потърпевши подават жалби в полицията. Не всички обаче пазят документите, доказващи, че дадена вещ е тяхна, което пречи на евентуалното й връщане на собственика.„Няма как да пазиш касова бележка за някоя машина, която си купил преди 10 години”, оплака се един от потърпевшите.Крадците добре прикривали следите си. Не оставяли никакви отпечатъци, казват от полицията.", "date": "2018.04.03", "title": "Поредица от взломни кражби в Мало Бучино"}
{"url": "http://www.novinite.bg/articles/158310/Granichna-policiya-Nyama-nov-sluchaj-na-vlezli-bez-proverka-pasajeri-u-nas", "text": "Информацията за нов случай с пътници, влезли в България през Летище София, без да преминат граничен контрол, категорично не е вярна, съобщиха от Гранична полиция, цитирани от БНТ.Вчера пътник от самолета разказа, че при кацането на полет от Амстердам за София миналия вторник на летището пътниците отново заварили празни гишетата за проверка, а докато пристигне полицай, няколко души напуснали летището без никакъв контрол. От Гранична полиция категорично опровергават този сигнал пред националната телевизия. Полетът СБ 462 от Амстердам е кацнал на 27 март на летище \"София\" с 23 минути закъснение. В 14:31 ч. първият пътник от полета влиза в салона за пристигане, като към този момент на работа са четирима служители на Гранична полиция. Минута по-късно в обработката на пътникопотока се включва още един граничен полицай. В 14:46 ч. приключва обработката на всички 103-ма души. Всичко това става ясно, след като МВР и Гранична полиция са направили пълен преглед от видеозаписите на автоматизираните работни места на граничните полицаи и от охранителните видеокамери на Летище София, съобщиха от Гранична полиция. На 20 март половината пътници от полет от Париж завариха празни и гишетата за гранична проверка на летището. 42-ма пътници си тръгнаха без никакъв граничен контрол. По случая беше образувана вътрешна проверка, чиито резултати все още не са оповестени. Проверяват се 13 човека, стана ясно от думите на вътрешния министър. Първоначалните обяснения бяха, че едни от служителите били до тоалетната, втори пушели, трети се хранели.", "date": "2018.04.03", "title": "Гранична полиция: Няма нов случай на влезли без проверка пасажери у нас"}
{"url": "http://www.novinite.bg/articles/158304/Nova-shema-na-telefonnite-izmamnici", "text": "СДВР предупреждава за нови и активирани познати схеми за телефонни измамиОбаждането се осъществява на общодостъпни телефонни номера, независимо от оператора на услугата, информира МВР. Най-често това са телефонни номера на физически или юридически лица, които евентуално предоставят преводачески или адвокатски услуги. При обаждането телефонният измамник се представя за високопоставен служител или негов познат, който търси съдействие - най-често за превод или адвокатски услуги при разпит на задържан в полицията чужд гражданин. При изразена готовност за съдействие следва повторно обаждане с обяснение, че е необходимо спешно придвижване на съответната документация, поради което жертвата трябва да направи плащане през офиси на фирми за валутни разплащания и парични преводи.Най-често исканите суми са в евро, с обещанието да бъдат възстановени след приключване на поетия ангажимент. Потърпевшият разбира, че е измамен едва когато пристигне на посочения адрес и се окаже, че нужда от неговите услуги няма.", "date": "2018.04.03", "title": "Нова схема на телефонните измамници"}
{"url": "http://www.novinite.bg/articles/158328/Razsledvat-smartta-na-17-godishnata-uchenichka-v-Sofiya", "text": "Образувано е досъдебно производство за смъртта на 17-годишната ученичка, която в понеделник вечерта почина в двора на столичното 96-то училище \"Лев Толстой\". Според очевидци, момичето е припаднало. От Спешната помощ отрекоха да е имало забавяне на линейката.", "date": "2018.04.03", "title": "Разследват смъртта на 17-годишната ученичка в София"}
{"url": "http://www.novinite.bg/articles/158287/Dneven-horoskop-za-vtornik", "text": "Хрумва ви идея, която може да ви придвижи нагоре в кариерата. Недейте обаче да се втурвате презглава в новото начинание. Необходимо е първо да го обмислете добре - с всичките му положителни и отрицателни страни.Вълнувате се заради срещата с новия мъж в живота ви, която иначе очаквате от дълго време. Не се старайте да се харесате на човека отсреща, бъдете себе си и той ще ви оцени именно заради това.Намеренията ви са осуетени и трябва да изградите друг план, за да осъществите всичко, планирано за днес. Не бива да пропускате нито един детайл, защото действията ви днес ще се окажат от ключово значение за бъдещето ви.Вижте повече :", "date": "2018.04.03", "title": "Дневен хороскоп за вторник"}
{"url": "http://www.novinite.bg/articles/158335/Vaorajeni-ubijci-izbyagaha-ot-zatvora-v-Sofiya", "text": "Бягство от Софийския затвор. Двама осъдени на десетилетия лишаване на свобода са успели да избягат днес следобед около 15:45 ч. Били са въоръжени с пистолет, с който не е ясно как са се сдобили. Престъпниците са с тежки присъди след обвинения в убийство, опит за убийство, включително на полицаи, отвличане и др. По информация на Нова телевизия са имали и помагачи, които - също въоръжени и маскирани, са ги чакали отвън с кола. МВР разпространи имената и снимките на избягалите престъпници. Потвърди се информацията, че става въпрос за автори на тежки криминални престъпления с големи присъди.Единият от избягалите - Радослав Колев, е рецидивист, осъден на наказание лишаване от свобода в размер на 26 години, като причината за това е извършено от него убийство.Вторият е Владимир Стефанов, също рецидивист, осъден на на 30 години затвор за грабеж, отвличане и опит за убийство на двама служители на МВР.Образувано е досъдебно производство по чл. 297 НК /бягство на затворници/, като предмет на проверка са и действията на охранителния състав в Затвора „София“. По първоначални данни, бягството е извършено и чрез заплаха на дежурни надзиратели с огнестрелно оръжие, с което затворниците са разполагали, като по този начин са преодолени няколко поста в корпуса на Затвора „София“.На място са изпратени двама прокурори от СГП, като действията по разследването се извършват от СДВР. Столичната полиция призовава гражданите, които разполагат с допълнителна информация за издирваните, да сигнализират при гарантирана анонимност на тел. 112 или в най-близкото поделение на МВР.От СДВР предупреждават гражданите да сигнализират веднага, в случай че забележат двамата мъже. По данни на полицията те са агресивни, възможно е да са въоръжени и да окажат съпротива.  ", "date": "2018.04.03", "title": "Въоръжени убийци избягаха от затвора в София"}
{"url": "http://www.novinite.bg/articles/158289/Bivsh-kmet-na-Vidin-poluchi-6-godishna-prisada-za-prisvoyavane-na-sredstva", "text": "6-годишна присъда за длъжностно присвояване получи бившият кмет на Видин Румен Видов. Присъдата може да бъде обжалвана, пише БНР.Третото поредно дело срещу бившия кмет на община Видин Румен Видов бе гледано на 30 март, след отвод на Видинския районен съд, съобщи Милена Бранкова - председател на Районния съд в Монтана.Обвинението е за длъжностно присвояване в особено големи размери, улеснено от престъпление по служба. Румен Видов е обвинен в това, че е нарушил служебните си задължения по тогава действащия закон за общинските бюджети и закона за финансов контрол. Той не е извършил правилно годишна инвентаризация на задълженията на община Видин и не е водил изпълнението на бюджета. Сключени са договори с три охранителни фирми с човек, който почива в хода на делото.Парите са на стойност около 4 милиона и 800 хиляди лева.", "date": "2018.04.03", "title": "Бивш кмет на Видин получи 6-годишна присъда за присвояване на средства"}
{"url": "http://www.novinite.bg/articles/158319/Konkurs-Naj-krasivo-velikdensko-yajce-organizirat-ot-domovete-za-stari-hora-v-Sofiya", "text": "Великден е най-светлият християнски празник инеговото очакване и подготовка внася радостно ипозитивно оживление в Дома за стари хора “Дълголетие“.На 03.04.18г с Елица /художник-приложни изкуства/представител към фондация “Деца на България“ от10.00ч., стартира традиционното великденскотобоядисване на яйца в трапезарията на Дома с различнистари и съвременни техники за шарене на яйца спотребителки от Дома, които ще покажат своите изкусниприложни умения в боядисването.Паралелно в Кулинарния клуб ще се замесят иизпекат пухкави, ароматни козунаци по стара бабинарецепта за празника.На Велики четвъртък 05.04.18г от 10.30 ч., самодейнагрупа „Искра“ към Дома ще представи художественапрограма с рецитал, песни и танци посветена нанастъпващата дългоочаквана пролет и Великден.По дългогодишна традиция потребители от Дома щеучастват в изложба-конкурс „Най-красиво великденскояйце“ на 11.04.18 г. от 10.30 часа на адрес: ул. „ПартенийНишавски“ бл.4, където домакин е Домът за стари хора вж.к. „Зона Б-5“. Участие ще вземат и потребители от другидомове.", "date": "2018.04.03", "title": "Конкурс „Най- красиво великденско яйце“ организират от домовете за стари хора в София"}
{"url": "http://www.novinite.bg/articles/158295/Bashtata-na-ubitata-Yana-Krasteva-Nakraya-shte-se-naloji-az-da-razdam-pravosadie", "text": "Съдът ни принуждава да взимаме правосъдието в свои ръце. Ще съм принуден аз да раздам присъдата на убиеца на детето ми. Това каза в сутрешния блок на bTV бащата на убитата в Борисовата градина през лятото на 2011 г. Яна Кръстева. Думите му идват след решението на съда да намали доживотната присъда и да даде окончателно 20 години на Николай Русинов-Чеци. „Правораздавателната система не взима нещата в свои ръце, ще съм принуден аз да ги взема и аз да раздам присъдата. Моят живот е на финала и мисля да го направя. Ако наистина той бъде пуснат ще го намеря и ще го пратя където му е мястото и аз ще заема неговото място”, каза Явор Кръстев.Той е възмутен, че съдът не признава, че дъщеря му е била умъртвена по особено жесток начин. „Защо съдът се изразява с мотив, че той е убиецът, но смъртта не е настъпила по особено жесток начин. Двама патолози дадоха показания, че агонията на детето ми е била около 20 минути”, обясни той и добави, че са я погребали в закован ковчег. Дали, ако Яна бе била дете на магистрат, присъдата е щяла да бъде същата, пита бащата.„Ние тарантулваме убийците на децата ни и затова искам, не само аз, но и другите мои колеги по съдба, за изменения на НПК за връщане на смъртната присъда и доживотен затвор без замяна. Да не забравят правораздавателните, че и те имат деца. На всеки може да се случи”, добави той.Бащата на Яна добави, че в Унгария е имало спад на тежките престъпления след предложението да се върне смъртното наказание при особено тежки условия. За него справедлива присъда е само „око за око, зъб за зъб.” „Освен да си носим мъката какво да направим още”, добави той. „Времето лекува някои неща – това не. Натрупва се. Грохнали сме и двамата, вървим като сомнамбули. Всичко ни е на криво като знаем, че детето ни е под земята”, посочи още почерненият баща.Съпругът на сестрата на Яна сподели писмо, адресирано до ВКС, председателя на съда Капка Костова и членовете. В него Даниела „благодари” за неадекватното и несправедливо решение по делото за зверското убийство по особено жесток начин на своята сестра и посочва, че толерират общество на убийци, в което се е превърнала България и това те да убиват леко наказани. Бащата на Яна получи и съобщение от брат й, в което той също заявява, че „щом няма закони, ще действаме ние по законите на джунглата.”", "date": "2018.04.03", "title": "Бащата на убитата Яна Кръстева: Накрая ще се наложи аз да раздам правосъдие"}
{"url": "http://www.novinite.bg/articles/158291/Zapochva-trimesechnata-stachka-na-jelezopatniya-transport-vav-Franciya", "text": "Днес френската авиокомпания Ер Франс отменя една четвърт от полетите си заради стачка на персонала. Също от днес започва тримесечна стачка и в железопътния транспорт на Франция, която ще засегне и някои превози в Европа.Тримесечна стачка - това очаква французите, които пътуват с влак. Три от четирите основни синдиката на железничарите призоваха за стачни действия от понеделник вечер - стачни действия ще има по два дни на всеки пет дни до края на юни.По първоначални оценки днес ще стачкуват над 75% от машинистите. Това означава, че един от осем влака ще се движи нормално. Ще има и затворени линии. Протестът е срещу готвени реформи в националната железопътна компания на Франция, които някои виждат като първи етап за нейната приватизация. В законопроект се предвижда отварянето на жп мрежата за конкурентни предприятия, както и промяна на статута на националната компания SNCF.Отменят се и привилегии на служителите. Това е най-чувствителният въпрос. Сега на 140 хиляди служители се гарантира работа в компанията до пенсиониране на 53 или 57 години, както и безплатно ползване на влаковете. Европейската комисия препоръча либерализация на железниците през 2020 г. с цел хармонизиране на транспорта в страните членки.Този модел се прилага в Германия от 20 години, където една четвърт от превозите се осигуряват от частни оператори. Италия е сочена като успешен пример - от 2000 г. досега цените на билетите за високоскоростните влакове паднаха чувствително, а пазарът се удвои. Това обаче е за сметка на малките линии. 25 години след приватизацията на железниците във Великобритания отново се говори за национализация. По оценки на потребителите влаковете са станали по-скъпи, по-бавни и по-препълнени.", "date": "2018.04.03", "title": "Започва тримесечната стачка на железопътния транспорт във Франция"}
{"url": "http://www.novinite.bg/articles/158293/Tropicheski-ciklon-vrahletya-Fidji", "text": "Четирима души са загинали, а един се издирва, след като тропически циклон връхлетя Фиджи и предизвика наводнения. Най-силно са пострадали северозападните части на тихоокеанската островна държава. Над 1800 души са настанени в центрове за евакуация, предават местни медии. Метеорологичната служба на Фиджи предупреди за поройни дъждове, докато циклонът се придвижва на югоизток. Не се очакват нови тежки наводнения, но нанесените щети са големи, съобщиха властите. Има и много затворени пътища.", "date": "2018.04.03", "title": "Тропически циклон връхлетя Фиджи"}
{"url": "http://www.novinite.bg/articles/158300/Skandalna-igra-v-Belgiya-Napadash-myusyulmanin-pechelish-tochki", "text": "В Белгия се разпространява призив да бъдат нападани мюсюлмани, съобщават местни медии. В редакциите са били получени многобройни тревожни сигнали.Проучване е изяснило, че първоначално писмото се е разпространявало в Англия, но е достигнало Белгия чрез социалните мрежи. Белгийската полиция заявява, че следи внимателно развоя на събитията.Писмото под заглавие \"Накажи мюсюлманин\" е наречено \"покана за игра\", в която колкото по-тежко физически бъде нападнат последовател на исляма, толкова повече \"точки\" се печелят.Юристи отбелязват, че подобно писмо представлява престъпление по белгийския наказателен закон, за което се предвижда затвор до една година и глоба.", "date": "2018.04.03", "title": "Скандална „игра“ в Белгия: Нападаш мюсюлманин - печелиш точки"}
{"url": "http://www.novinite.bg/articles/158284/Tragva-deloto-sreshtu-bivshiya-shef-na-Fonda-za-lechenie-na-deca", "text": "Близо 2 години след арестите във Фонда за лечение на деца в Специализирания наказателен съд започва делото срещу бившия директор на Фонда Павел Александров, предаде БНР. Той е обвинен, че лично е мотивирал останалите три подсъдими - Катерина Котева, Татяна Радева и Станислава Горанова, да участват в ръководеното от него престъпното сдружение.На 20 април 2016 г. разследващите обявиха, че са разбили корупционна схема за източване на Фонда. Тогава премиерът Бойко Борисов определи акцията като „избродирана“. Междувременно разследваните от осем станаха четирима.На 500 страници обвинителният акт уличава Павел Александров и останалите подсъдими служители на Фонда в престъпен сговор за незаконно присвояване и неправомерно разходване на средства, за прехвърляне на задължения на фонда към НЗОК и за длъжностни престъпления.Миналият август спецсъдът върна на поправителен прокуратурата заради противоречивост на обвинителния акт. Определението беше потвърдено и от второинстанционния апелативен спецсъд, тъй като - става ясно от мотивите на съдиите Емилия Петкова, Венелин Иванов и Красимира Костова, те не са разбрали тезата на прокуратурата. Нещо повече - тримата магистрати обръщат внимание на специализираната прокуратура, че ако реши да коригира обвинителния акт, трябва да обърне внимание не само на неговата юридическа, но и на лексикалната и граматическата му издържаност и „да го изчистят от ненужно обременяващи повторения“.", "date": "2018.04.03", "title": "Тръгва делото срещу бившия шеф на Фонда за лечение на деца"}
{"url": "http://www.novinite.bg/articles/158325/Posreshtnaha-Putin-s-voenni-pochesti-v-prezidentskiya-dvorec-v-Ankara", "text": "Руският президент ще присъства на полагането на основите на първата турска АЕЦ.Централата Мерсин Аккую се строи от Русия.Путин е в Турция по покана на турския държавен глава Реджеп Ердоган. Той беше посрещнат с военни почести в президентския дворец в Анкара.Двамата президенти ще отпътуват със самолет за окръг Мерсин, където ще се състои церемонията за атомната централа.Междуправителственото споразумение за съоръжението беше подписано през май 2010 година. Документът предвижда строежа на четири енергоблока.", "date": "2018.04.03", "title": "Посрещнаха Путин с военни почести в президентския дворец в Анкара"}
{"url": "http://www.novinite.bg/articles/158316/Rehabilitirat-oshte-9-km-ot-patya-Stara-Zagora-Radnevo", "text": "По Оперативна програма „Региони в растеж“ 2014-2020 г. стартирарехабилитацията на 8,673 км от път ІІ-57 в участъка от Раднево до кръстовището с пътII-55 Нова Загора - Свиленград в село Новоселец, област Сливен. Проектът лот 1б сефинансира чрез Европейския фонд за регионално развитие и националния бюджет чрезОП „Региони в растеж“ 2014-2020 г. По програмата се ремонтират още 30 км от същияпът между Стара Загора и Раднево, включени в лот 1а. Общо по програмата ще серехабилитират 39 км. След завършването на двата обекта ще бъде изцяло обновен пътII-57 Стара Загора - Раднево. Второкласният път осигурява връзката на общините СтараЗагора, Раднево и Нова Загора с АМ „Тракия“ и е основна пътна артерия къменергийния комплекс „Марица Изток“.На символичната първа копка присъстваха областният управител на СливенЧавдар Божурски, кметът на Нова Загора Николай Грозев, кметът на село НовоселецСилвия Александрова, директорът на дирекция „Изпълнение на проекти по ОПРР 2014-2020 и по програмите за териториално сътрудничество на ЕС“ в Агенция „Пътнаинфраструктура“ Николина Чапанова, директорът на Областно пътно управление -Сливен инж. Митко Иванов, представители на строителя, надзора и др.Началото на лот 1б е при границата между областите Стара Загора и Сливен, врайона на Раднево, а краят на обекта е в село Новоселец при кръстовището с път II-55Нова Загора - Свиленград. Трасето на участъка преминава през селата Пет могили иНовоселец. Предвиждаме да направим цялостна подмяна на настилката и да подобримотводняването на пътя. Отсечката ще бъде с нова маркировка и знаци, каза НиколинаЧапанова, директор на дирекция в АПИ. С изпълнението на тези дейности след 10месеца пътният участък ще има съвсем нов облик и по него ще се пътува по-комфортнои по-безопасно, каза още г-жа Чапанова. С рехабилитацията на отсечката ще сеподпомогне икономическият потенциал на региона, подчерта областният управител наСливен Чавдар Божурски.Изпълнител на обекта е ДЗЗД „Пътно поддържане - 2000“, в което участват:„Пътно поддържане - Сливен“ ЕООД и „ИСА 2000“ ЕООД. Стойността на договора е 6360 786,48 лв. с ДДС. Строителният надзор ще осъществява „ПЪТИНВЕСТ-ИНЖЕНЕРИНГ“ АД. Техният договор е за 170 886 лв. с ДДС. Авторският надзор е на„Рутекс“ ООД. Договорът им за лот 1а и лот 1б е 12 600 лв. с ДДС.", "date": "2018.04.03", "title": "Рехабилитират още 9 км  от пътя Стара Загора - Раднево"}
{"url": "http://www.novinite.bg/articles/158333/Ruski-diplomat-dopusna-che-Skripal-moje-da-e-otroven-ot-samite-britanci", "text": "Руският заместник-министър на външните работи Александър Грушко заяви, че отравянето с нервнопаралитично вещество на бившия разузнавач Сергей Скрипал може да е било уредено от самите британци, за да оправдаят военните си разходи, предаде Асошиейтед прес.Отравянето на 4 март на Скрипал и дъщеря му в английския град Солсбъри разтърси цяла Европа.Британските власти подозират, че Скрипал е бил отровен с нервнопаралитично вещество съветско производство.Москва категорично отрича. Държави от ЕС, САЩ и други страни от Запада се присъединиха към Великобритания и експулсираха над 150 руски дипломати.В днешното си изказване, цитирано от руските агенции, Грушко окачестви отравянето на Скрипал като \"провокация, която е била организирана от Великобритания\", за да бъдат оправдани големите военни разходи, защото за тази цел е нужно да има някакъв голям враг.", "date": "2018.04.03", "title": "Руски дипломат допусна, че Скрипал може да е отровен от самите британци"}
{"url": "http://www.novinite.bg/articles/158278/Yujen-vyatar-nosi-do-20-gradusa-dnes", "text": "Слънчево със слаб южен вятър ще е времето днес, ще се затопли и максималните температури ще са между 15 и 20 градуса.В планините също ще грее слънце, повече облаци ще има следобяд в западната част от страната. Преди обяд по високите части ще духа временно силен вятър. Максималната температура на 1200 м ще е около 11 градуса, на 2000 м - около 3 градуса.По Черноморието ще е предимно слънчево. В сутрешните часове ще духа до умерен северозападен вятър, който по-късно през деня ще се ориентира от юг-югоизток и ще отслабне. Максималните температури ще са 10 -14 градуса. Вълнението на морето ще бъде 1-2 бала. Температурата на морската вода е 7-8 градуса.В сряда ще е предимно слънчево, с разкъсана висока облачност. Повишението на температурите ще продължи и максималните ще бъдат между 18 и 23 градуса, по-ниски по Черноморието - между 10-15 градуса. Превалявания се очакват в четвъртък.", "date": "2018.04.03", "title": "Южен вятър носи до 20 градуса днес"}
{"url": "http://www.novinite.bg/articles/158320/Arheolozi-ot-Germaniya-i-Balgariya-razkrivat-rimski-ostanki-kraj-Novgrad", "text": "Археолози от Германия и България работят заедно на разкопки краймогилите в Новград. Експедицията се реализира по българо-немскипроект, който се финансира от федералното правителство. Предвидено едейностите да са с продължителност от три години. „През първите двегодини ще се съсредоточим на теренните проучвания, а краят напериода е посветен на научни анализи“, съобщи ръководителят напроекта доц. д-р Людмил Вагалински, директор на Националнияархеологически институт към БАН.Разкопките започнаха преди десетина дни и ще продължат до 7 април.Вторият етап на съвместната експедиция е предвиден за края на август иначалото на септември. Обект на проучването е районът около Ташбаир, който в превод на български означава каменен хълм, и се намирав близост до Новград. Останките, които се проучват са от периода между4 – 6 век, когато тези места са попадали в границата на Римскатаимперия. Людмил Вагалински говори за старта на разкопките предслужители на общинската администрация в Ценово и направипрезентация за откритото досега в римския кастел Ятрус край селоКривина.„Опитваме се да извлечем колкото се може по-богата информация заисторията на даден район. По принцип разкопките се провеждат ранопрез пролетта и есента, защото не пречим на земеделскитепроизводители от една страна. От друга – има много по-добра видимости поле за действие на апаратурата, с която извършваме проучванията“,сподели ръководителят на археологическата мисия. Ученият предигодини е провел проучването на останките на Ятрус, където е бил единот лагерите на Първи италийски легион. Археологът разказа, че вече сапопаднали на уникални находки в района на община Ценово. През 4 вектук е било съсредоточено най-голямото производство на вар в Римскатаимперия. Варниците са запазени в изключително добро състояние, емнението на специалистите. Според тях проучванията показват, че тукса се произвеждали най-малко по 200 тона вар на месец. Досега саоткрити десет пещи. „По време на проучването успяхме да разкрием ипещ за керамика. Тя е изградена по келтски образец и засега е първатаи единствена в България“, допълни доц. Вагалински. Друг интересенекспонат е римска тежест за теглене на жито. Колекцията се допълва отпарчета керамика, датирани от Първата българска държава.Людмил Вагалински не скри, че с това богато историческо наследствообщина Ценово може да се превърне в привлекателна туристическадестинация. Трябва само да се намерят най-подходящите възможностиза експониране на находките и за привличане на потока от любители наисторическото минало от страната и чужбина.", "date": "2018.04.03", "title": "Археолози от Германия и България разкриват римски останки край Новград"}
{"url": "http://www.novinite.bg/articles/158315/Valchev-Do-mesec-shte-ima-e-uchebnici-ot-1-do-7-klas", "text": "През следващите години приемът в професионално направление \"Туризъм\" ще бъде концентриран основно в колежите във Варна, Бургас и София, те ще станат центрове за обучение по тези специалности, каза днес във Варна министърът на образованието Красимир Вълчев. Той допълни, че браншът изпитва нужда по-скоро от кадри със средно професионално, а не с висше образование.Министърът допълни, че най-вероятно утре Министерският съвет ще одобри промени в постановлението за финансиране на безвъзмездното ползване на учебници и учебни помагала от 1 до 7 клас. Това е електронен вариант на учебника с идентично съдържание на книжния. Гласуването ще реализира практически идеята за електронни варианти на учебниците, като по думите на Вълчев до един месец по-голяма част от издателствата ще осигурят такива. Възможно е това да стане и по-рано, добави тойЗа въвеждането на едносменен режим на обучение в училищата министърът посочи, че по-сериозни пречки има в големите общини, като най-тежко е положението в София и Варна. Той уточни, че предстои да бъдат разработени индивидуални планове за големите градове в какви срокове ще изпълнят изискването децата да не учат на смени.Вълчев припомни, че е променен моделът за финансиране на училищата, като са вкарани допълнителни стандарти, за да се създадат по-добри условия за работа на по-малките и отдалечени от големите градове учебни заведения.Допълнителни пари ще получават и образователните институции с концентрация на деца от уязвими групи, които са около 900 на брой, допълни Вълчев, цитиран от БТА.Във Варна днес министърът на образованието бе гост на официалното откриване на реновираната нова сграда на Колежа по туризъм към Икономическия университет в града. В него се обучават 700 студенти годишно. В своята 55-годишна история Колежът е подготвил близо 10 000 специалисти в редовна и 35 000 в задочна форма на обучение.Следобяд министър Вълчев ще се срещне с ръководството и студенти от Медицинския университет във Варна.", "date": "2018.04.03", "title": "Вълчев: До месец ще има е-учебници от 1 до 7 клас"}
{"url": "http://www.novinite.bg/articles/158279/Regionalniyat-istoricheski-muzej-i-filialite-mu-s-vhod-svoboden-dnes", "text": "Регионалният исторически музей (Музей за история на София) и филиалите му ще работят с вход свободен днес заради отбелязването на 139 години от обявяването на София за столица на България. Това съобщиха от пресцентъра на Столичната община.Отворени за безплатно посещение в днешния ден ще са подземния археологически музей на базиликата \"Света София\", Западна порта, както и Мавзолея-гробница на Княз Александър Първи Батенберг.Регионалният исторически музей организира и лекция на тема \"Новобългарското образование в София (1839 - 1878 г.), която ще бъде изнесена от проф. д.и.н. Вера Бонева.Лекцията е от 17:30 ч. в галерийното пространство на Триъгълната кула на Сердика (бул. \"Княгиня Мария Луиза\" 16) сред изложбата \"В светлината на Освобождението\".", "date": "2018.04.03", "title": "Регионалният исторически музей и филиалите му с вход свободен днес"}
{"url": "http://www.novinite.bg/articles/158280/Otbelyazvame-139-godini-ot-obyavyavaneto-na-Sofiya-za-stolica", "text": "Историите на съвременна София събират във фотоизложба на градината на „Кристал“ днес. Поводът е 139 години от обявяването на града за столица на България, а фотографиите са част от архива на фейсбук групата „Етюдите на София“.През целия ден от Столичната община организират и музикални събития с вход свободен. Решението София да бъде обявена за столица е по идея на Марин Дринов, а мотивацията – че градът е средищно разположен и има потенциал за икономическо развитие. Като под средищно разположен тогавашните първи мъже са разбирали в средата на териториите на Санстефанска България.За близо век и половина населението на София се е увеличило с над милион обитатели, а градът се преобразявал неколкократно.Днешната 139-та годишнина от обявяването за столица пък ще отбележим с няколко концерта, изложба и представяне на ново електронно издание. От 11:00 до 13:00 ч. в Американския център на Столична библиотека ще бъде представен проектът Дзяло, който обединява изследванията на родни и чуждестранни българисти, в периода 10 – 21 век. От 12:00 ч. под купола на Ларгото започва концерт на Софийския духов оркестър, а от 18:00 ч. на същото място ще слушаме и на акапелна група SPECTRUM.Като цяла вселена от приключения, комедии, трагедии, поезия и личности пък определят града ни от екипа на Етюдите на София, които ще отбележат и своя трети рожден ден с експозицията на градинката на Кристал, която се открива в 17:00 ч.", "date": "2018.04.03", "title": "Отбелязваме 139 години от обявяването на София за столица"}
{"url": "http://www.novinite.bg/articles/158282/Veliki-vtornik-e-den-za-smirenie", "text": "Днес е Велики вторник от Страстната седмица.На този ден Исус прекарал в нравствени напътствия, а според църковния канон денят е отреден за смирение.На Велики вторник в църквата се чете освен притчата за талантите, и тази за десетте девици. В тази притча се говори за пет мъдри и пет неразумни девици. Мъдрите имали чисти светилници и свещен елей, а неразумните - само чисти светилници. Светилниците в тази притча символизират телата, а маслото (елей) - милостта. На гръцки език \"милост\" се произнася \"елеос\".Последната седмица преди Възкресение Христово е наречена Страстна седмица, тъй като на славянски думата \"страст\" означава страдание. Затова седмицата е посветена на възпоменанията на последните дни от земния живот на Исус Христос - на неговите страдания, кръстна смърт и погребение.В богослуженията през Страстната седмица постепенно се възпроизвежда историята на страданията на Спасителя, както и на неговите последни Божествени наставления. Цялото съдържание на богослужебните последования е насочено към това, с четения и песнопения християните да се приближат към Христос, да станат способни духовно да съзерцават тайнството на изкуплението, за чието възпоменание се готвят.", "date": "2018.04.03", "title": "Велики вторник е ден за смирение"}
{"url": "http://www.novinite.bg/articles/158290/17-raneni-pri-katastrofi-za-denonoshtieto", "text": "През изминалото денонощие на територията на страната са станали 17 тежки пътно-транспортни произшествия /ПТП/, съобщават от МВР. 17 души са пострадали при тях. В София за денонощието са регистрирани 151 леки катастрофи.", "date": "2018.04.03", "title": "17 ранени при катастрофи за денонощието"}
{"url": "http://www.novinite.bg/articles/158288/Muzeyat-za-istoriya-na-Sofiya-s-vhod-svoboden", "text": "Регионалният исторически музей (Музей за история на София) и филиалите му ще работят с вход свободен днес заради отбелязването на 139 години от обявяването на София за столица на България. Това съобщиха от пресцентъра на Столичната община. Отворени за безплатно посещение в днешния ден ще са подземния археологически музей на базиликата \"Света София\", Западна порта, както и Мавзолея-гробница на Княз Александър Първи Батенберг. Регионалният исторически музей организира и лекция на тема \"Новобългарското образование в София (1839 - 1878 г.), която ще бъде изнесена от проф. д.и.н. Вера Бонева. Лекцията е от 17:30 ч. в галерийното пространство на Триъгълната кула на Сердика (бул. \"Княгиня Мария Луиза\" 16) сред изложбата \"В светлината на Освобождението\".", "date": "2018.04.03", "title": "Музеят за история на София с вход свободен"}
{"url": "http://www.novinite.bg/articles/158313/Inspektirat-yazovir-Rogozen", "text": "Министерска инспекция на язовир \"Рогозен\". Тече проверка на укрепването на съоръжението. На място ще пристигнат министърът на регионалното развитие Николай Нанков и на транспорта – Ивайло Московски.Преди месец заради счупения преливник водите излязоха от коритото. А заради това беше обявено бедствено положение в три села в община Хайредин.Сега се ремонтира преливникът, който създаде бедственото положение в Хайредин, и наложи евакуация на хора от две населени места.Кметът на Хайредин Тодор Алексиев каза, че бедственото положение още не е отменено, защото има високи подпочвени води.Има ли опасност за хората в района обаче – ще стане ясно след проверката.", "date": "2018.04.03", "title": "Инспектират  язовир \"Рогозен\""}
{"url": "http://www.novinite.bg/articles/158292/Merki-za-sigurnost-i-preporaki-za-Velikdenskite-praznici", "text": "ОДМВР-Разград предприема мерки за гарантиране на сигурността, спокойствието на гражданите и опазването на обществения ред през предстоящите Великденски празници. Засилено полицейско присъствие ще има в районите около храмовете и по време на богослуженията. Районните служби за пожарна безопасност и защита на населението в областта вече извършиха проверки за спазване на правилата и нормите за пожарна безопасност в 14 православни храма, в които ще се провеждат тържествени ритуали. При проверките особено внимание бе обърнато на създадената организация за пожарна безопасност, изправността на електрическите и отоплителните инсталации, наличието и изправността на пожаротехническите средства за първоначално пожарогасене. Проверени бяха създадените условия за безопасна евакуация и успешно пожарогасене.Максимален брой служители на Пътна полиция ще бъдат включени в регулирането и контрола на движението в дните, в които се очаква най-висока интензивност на движението- на 05.04.2018 г. за времето от 16:00 до 20:00 ч.;- на 06.04.2018 г. за времето от 10:00 до 18:00 ч.;- на 09.04.2018 г. за времето от 14:00 до 20:00 ч.. В тези часове засиленото присъствие на пътните полицаи ще бъде предимно по главните пътища и в районите на конфликтните участъци с концентрация на ПТП, пътни възли и кръстовища, бензиностанции и крайпътни паркинги, мотели и заведения. Униформените служители ще предприемат действия за улесняване на пропускателната способност чрез регулиране и насочване на автомобилните потоци, контрол и регулиране на движението и паркирането в подходите и районите на масово посещавани църковни храмове.През почивните празнични дни ще бъдат организирани и проведени полицейски операции “Алкохол и неправоспособност”, като ще се обърне внимание и на третокласните и общински пътища, подходите и районите на посещавани питейни заведения и дискотеки. Ще се взема отношение към водачи и пътници без поставени обезопасителни колани, липса на задължителна застраховка „Гражданска отговорност на автомобилистите”, управление на нерегистрирани и неизправни автомобили, мотоциклети, мотопеди, употреба на алкохол и други нарушения на Закона за движение по пътищата. Същевременно ще текат и полицейски операции “Скорост”, при които ще се използват техническите средства за контрол на скоростта чрез мобилните системи, а при необходимост ще се използват и наличните измерители на скоростта. Нарушителите ще бъдат спирани и санкционирани на място при стриктно спазване на законовите разпоредби.", "date": "2018.04.03", "title": "Мерки за сигурност и препоръки за Великденските празници"}
{"url": "http://www.novinite.bg/articles/158283/Putin-i-Erdogan-pravyat-parva-kopka-na-parvata-turska-AEC", "text": "Руският президент Владимир Путин пристига на посещение в Турция. Заедно с турския си колега Реджеп Ердоган той ще присъства на полагането на основите на първата турска атомна електроцентрала „Аккую”.Съоръжението ще бъде изградено край Мерсин, на брега на Средиземно море от руската държавна компания „Росатом”.В рамките на посещението си Путин ще участва утре в тристранна среща за Сирия, заедно с президентите на Турция и Иран.", "date": "2018.04.03", "title": "Путин и Ердоган правят първа копка на първата турска АЕЦ"}
{"url": "http://www.novinite.bg/articles/158296/Jiteli-na-Blagoevgrad-sabraha-podpiska-za-zashtita-na-arheologicheski-nahodki", "text": "Жители на община Благоевград събраха подписка за запазване на археологическите разкопки в района на благоевградското село Покровник. От там минава трасето на автомагистрала Струма.В този участък на магистралата е открит цял град от 4 век. Археолози от БАН се натъкнаха на църква, сгради, тухларна и канализация, която минава през целия град. \"Археологическите находки са изключително ценни и трябва да бъдат съхранени за бъдещите поколения.Градът е тракийски, запазени са баня от 4 век, тухларна, сгради... Оградата на църквата е пет декара, канализацията е от 4 век и минава през целия град, който е 54 декара. Археолози от БАН работят две години там\", коментира Лазар Андреев, председател на Инициативния комитет, събрал близо 700 подписа на хора, които настояват трасето на магистрала \"Струма\" да се измести, за да се съхрани древният град.Според Андреев, институциите от две години бездействат и отказват да защитят този ценен обект. \"Вече има издадено разрешение за магистралата. На този обект в момента се извършват разкопки и всичко, което се открие като находки, ще бъде реставрирано и изложено в музеите”, коментира Ивета Колева от АПИ пред bTV.Трасето на магистралата е определено много отдавна. Това дали да се запазят на място тези ценности или да бъдат преместени е въпрос към Министерството на културата. На този етап е късно да се променя трасето на пътя”, категорична бе Колева.", "date": "2018.04.03", "title": "Жители на Благоевград събраха подписка за защита на археологически находки"}
{"url": "http://www.novinite.bg/articles/158286/Speshna-pomosht-za-pochinaloto-17-godishno-momiche-Nyama-zakasnenie-na-linejkata", "text": "В 20.09ч. получаваме сигнал през националния телефон 112, в 20.20 ч. линейката е на мястото. Това са 11 минути. Втората линейка, извикана в 21.03 ч. - в 21.15ч. линейката е на място - тоест на 12-тата минута. Няма никакво закъснение на линейката. Това заяви в ефира на БНТ Катя Сунгарска - говорител на Центъра за спешна медицинска помощ - София.Катя Сунгарска - говорител на ЦСМП- София: Самият охранител обясни, че са правени опити момичето да се пръска с вода, да му се помага, извикана е майката, която също се е опитала да помага. Така че някакси този един час е загубен. За съжаление, екипът ни е установил, че момичето е починало.", "date": "2018.04.03", "title": "Спешна помощ за починалото 17-годишно момиче: Няма закъснение на линейката"}
{"url": "http://www.novinite.bg/articles/158298/Mlad-minor-izdahna-v-rudnik-kraj-Madan", "text": "37-годишен миньор е издъхнал по време на работа снощи в един от забоите на мините край Мадан, научи Дарик. По първоначална информация става въпрос за здравословен проблем, а не за трудова злополука. Предполага се, че младият мъж е получил инфаркт или инсулт по време на смяна.Информацията бе потвърдена от изпълнителния директор на ГОРУБСО-Мадан инж. Сергей Атанасов. По негова информация мъжът е издъхнал снощи, около 22:00 ч., в края на работната му смяна.„Разследващите ще изясняват причината, но по първоначална информация се касае за инфаркт или инсулт“, добави инж. Атанасов. 37-годишният мъж е от Мадан, не е бил семеен.Предстои аутопсия на тялото на починалия.", "date": "2018.04.03", "title": "Млад миньор издъхна в рудник край Мадан"}
{"url": "http://www.novinite.bg/articles/158317/Nad-96-miliona-yajca-shte-boyadisat-balgarite-za-Velikden", "text": "Броени дни преди един от най-старите и най-важни християнски празници, темата за българскататрапеза на Великден става актуална отново. Наред с ежегодните проверки на цените икачеството на продуктите, се запитахме и с какво най-често свързват българските семействапразника, с кого предпочитат да празнуват и кой най-често се включва в подготовката.Как посреща празника едно типично българско домакинство и каква част от бюджета заделя то,разбираме от независимо проучване проведено съвместно от маркетинговата агенцияPragmatica, по поръчка на Starcom България.Изследването показва, че 46.6% от анкетираните българи обвързват плановете си заВеликден с фамилията или семейството, което категорично категоризира празника катосемеен. Към тях можем да добавим и семействата, които ще празнуват в по-тесен домашен кръг,само деца и родители (39.8%) и тези, които ще празнуват с по-възрастните членове нафамилията (5.9%).От типичните за Великден храни най-консумирани се оказва, че ще са козунакът (96%) ияйцата (94.9%). Проучването сочи още, че домакинствата ще се снабдят с яйца предимно отсупермаркетите (51.5%). Немалка част, обаче, ще сложи на трапезата си и яйца, които ще садомашно производство (29.5%) или от фермерски базар/био магазини (19.1%).Очаква се броят на боядисаните яйца да е 96 204 032, като 1/3 от тях ще са в традиционниячервен цвят сочи още проучването.Една от основните теми за Великденските празници е козунакът като 68.2 % от анкетиранитепосочват, че планират да консумират купешки такъв. Ръчно омесените козунаци в домашнаобстановка ще са чувствително по-малко (30.7%), което не е изненадащо предвид трудоемкотоим приготвяне и само 1.1% категорично няма да консумират от традиционния продукт.Интересен факт е засиленото търсене на шоколадови изделия, наред с традиционните храни натрапезата. След козунака, яйцата и агнешкото месо, се нареждат шоколадовите зайци ифигурки (40.7%). Това е сравнително нова тенденция за България, която добива все по-голямапопулярност и у нас.Велислава Анастасова, Управляващ директор на Starcom България, една от водещите медийниагенции на пазара, дава повече информация за проучването и идеята, която седи зад него:За нас е изключително важно да разбираме максимално добре хората, техните нужди ипреживявания. А най-добрият начин това да се случи е да сме близо до потребителя и личнода разговаряме с него. Именно поради тази причина подехме една инициатива с колегите ниот Pragmatica през 2018 регулярно да наблюдаваме какво се случва в живота на хората и даследим за важните теми от ежедневието им. Така се роди идеята за изследването за единот най-светлите празници в годината ,,Великден‘‘. Ако се питате колко яйца българитеStarcom BulgariaAbacus Business Center, fl. 5118 Bulgaria Blvd.Sofia 1618O +359 43 40 710starcomww.comсмятат да боядисат за празника, веднага ще получите отговор от нас – над 96 милиона, като1/3 от тях ще бъдат червени. И тази година производителите на готови козунаци ще серадват на добри приходи, тъй като 68.2% от домакинствата ще се снабдят с козунаци отмагазинната мрежа и едва 30.7% от тях ще ги омесят сами в домовете си.Интересно е да се подчертае също така, че според последното преброяване от НСИ,самоопределилите се като православни християни са 4 374 135, от които около 580 000 или едва16,8% заявяват, че спазват великденски пост (строг или нестрог), а 83.2% посочват, че не сеподлагат на хранителни ограничения.Що се отнася до пътуването по време на почивните празнични дни, почти 1/3 от целеватапосочват, че имат планове да пътуват, като дестинациите, които ще посетят, са предимно врамките на страната. Личният автомобил (81.1%) ще е основното превозно средство, с коетоще се придвижват, близо 16% ще изберат да пътуват с влак или автобус и само 4.3% щепътуват със самолет за празничните дни.И на последно място, но не по важност, е темата за интернет потреблението през различнивидове устройства. Тук резултатите показват, че потреблението на интернет през смартфон есходно с това през лаптоп, 37.7% и 38.9% респективно. Тази тенденция не е изненадваща,предвид нуждата от интернет в движение, което е възможно чрез този тип устройство, както и всепо-масовото му притежание сред целевата група.Пълните резултати от проучването, можете да намерите в приложената инфографика„Къде, с кого и как по време на Великденските празници..?“Инфографиките в голям размер, за сваляне оттукPragmatica_Starcom_Eas...pdfhttps://ndox.abv.bg/download?id=42f48e2e8bPragmatica_Starcom_Eas...pdfhttps://ndox.abv.bg/download?id=db449f2b4b----За StarcomStarcom е международна медийна агенция, част от семейството на комуникационната група Publicis One.Присъства на повече от 100 пазара и има над 5,800 служители по света. В основата на позиционирането наагенцията са човешките преживявания и потребности, както и отражението им върху бизнес резултатите.Клиенти в портфолиото на Starcom в България са световноизвестните компании Samsung, Visa, Sandoz,Brown Forman, Mogo, Goodyear, Duracell и други.За PragmaticaАгенция за маркетингови проучвания Pragmatica специализира в областта ба маркетинговите изследвания.Тя развива своя професионализъм и в посока консултации, базирани на маркетингови изследвания.Решенията, които дава на клиентите си, са на базата на потребителското мнение и поведение, до коетодостига чрез методологии, разработени индивидуално за всеки клиент. В основата на екипа на Pragmaticaстоят професионалисти, специализирали в областта на маркетинга, социологията, статистиката ипсихологията. Философията, към коята агенцията се придържа и опира своите анализи, е \"Решения, отвъдданните!\". Повече на http://www.pragmatica.bg/", "date": "2018.04.03", "title": "Над 96 милиона яйца ще боядисат българите за Великден"}
{"url": "http://www.novinite.bg/articles/158312/Nezakonna-sech-VMRO-iska-zatvor-za-narushitelite", "text": "ВМРО предлага законодателни инициативи срещу сечта в градските паркове. Според партията това е престъпление и застрашава живота на стотици хиляди българи в градовете. Сегашното законодателство обаче често остава извършителите ненаказани.Бракониерите, които секат дървета в парковете, в момента подлежат само на административни санкции – глоби от 100 до 300 лева. От ВМРО настояват наказанието да бъде затвор – за срок до една година, както и отнемане на машините и инструментите, с които се извършва незаконната сеч.Сигнали за такава незаконна дейност в парковете има в десетки градове в цялата страна.", "date": "2018.04.03", "title": "Незаконна сеч: ВМРО иска затвор за нарушителите"}
{"url": "http://www.novinite.bg/articles/158327/Prezidentat-na-Republika-Harvatiya-Kolinda-Grabar-Kitarovich-shte-bade-na-oficialno-poseshtenie-v-Balgariya", "text": "На 4 април, сряда, президентът на Република Хърватия Колинда Грабар-Китарович ще бъде на официално посещение в България по покана на държавния глава Румен Радев. Сред темите на срещата на двамата президенти ще бъдат възможностите за увеличаване на търговския обмен и разширяването на икономическите и туристически връзки между България и Хърватия, както и обменът на опит в сферата на образованието, науката, технологиите, културата. Румен Радев и Колинда Грабар-Китарович ще обсъдят също така регионалното сътрудничество в Югоизточна Европа, както и европейската и евроатлантическата перспектива на Западните Балкани с оглед на настоящото Българско председателство на Съвета на ЕС и предстоящото през 2020 г. хърватското председателство. От 10.00 часа на площад „Св. Александър Невски“ ще се състои церемонията по официалното посрещане на държавния глава на Република Хърватия. Колинда Грабар-Китарович ще положи венец пред Паметника на Незнайния воин. Двамата президенти ще проведат среща „на четири очи“ на „Дондуков“ 2 от 10.30 часа, след което ще се проведат пленарните разговори на официалните делегации на България и Хърватия. В 11.35 часа Румен Радев и Колинда Грабар-Китарович ще дадат съвместна пресконференция. В рамките на посещението си президентът Колинда Грабар-Китарович ще разговаря с министър-председателя Бойко Борисов и с председателя на Народното събрание Цвета Караянчева. ", "date": "2018.04.03", "title": "Президентът на Република Хърватия Колинда Грабар-Китарович ще бъде на официално посещение в България"}
{"url": "http://www.novinite.bg/articles/158297/Pojarat-v-Sandanski-s-shteti-za-nad-2-mlnlv", "text": "Приблизително на около 2 милиона лева се оценяват щетите, които пожарът в жилищен блок в Сандански е нанесъл в кошмарната нощ в събота. Тогава огън, лумнал от магазина под жилищната кооперация, унищожи почти напълно апартаментите в сградата. Засега предположенията са за умишлен палеж. Охранителни камери са заснели двама с качулки и туби със запалителна смес, малко преди тежкото произшествие, пише \"Монитор\".4-членна експертна комисия, назначена от кмета на Сандански Кирил Котев, влезе вчера в опожарения жилищен блок на ул. \"Първи май\". От сутринта комисията, водена от главен инспектор Красимир Горчов, директор на Дирекция \"Териториално-селищно устройство\" обследва цялата конструкцияна сградата от мазетата до таваните.На огледа присъстваха и собствениците на опожарените жилища, както и собствениците на магазините на партерния етаж. Те отвориха апартаментите си и в тяхно присъствие комисията извърши оглед на нанесените щети от пожара.Кметът на Сандански Кирил Котев изрази мнение, че до дни комисията трябва да излезе с експертно становище, което трябва да бъде в полза на собствениците на жилищата си. Едно от трите семейства, за които кметът Котев е осигурил квартири, са заминали за София, където имат друго жилище.\"Проверката приключи, предстои само оглед със скенер на арматурата на сградата. Неуместно е да се твърди, че сградата е опасна за живущите\", каза вчера следобед пред журналисти кметът на Сандански Кирил Котев.Нанесените щети от пожара в 40-те апартаменти са съдбовни за семействата.Изгорели са над 40 телевизора,десетки компютри, мебели,легла, килими, кухненско оборудване общо за над 2 млн лева. По всяка вероятност нито едно от жилищата в кооперацията не е застраховано.\"Кошмарна нощ преживяхме. Гърмяха флакони с парфюми. Пред очите ни изгоряха жилищата ни с цялото ни имущество\", все още стресирани разказваха живущите,които още доста дни няма да могат да се върнат всобствеността си.\"Доведох от София баща ми и майка ми, за да дишат беломорски въздух и да живеят в курортния град, а виждате какво стана\", кръсти се друг от собствениците на апартаментите.Цялата сграда е сериозно пострадала. Три входа от първия до последния етаж са обгоряли, изгоряло е голяма част от имуществото им.", "date": "2018.04.03", "title": "Пожарът в Сандански с щети за над 2 млн.лв."}
{"url": "http://www.novinite.bg/articles/158331/Radev-Balgariya-ceni-visoko-prinosa-na-Cherna-gora-za-razvitieto-na-dobrosasedski-otnosheniya-v-regiona", "text": "България цени високо усилията на институциите и гражданите на Черна гора за постигане на напредък в процеса на европейска интеграция, както и приноса на страната за развитие на добросъседски отношения в региона. Това заяви президентът Румен Радев на среща на „Дондуков“ 2 с министъра на външните работи на Черна гора Сърджан Дарманович. Двамата бяха единодушни, че Западните Балкани трябва да продължат да бъдат във фокуса на политиките на ЕС, което ще затвърди европейската перспектива за всички държави, стремящи се към пълноправно членство. Задълбочаването на регионалното сътрудничество и интеграция изисква общи усилия и е важна стъпка в този процес, беше подчертано по време на срещата. По инициатива на българския държавен глава правителствата на страните от Балканите ще подпишат Меморандум за изграждането на регионален Институт за устойчиви технологии, който да обедини научните и образователни институции за изграждането на образователен, научен и медицински център с технология от ЦЕРН. По думите на президента тази стъпка ще отправи ясен сигнал към европейските партньори за решимостта на страните от Югоизточна Европа да реализират този проект, както и за оказването на финансова подкрепа. „Подобряването на регионалната свързаност изисква инвестиции не само в транспортната инфраструктура, но и в проекти, които създават условия преди всичко за младите хора да останат и работят в своите държави“, заяви Румен Радев. Възможностите за последващо задълбочаване на двустранното сътрудничество между България и Черна гора в икономиката, енергетиката и туризма, също бяха обсъдени по време на срещата. В рамките на разменените визити на най-високо равнище между президентите Румен Радев и Филип Вуянович беше постигнато съгласие за провеждането на Българо-черногорски бизнес форум, който да насърчи контактите между деловите среди от двете държави за реализацията на общи проекти.  ", "date": "2018.04.03", "title": "Радев: България цени високо приноса на Черна гора за развитието на добросъседски отношения в региона"}
{"url": "http://www.novinite.bg/articles/158294/Startira-modernizaciya-na-jp-liniyata-Sofiya-Elin-Pelin-za-68-mln-evro", "text": "Идния вторник на гарата в Казичене ще стартират строителните дейности по проекта за модернизация на железопътната отсечка София – Елин Пелин, съобщиха от Министерството на транспорта.Официалният старт на проекта ще бъде даден от заместник-министъра на транспорта, информационните технологии и съобщенията Велик Занчев и генералния директор на ДП Национална Компания „Железопътна инфраструктура“ инж. Красимир Папукчийски.„Модернизация на железопътната отсечка София – Елин Пелин“ е на обща стойност 68 млн. евро, от които 58 млн. евро (85%) са осигурени от Механизма за свързана Европа.Проектът включва модернизация на 23-километровата железопътна линия, на системите за сигнализация и телекомуникации и контактната мрежа, както и изграждане на нови надлези на жп гарите Верила и Казичене за безопасно пресичане на две нива със съществуващата пътна мрежа.", "date": "2018.04.03", "title": "Стартира модернизация на жп линията София-Елин Пелин за 68 млн. евро"}
{"url": "http://www.novinite.bg/articles/158306/Ot-Velikden-tragva-noshtniyat-transport-v-Sofiya", "text": "Началната спирка на четирите линии е площад \"Княз Александър Първи\". Най-късно до утре там ще бъдат монтирани информационните табла за разписанието и маршрута на превозните средства. Автобусите ще се движат на интервал от 40 минути, а цената на билетите за цялата нощ ще е два лева. В момента те са в печат и до дни ще бъдат готови.", "date": "2018.04.03", "title": "От Великден тръгва нощният транспорт в София"}
{"url": "http://www.novinite.bg/articles/158307/Psiholozi-pomagat-na-sauchenicite-na-pochinaloto-v-dvora-na-uchilishte-momiche", "text": "Екип от психолози ще подпомогне съучениците на починалото вчера в София 17-годишно момиче. Тя е била ученичка в Професионалната гимназия по туризъм в Банкя, обяви във Варна министърът на образованието и науката Красимир Вълчев.Момичето издъхна вчера привечер след припадък в двора на 96-о СОУ в столичния квартал \"Люлин\".Министърът определи инцидента като много неприятен. \"Момичето, починало в двора на 96-о СОУ, е ученичка в Професионалната гимназия по туризъм в Банкя и чисто физически са се намирали в двора на училището\", каза той.Екип от психолози ще помогне съучениците й, каза още Вълчев. Министърът изрази съболезнования на родителите на момичето.", "date": "2018.04.03", "title": "Психолози помагат на съучениците на починалото в двора на училище момиче"}
{"url": "http://www.novinite.bg/articles/158305/Zadarjaha-maj-i-jena-za-napadenie-nad-policai", "text": "Задържаха мъж и жена, нападнали полицейски служители при изпълнение на служебните им задължения в Нова Загора.Вчера следобед на улица „Цар Освободител“ в града автопатрул спрял за проверка автомобил \"Мерцедес Е 320\", управляван от 34-годишен мъж от Раднево.Полицаите установили, че книжката на водача е отнета. Униформените започнали да свалят регистрационните номера. Тогава 37-годишната съпруга на шофьора излязла от колата и започнала да обижда полицейските служители, да ги дърпа и да им пречи да изпълнят служебните си задължения. Наложило се тя да бъде задържана. Мъжът пък се качил в автомобила и го насочил към полицейските служители, застрашавайки с действията си както тях, така и останалите участници в движението.След това напуснал мястото на проверката и направил опит да се укрие в квартал „Шести“ в Нова Загора.По-късно е издирен и отведен в Районното управление на полицията в града. Мъжът и жената са задържани за 24 часа, а по случая е образувано бързо производство.", "date": "2018.04.03", "title": "Задържаха мъж и жена за нападение над полицаи"}
{"url": "http://www.novinite.bg/articles/158324/Kak-da-razpoznaem-hubavoto-agneshko-meso", "text": "Българската агенция по безопасност на храните започна засилени проверки преди Великден. Инспекциите ще продължат до 10 април. Освен пакетиращи центрове за яйца и хранителни складове за търговия на едро, на проверки подлежат също заведения за обществено хранене, обекти за търговия на дребно, пазари и борси за традиционно предлагани храни като агнешко месо, козунаци, яйца, включително и боядисани яйца. Днес в голяма търговска верига в столицата отново имаше проверка. Нарушения не бяха открити. Началникът на отдел „Контрол на храните“ към агенцията д-р Галя Викьова за какво да внимаваме: \"Агнешкото месо може да бъде предлагано във вариант трупче, труп на половинка, четвъртинка, също така и в потребителска разфасовка, която да е с потребителска опаковка. При закупуване на неопаковано месо потребителите да внимават за здравната маркировка на агнешкото трупче. Тя показва ветеринарния регистрационен номер на предприятието, където е добито месото. По външни признаци можем да разберем, че едно месо е прясно, ако е със суха повърхност, без ослузявания, приятно бледорозов цвят, мазнините - светли, бели, до леко кремави. Опакованото в потребителска опакова месо или т. нар. разфасовка трябва да има етикет, на който да са посочени всички реквизити по изискване на регламент 11/69. Месото трябва да се съхранява в хладилни условия при температура, оказана от производителя и да се следи за срока на годност, поставен от производителя на потребителската опаковка. При трупчетата трябва да се поиска информация на щанда, от който е закупено месото\". \"Кокошите яйца трябва да бъдат пресни, клас А. Те се предлагат при температурни условия до 18 градуса. Срокът на годност е 28 дни от снасянето на яйцето. Върху черупката всяко яйце се маркира с код на производителя, който показва: първата цифра - начина на отглеждане на носачките, след това - две букви, за българските яйца \"BG\" и следващите цифри показват поредния номер на вписване на оператора в регистрите на Българската агенция по безопасност на храните\", обясни д-р Викьова.", "date": "2018.04.03", "title": "Как да разпознаем хубавото агнешко месо?"}
{"url": "http://www.novinite.bg/articles/158301/69-mlrd-leva-sa-prihodite-ot-turizam", "text": "Постигаме рекордните за втора поредна година резултати - близо 8.9 млн. чуждестранни туристи за 2017 година и ръст от 7.6% на годишна база, както и 6.9 млрд. лв. приходи от международен туризъм - ръст 9.3% на годишна база. Това заявява министърът на туризма Николина Ангелкова в отговор на питане от депутата от ОП Миглена Александрова за подготовката за предстоящия летен сезон. Министерството на туризма инициира координационни съвещания всяка година в трите крайбрежни области, в които участват представители на абсолютно всички институции, пряко и косвено ангажирани с безпроблемното протичане на летния туристически сезон - областните дирекции на МВР; НАП, КЗП; БАБХ, РЗИ, РИОСВ; морска администрация, пътните управления и областните управи, заяви тя. По този начин канализираме цялостните усилия на държавата в изпълнение на ангажимента по отношение значението на туристическа индустрия в общата политика. Провеждаме непрекъсната комуникация със заинтересованите страни от сектора в лицето на представителите на бизнеса - хотелиери, туроператори, браншовите и професионалните съсловни организации. Без този режим на непрекъснат диалог и обединяване на усилията, не бихме могли да постигнем рекордните за втора поредна година резултати - близо 8.9 млн. чуждестранни туристи за 2017 година и ръст от 7.6% на годишна база, както и 6.9 млрд. лв. приходи от международен туризъм - ръст 9.3% на годишна база, подчертава Ангелкова. Тя пояснява, че осигуряването на сигурността на туристите, които посещават дадена дестинация е приоритет в политиката, която води Министерство на туризма, особено предвид цялостната международна обстановка, предаде БГНЕС. С оглед гарантиране сигурността на туристите в к.к. Слънчев бряг, „Слънчев бряг\" АД е изградило и поддържа система за видеонаблюдение. То се обезпечава с около 200 камери, от които 150 броя са аналогови, монтирани през периода 2007-2008 г, а останалите 50 броя са цифрови. Инвестицията за цифровите камери е направена през периода 2015-2017г. На база изготвения план за дейността на МВР по опазване на обществения ред, противодействие на престъпността и осигуряване пожарната безопасност в курортните комплекси и туристическите райони, работи и междуведомствен координационен център. Всеки туристически сезон поетапно в националните курорти се командироват държавни служители с полицейски правомощия. Успешна и утвърдена практика е провеждането на съвместните патрули с полицейски служители от държави-членки на Европейския съюз. По отношение стопанисването на морските плажове, полагаме максимални усилия за минимизиране броя на неохраняемите плажове, с цел оптимално и устойчиво оползотворяване туристическия потенциал на страната, както и редуциране евентуалното разходване на публичен ресурс за обезпечаване на плажове, които остават неохраняеми, допълва Ангелкова. Провеждането на съответните процедури за отдаване под наем или на концесия на морски плажове, с цел обезпечаването им с водноспасителна дейност, санитарно-хигиенно поддържане и медицинско обслужване е свързана с нормативни срокове. Отчитайки колко е важна навременната им финализация, всички тези процедури се стартират в оптимално предварителен порядък. Разпоредбите на ЗУЧК вменяват императивен срок за издаване на заповед с неохраняемите плажове от министъра на туризма, като този срок е 31 ви март. По отношение защитата правата на потребителите, с цел максимално бърза реакция на потребителски сигнали, за неправомерни действия или неотговарящо на стандартите качество на предлаганата туристическа услуга, още от 2016 година в Министерството на туризма функционира и 24-часова телефонна линия. Предварителните данни за броя на планираните полети до Летищата Варна и Бургас за летен сезон 2018 бележат ръстове съответно с 15% и 25%, което е ясен индикатор, че ни очаква натоварен и успешен туристически сезон, изискващ пределна мобилизация на усилията, както от страна на институциите, така и от страна на туристическия бранш.", "date": "2018.04.03", "title": "6,9 млрд. лева са приходите от туризъм"}
{"url": "http://www.novinite.bg/articles/158308/Spirat-vodata-v-nyakolko-rajona-na-Sofiya-zaradi-remonti", "text": "Заради реконструкции на улични водопроводи водоснабдяването ще бъде спряно утре в райони на столичните квартали „Белите брези“, „Манастирски ливади“, „Красно село“ и „Стрелбище“.Заради реконструкция на уличен водопровод и монтаж на спирателни кранове утре в жк. \"Белите брези\", се налага спиране на водоподаването от 10.00 до 22.00 часа на живеещи в района между ул.\"Кюстендил\", бул.\"Гоце Делчев\" и ул.\"Дойран\".Отново утре заради ремонтни дейности на ул.\"Флора\" в кв. \"Манастирски ливади\" се налага спиране на водоподаването от 9:00 до 19:00 часа на живеещи на ул.\"Флора\" от бул.\"България\" до бл. 65 Реконструкция на уличен водопровод на ул.\"Овчаренски водопад\" ще е причина за спиране на водоподаването от 9.00 до 17.00 часа на живеещи в района на ул.\"Перперикон\".Заради реконструкция на уличен водопровод в жк.\"Стрелбище\", се налага спиране на водоподаването от 10.00 до 19.00 часа на живеещи в района на ул.\"Костина\" А монтаж на спирателен кран в жк.\"Красно село\" налага спиране на водоподаването от 10:00 до 18:00 часа на живеещи в района на ул.\"Владайска\" от ул.\"Йоаким Кърчовски\" до ул. \"Георги Данчов Зографина\".", "date": "2018.04.03", "title": "Спират водата в няколко района на София заради ремонти"}
{"url": "http://www.novinite.bg/articles/158281/Promenyat-dvijenieto-v-Sofiya-zaradi-vizitata-na-harvatskiya-prezident", "text": "Въвежда се организация на движението във връзка с посещението на президента на Хърватия, съобщиха от Столичната община.Забраняват се престоят и паркирането на пътни превозни средства от 12:00 ч. на 3 април до отпътуването на делегацията на 4 април на паркинга на \"София Хотел Балкан\".Същата забрана се въвежда от 07:00 ч. до 10:30 ч. на 4 април на северозападната дъга на пл. \"Св. Александър Невски\" между ул. \"Оборище\" и ул. \"11-ти август\" и на ул. \"Оборище\" между ул. \"Г.С. Раковски\" и пл. \"Св. Александър Невски\".От 09:00 до 10:30 ч. на 4 април се забранява влизането на пътни превозни средства по ул. \"Оборище\" между ул. \"Г.С Раковски\" и пл. пл. \"Св. Александър Невски\" само при необходимост и по преценка на отдел \"Пътна полиция\" при СДВР.", "date": "2018.04.03", "title": "Променят движението в София заради визитата на хърватския президент"}
{"url": "http://www.novinite.bg/articles/158329/Pravilata-na-ES-ne-zashtitavat-patnicite-vav-vlak-v-Balgariya", "text": "Пътниците, използващи влак в България, не са защитени според правилата на Европейския съюз (EС). Причината за това е, че страната ни отлага приемането на директива на ЕС, информира Нова телевизия. Засега от БДЖ ще обезщетят пътниците след инцидента с пожара във влака София-Бургас с по един билет до избрана от тях дестинация. Припомняме, че инцидентът стана в петък вечерта. Пламъци във вагоните доведоха до спиране на композицията и евакуирането на 80 пътници. За щастие, загинали и пострадали няма. Николина Даскалова от БДЖ-Пътнически превози обясни в ефира на \"Здравей, България\": „Билетът е превозен документ, който осигурява застрахователно покритие в случай на смърт, на нанесена телесна увреда или при увреждане на багаж. В конкретната ситуация няма регистрирани такива случаи и затова пътниците нямат право на парично обезщетение”. Даскалова също припомни, че БДЖ ще компенсира пътниците с един билет до избрана от тях гара в рамките на България. За да получат това обезщетение обаче, те трябва да представят билета си от запалилия се влак за Бургас. При смърт на човек максималното обезщетение, което дружеството покрива, е 50 500 лева, а при частично увреждане – зависи от степента на увреждането. „Билетът е достатъчна компенсация в такава ситуация”, категорична бе Даскалова. Пътниците все пак могат да предявят своите искания, подавайки писмени документи Богомил Николов от „Активни потребители” обясни, че съществува европейски регламент от 2009-а година за правата на пътниците за жп транспорт. По думите му той е аналогичен на този при самолетен полет. „За съжаление, той е така направен, че държавите могат да го отлагат до три пъти по пет години. На практика, само осем държави от ЕС прилагат този регламент. Останалите 20, сред които е и България, или са го отложили частично, или изцяло”, добави Николов. Той обясни, че в страната ни тези европейски правила могат да влязат в сила през 2024 година. „В момента обаче се правят промени, чрез които да няма възможност за отлагане”, добави Николов. По думите му няма съществена разлика между нашата нормативна уредба и европейската. Конкретната разлика е в сумите, които според регламента на ЕС са доста по-големи. Минималното обезщетение е фиксирано на 310 000 евро (при смърт или нараняване на пътник). „При такава ситуация (бел. ред. - като със запалилия се влак в петък вечерта) човек може да получи неврози и психически увреждания. Тогава човек трябва да удостовери това с документ и да предяви иск за обезщетение”, категоричен е Богомил Николов. Според европейския парламент пътниците имат право на информация: - преди пътуването - разписание, първа и втора класа места, спални и кушет вагони; - по време на пътуването - закъснения, връзки с други линии и прекачвания; - след пътуването – процедура при изгубен багаж, жалби. При инцидент: - минимум 310 000 евро (при смърт или нараняване на пътник).", "date": "2018.04.03", "title": "Правилата на ЕС не защитават пътниците във влак в България"}
{"url": "http://www.novinite.bg/articles/158330/NinovaS-otkaza-si-ot-ChEZ-pravitelstvoto-se-otkazva-da-zashtiti-nacionalniya-interes", "text": "\"Какво се случи между 01.03. 2018 и днес. Дължите отговори и истината, г-н Борисов, на 3млн. българи.\" Това заяви в Черна гора лидерът на БСП Корнелия Нинова, която участва вБалканската конференция “Пътят към европейска балканска среща”. Тя припомни, че на01.03. 2018г. министър Горанов заяви, стоейки до Гинка Върбакова, след среща приБорисов:\"Заявихме ясно желанието си да участваме в тази сделка по един или друг начин. Акопродавачът се съгласи, държавата има възможността, през средства от бюджета или частнопридобиване – чрез някоя от енергийните компании, да влезе в подобна сделка. Акодържавата придобие дял от дружеството, този дял трябва да бъде най-малко контролен\".\"Как така, тогава беше целесъобразно, а днес вече не е? Какво се промени? Нещо се случвазад гърба на хората. Или тогава ги излъгахте, за да приспите гнева им от задкулисието?Днешното скриване на Борисов от комисията и изявлението на министъра на финанситедоказват тезата ни, че правителството стои зад нечии неясни интереси, които ще придобиятедна трета от доставките на електрическа енергия. Кой взе решение държавата да неучаства? Правителството или Борисов еднолично?\"- попита лидерът на БСП. Ниноваизтъкна, че правителството не е обсъждало това решение и попита дали патриотите сасъгласни с него. \"Каква е тази метаморфоза- от разваляне на всички концесии до ненамесана държавата в сделка, която засяга националната сигурност и живота на 3 млн. българи.Ясно е, че Борисов си променя позицията по три пъти на ден, но вие къде сте в товаправителство? И още един въпрос - вярно ли е, че ЧЕЗ са внесли искане в КЕВР заувеличаване цената на тока, с колко и откога. Излезте и обяснете на българите- кой си играесъс съдбата им! \"- призова Корнелия Нинова. Тя каза, че БСП продължава да настоявадържавата да защити националната сигурност и интересите на гражданите и да изкупи ЧЕЗБългария.\"С отказа си от ЧЕЗ правителството се отказва да защити националния интерес\"-заключи Нинова.", "date": "2018.04.03", "title": "Нинова:С отказа си от ЧЕЗ правителството се отказва да защити националния интерес"}
