{"url": "http://www.novinite.bg/articles/153748/Otkriha-lekarstva-za-milioni-levove-pri-akciya-za-prane-na-pari", "text": "Проведена е акция за данъчни престъпления и пране на пари, при която са иззети лекарства за милиони левове. Това стана ясно от думите на административния ръководител на специализираната прокуратура Иван Гешев по време на извънреден брифинг в МВР, предава \"Фокус\". \"Производството, което наблюдаваме е образувано месец септември т.г. Данните и сигналът са получени още 6 месеца преди това. В хода на вчерашния ден бяха претърсени над 60 адреса. Предмет са данъчни престъпления и пране на пари. Предмет са лекарства - животоспасяващи, за онкоболни, за деца. В хода на проведените претърсвания бяха иззети лекарства на стойност милиони левове\", уточни той. \"Предстои да бъде уточнено допълнително точният размер. Предстои в близките дни да се уточни веригата от обвиняеми. Очертава се да е доста дълга. Имаме амбиция да стигнем до максимален брой лица\", коментира Гешев. Шефът на ГДБОП Ивайло Спиридонов допълни, че това е поредната реализация, която е изключително успешна. По думите му това не е единствената схема с лекарства, а има още доста такива.", "date": "2017.12.02", "title": "Откриха лекарства за милиони левове при акция за пране на пари"}
{"url": "http://www.novinite.bg/articles/153736/Zadarjaha-danachni-s-podkup-iskali-7-bona-ot-sobstvenik-na-avtoserviz", "text": "Двама служители на териториална дирекция на Националната агенция по приходите в София от т. нар. оперативен контрол са задържани с подкуп. Това съобщи говорителят на главния прокурор Румяна Арнаудова пред Фокус. „Във вчерашния ден под ръководството на Софийска градска прокуратура разследващи полицаи от ГД „Национална полиция“ са извършили процесуално-следствени действия по повод сигнал от собственик на автосервиз в София, че му се иска подкуп от инспектори от НАП, за да не му съставят акт за установяване на административно нарушение. Поискали са първоначално 7000 лв. и са получили във вчерашния ден 2000 лв. Собственикът на автосервиза е подал сигнал в Софийска градска прокуратура и ГД „Национална полиция“ за това, че му се иска подкуп“, заяви Арнаудова.  Тя уточни, че веднага са били поискани специални разузнавателни средства. По думите ѝ парите са били предварително белязани от органите на разследването и същите са открити у едно от двете претърсвани лица. „По разпореждане на Софийска градска прокуратура е запечатано служебното им помещение, което се намира на ул. „Аксаков“ 1. Предстои Софийската градска прокуратура да поиска разрешение от Софийския градски съд за претърсване и на служебното помещение. Двамата данъчни ще бъдат задържани за 72 часа от Софийска градска прокуратура и в понеделник ще се поиска постоянният им арест в Софийския градски съд“, каза още Румяна Арнаудова.", "date": "2017.12.02", "title": "Задържаха данъчни с подкуп, искали 7 бона от собственик на автосервиз"}
{"url": "http://www.novinite.bg/articles/153723/Novi-razkirtiya-okolo-priznaniyata-na-Majkal-Flin", "text": "Зетят на американския президент Доналд Тръмп Джаред Къшнър и бившият съветник Катлийн Макфарланд са били хората от преходния екип на Тръмп, обърнали се към бившия съветник по националната сигурност Майкъл Флин заради контактите му с руски официални лица. Това съобщи телевизионният канал Си Ен Ен, цитиран от Ройтерс. Бившият съветник на американския президент Доналд Тръмп по въпросите на националната сигурност Майкъл Флин се призна за виновен, че е давал лъжливи показания пред ФБР във връзка с разследването на предполагаемата намеса на Русия в президентските избори в Съединените щати през ноември миналата година.След като Тръмп встъпи в длъжност, Макфарланд първо работела в Белия дом, след което станалапосланик на САЩ в Сингапур. Си Ен Ен съобщи също, че тя се е срещала с представители на специален прокурор Робърт Мълър, който разследва контактите между хора от Русия и правителството на Тръмп.Вчера Флин призна, че е поискал от руската страна да забави гласуване в ООН, което било в ущърб на Израел. Според дипломатически източници на Ройтерс обаче не само той е лобирал, но и Къшнър.Лобирането било извършено, преди Тръмп, който беше известен със своята произраелска риторика, да стане президент. Той встъпи в длъжност на 20 януари. Усилията обаче не дали плод, защото в крайна сметка съветът приел резолюция, призоваваща Израел да сложи край на заселническата политика в земите, които палестинците искат за своя независима държава. То завърши с 14 гласа \"за\" и един \"въздържал се\" - на САЩ.Усилията в полза на Израел са кулминацията на неколкодневна необичайна дипломация. На 21 декември изненадващо Египет насрочва за следващия ден гласуване на проекторезолюцията, което подтиква Тръмп и Израел да призоват Вашингтон да наложи вето на текста.Високопоставен израелски източник заяви пред Ройтерс, че израелски официални лица осъществили контакт на \"високо равнище\" с преходния екип на Тръмп с искане за помощ, след като не могли да убедят правителството на Обама да наложи вето.Според огласени вчера съдебни документи представител на преходния екип на Тръмп, според източници това бил Къшнър, на 22 декември казал на Флин да се свърже с хора от чуждестранни правителства, включително Русия, за да ги убеди гласуването да бъде отложено или на текста на резолюцията да бъде наложено вето.Същия ден Флин провел разговор с тогавашния руски посланик в САЩ Сергей Кисляк и после още веднъж на следващия ден, се посочва в документите.Също на 22 декември Тръмп обсъдил резолюцията с египетския президент Абдел Фатах Сиси. Същия ден Кайро отменя гласуването.След като Египет оттегля резолюцията, съвносителите й Нова Зеландия, Малайзия, Венецуела и Сенегал я поставят отново на гласуване на 23 декември.Във Вашингтон Къшнър е в контакт с британския представител Дарък, а Флин разговаря с Кисляк.Дипломатите казаха, че тогавашният руски постоянен представител в ООН Виталий Чуркин изразил недоволство от това как се бързало с внасянето на текста, но не поискал отмяна на гласуването.Флин се опитал да говори и с малайзийския постоянен представител в ООН, но той не му отговорил на обаждането. Опитал да се свърже и с уругвайската мисия, единствено минути преди гласуването успял да разговаря с нейния заместник-ръководител.", "date": "2017.12.02", "title": "Нови разкиртия около признанията на Майкъл Флин"}
{"url": "http://www.novinite.bg/articles/153737/Zadarjaha-advokat-opital-da-vnese-droga-v-zatvora", "text": "Варненски адвокат е бил задържан първоначално за 24 часа, след като внесъл 4,37 грама хероин и 5,03 грама амфетамини във варненския затвор. Наблюдаващ прокурор от Окръжната прокуратура във Варна привлече снощи адвокат  Й. Р. за държане на високорискови наркотични вещества без надлежно разрешение с цел разпространение.Адвокатът опитал да разпространи наркотиците на двама лишени от свобода от варненския затвор.  За престъплението прокуратурата го задържа за срок до 72 часа с оглед довеждането му пред Варненския окръжен съд.В неделя Окръжната прокуратура във Варна ще внесе искане за вземане мярка за неотклонение „Задържане под стража” спрямо адвоката.", "date": "2017.12.02", "title": "Задържаха адвокат, опитал да внесе дрога в затвора"}
{"url": "http://www.novinite.bg/articles/153724/Balgari-sa-izmachvani-vav-vietnamski-zatvor", "text": "Те са майки на момчета, които са зад решетките. Не къде да е, а в затвор във Виетнам. Синовете им излежават присъди за източване на банкови карти. Семействата им твърдят, че са измъчвани, бити и  болни, оставени без лекарска помощ, че институциите нехаят. И  молят същите тези институции да ги чуят.Надя е майка на Юлиян, който излежава 7-годишна присъда във Виетнам. Източвал сметки и клонирал банкови карти.Вяра споделя същата съдба. Синът й Колин е осъден на 5 години за съучастничество.През 2014 г. Юлиян е без пари и без работа. Майка му се разболява и това го принуждава да замине за Виетнам. Не казва на никого. Обещават му бързи и лесни пари.През 2016 г. Колин отива на екскурзия във Виетнам. Обещават му работа като шофьор на негов приятел. Но така и не се връща. Близките му разбират от медиите, че Колин е арестуван.През 2017 г. българите-затворници се разболяват. Семействата им твърдят, че никой не ги лекува. Преди броени дни сестрата на Колин и майката на Юлиян се връщат от Виетнам. Разказват, че момчетата са мъчени, бити и болни.Близките на затворниците обвиняват институциите, че са глухи за молбите им.За NOVA от Външно министерство обясниха, че български дипломат в град Хошимин регулярно посещава българите в затвора. За последно това се е случило на 17 ноември. Задействана е и процедура по трансфер за доизлежаване на присъдите в България. Отказаха да ни кажа какво е здравословното им състояние, защото информацията представлява лични данни.", "date": "2017.12.02", "title": "Българи са измъчвани във виетнамски затвор"}
{"url": "http://www.novinite.bg/articles/153733/Pralyak-se-e-samoubil-s-ciankalij", "text": "Осъденият за военни престъпления Слободан Праляк е погълнал цианкалий, обяви холандската прокуратура.Осъденият за военни престъпления водач на босненските хървати по време на войната в Югославия се самоуби в съдебната зала в Хага, след като присъдата му от 20 години беше потвърдена.Прокуратурата разпространи изявление, че цианкалия е причинил сърдечна недостатъчност, която е най-вероятната причина за смъртта.Тялото на Праляк ще остане за изследвания в Хага до пълно изясняване на случая.", "date": "2017.12.02", "title": "Праляк се е самоубил с цианкалий"}
{"url": "http://www.novinite.bg/articles/153722/Osadiha-na-zatvor-mnima-jertva-na-atentatite-v-Parij", "text": "Мъж, който се опитал да мине за жертва на кървавия атентат в концертната зала \"Батаклан\" в Париж през 2015 г., без да е бил там по време на нападението, беше осъден вчера на 6 месеца строг затвор, съобщи Франс прес.Седрик Ре на 29 години беше осъден от съдебен състав във Версай на две години затвор, от които 18 месеца условно, заради опит за измама с цел да се облагодетелства от помощта, отпусната от държавата на жертвите.Според неговата версия той пийвал с двама приятели, когато видял да пристигат нападателите. Те стреляли по него, но улучили \"бременна жена\". След нападението, при което бяха убити 90 души, Ре поискал компенсация от държавния фонд за жертвите на тероризма, но молбата му не била удовлетворена поради липса на достатъчно доказателства. Година по-късно следователи се поинтересували от неговия случай, защото той не подал жалба и защото същата вечер никаква бременна жена не била изгубила живота си. Впоследствие било установено, че той е бил на трийсетина километра от \"Батаклан\" в момента на нападението.", "date": "2017.12.02", "title": "Осъдиха на затвор мнима жертва на атентатите в Париж"}
{"url": "http://www.novinite.bg/articles/153741/Izdirvat-predizvikaliya-bombena-panika-na-Koledniya-bazar-v-Germaniya", "text": "Германската полиция издирва подателя на пакет, в който първоначално се смяташе, че има взривно устройство, открит близо до Коледния базар в германския град Потсдам, почти година след терористичната атака на подобен базар в Берлин, съобщава \"Франс прес\".Устройството беше открито вчера в аптека, намираща се точно до Коледния базар в центъра на Потсдам, живописен град, намиращ се близо до германската столица.\"Провеждаме интензивни разследвания във всички посоки\", изтъкнаха от местната полиция.Аптекар е подал сигнал за тревога, след като намерил кутия с жици в пакета.След първоначалните съобщения, че това е взривно устройство, местните власти уточниха, че цилиндричната кутия е пълна с пирони и прах, батерии и жици - както и мощни фойерверки от тип, който е забранен в Германия, - но е нямало признаци в кутията да е имало детонатор.Засега не е ясно дали Коледният базар е бил целта, или само аптеката.\"И двете опции са възможни\", посочи вътрешният министър на провинция Бранденбург.Базарът беше само частично евакуиран вчера и днес ще бъде отворен отново с по-засилено полицейско присъствие.Германия е под засилена тревога за възможни джихадистки атаки след кървавото нападение през миналия декември на Коледен базар в Берлин.Терористът, потърсилият убежище в Германия тунизиец Анис Амри, отвлече ТИР и уби полския му шофьор, преди да прегази още 11 души и да рани още десетки, забивайки тежката машина в базара.Четири дни по-късно, докато бягаше от властите, Амри беше застрелян от италианската полиция в Милано.ДАЕШ (\"Ислямска държава\") пое отговорност за нападението, както и за няколко други на територията на Германия през последните две години.", "date": "2017.12.02", "title": "Издирват предизвикалия бомбена паника на Коледния базар в Германия"}
{"url": "http://www.novinite.bg/articles/153745/Evakuaciya-v-Albaniya-zaradi-navodneniyata", "text": "\r\nАлбанските власти съобщиха днес, че заради непрекъснатите  има  в , поради което жителите са били , съобщи Танюг.\r\nНай-малко един човек загуби живота си заради обилните  през последните три дни, а премиерът  заяви, че са мобилизирани над 6 400 спасители, войници и полицаи, и те се справят с много критичната ситуация.\r\nМинистерството на отбраната на  съобщи, че над 100 семейства в близост до река Вьоса, на 120 км югоизточно от Тирана, са били  тази нощ. Според официални данни са наводнени 3 334 къщи и около 3016 хектара обработваема земя, а 23 000 души са останали без ток до петък вечерта.\r\n  ", "date": "2017.12.02", "title": "Евакуация в Албания заради наводненията"}
{"url": "http://www.novinite.bg/articles/153728/Izraelskite-raketi-udariha-voenna-poziciya-blizo-do-Damask", "text": "Израелските ракети са ударили военна позиция близо до Дамаск тази нощ, а системата за въздушна отбрана на Сирия се е задействала и осуетила, съобщава Сирийската държавна телевизия, цитирана от \"Ройтерс\".\"Очевидното нападение\" доведе до материални загуби в местност в околностите на столицата. Израелска военна говорителка отказа да коментира по-ранни съобщения за такава атака.Припомняме, в средата на октомври, ирански военен шеф обсъди начините за задълбочаване на сътрудничеството със сирийските въоръжени сили повреме на визита в Дамаск, съобщава Ройтерс, позовавайки се на сирийската държавна медия.Генерал Мохамед Бакери обеща да се борят срещу Израел и сунитските екстремисти. \"Ние сме в Дамаск, за да отстояваме, да координираме и да си сътрудничим срещу нашите общи врагове - ционистите и терористите\", каза генералът, имайки предвид Израел и шиитските екстремисти.Очертахме основните линии на това сътрудничество, поясни той.", "date": "2017.12.02", "title": "Израелските ракети удариха военна позиция близо до Дамаск"}
{"url": "http://www.novinite.bg/articles/153726/15-signala-za-zaviryavaniya-i-zapusheni-shahti-v-Sofiya-prez-tazi-nosht", "text": "През изминалата нощ в София са получени 15 сигнала за завирявания,запушени шахти, наводнени мазета и дворове, предаде bTV.Сигналите са предимно от западни и югозападни части на столицата - \"Витоша\", \"Връбница\", \"Подуяне\", \"Люлин\", \"Красно село\", \"Овча купел\", съобщават от пресцентъра на Столичната община.Екипи на дирекция \"Аварийна помощ и превенция\" се отзовават на сигналите, извършват обходи, непрекъснато са на терен.Отстранени са паднали в речните корита клони на дървета.Нивата на всички реки на територията на Столичната община са повишенипоради интензивните валежи и топенето на снега от високите планински части. Осигурено е 24-часово наблюдение на реките, критичните речни участъци и общинските язовири.Заедно с екипите на \"Аварийна помощ и превенция\" работят и 9 доброволциот Доброволното формирование на Столичната община. Те осигуриха 350 чувала с пясък, необходими за изграждането на защитните диги покрай речните корита.Изградени са диги на четирите оттока към Южната дъга на Околовръстния път, както и диги по река Стубела, местност Смърдана, с цел предотвратяване на разлив.Продължава и контролираното изпускане на водите на язовир \"Суходол\"-2.В Мало Бучино тази сутрин не вали и обстановката е по-спокойна. Вчера обаче реката заля няколко къщи и се наложи да бъде евакуиран един човек. След намесата на службите ситуацията е овладяна. Реката не е стигнала до нови къщи.Столичният градски транспорт се движи навсякъде по обичайните си маршрути.По данни на БАН, количествата на падналите валежи в София са между 40 и 80 литра на кв. метър, като най-много са в района на \"Княжево\" - 80 литра на кв. метър.За днес, 2 декември, в София е обявен жълт код - в часовете преди обяд валежите ще продължат със сумарно количество между 20 и 30 литра на кв. метър.През изминалата нощ в София са получени 15 сигнала за завирявания,запушени шахти, наводнени мазета и дворове, предаде bTV.Сигналите са предимно от западни и югозападни части на столицата - \"Витоша\", \"Връбница\", \"Подуяне\", \"Люлин\", \"Красно село\", \"Овча купел\", съобщават от пресцентъра на Столичната община.Екипи на дирекция \"Аварийна помощ и превенция\" се отзовават на сигналите, извършват обходи, непрекъснато са на терен.Отстранени са паднали в речните корита клони на дървета.Нивата на всички реки на територията на Столичната община са повишенипоради интензивните валежи и топенето на снега от високите планински части. Осигурено е 24-часово наблюдение на реките, критичните речни участъци и общинските язовири.Заедно с екипите на \"Аварийна помощ и превенция\" работят и 9 доброволциот Доброволното формирование на Столичната община. Те осигуриха 350 чувала с пясък, необходими за изграждането на защитните диги покрай речните корита.Изградени са диги на четирите оттока към Южната дъга на Околовръстния път, както и диги по река Стубела, местност Смърдана, с цел предотвратяване на разлив.Продължава и контролираното изпускане на водите на язовир \"Суходол\"-2.В Мало Бучино тази сутрин не вали и обстановката е по-спокойна. Вчера обаче реката заля няколко къщи и се наложи да бъде евакуиран един човек. След намесата на службите ситуацията е овладяна. Реката не е стигнала до нови къщи.Столичният градски транспорт се движи навсякъде по обичайните си маршрути.По данни на БАН, количествата на падналите валежи в София са между 40 и 80 литра на кв. метър, като най-много са в района на \"Княжево\" - 80 литра на кв. метър.За днес, 2 декември, в София е обявен жълт код - в часовете преди обяд валежите ще продължат със сумарно количество между 20 и 30 литра на кв. метър.", "date": "2017.12.02", "title": "15 сигнала за завирявания и запушени шахти в София през тази нощ"}
{"url": "http://www.novinite.bg/articles/153739/Pokachvat-se-nivata-na-vsichki-reki-na-teritoriyata-na-oblast-Vraca", "text": "Във връзка с падналите проливни валежи, през изминалото денонощие се наблюдава покачване на нивата на всички реки на територията на област Враца.Покачено е нивото на р. Искър, като към 13.00 ч. днес при с. Ребърково в община Мездра се наблюдава лек спад. Няма засегнати жилищни територии и инфраструктура, незначителен разлив се наблюдава върху пасища и мери.Към момента няма опасност за населението и реални предпоставки за разливи по поречието на р. Искър в границите на област Враца. Мостовете при с. Струпец и с. Радовене в община Роман имат необходимата проводимост за оттичане на водните маси.Река \"Огоста\" при с. Хайредин е достигнала най-високото си ниво, като на места има залети земеделски площи. Река \"Скът\" нормално оттича водните маси. По нейното поречие няма критични нива.Река \"Ботуня\" е излязла от коритото си в извънурбанизираната територия на град Криводол, като е заляла пасища и мери. Язовирите на територията на област Враца са под наблюдение, като няма критични нива в следствие на превантивно осигурения свободен обем.Временно е ограничено движението на път Горно Пещене - Враца. Движението се е осъществявало в една лента заради наводнен участък. Поради паднала скална маса е наложено ограничаване на движението на път Срупец - Синьо Бърдо. Районът е обезопасен, като община Роман предприема мерки по разчистване на скалната маса.Заместник областният управител Мирослав Комитски, заедно със старши комисар Цветелин Стоянов - директор на Областна дирекция на МВР - Враца и комисар Николай Димитров, директор на ПБЗНП - Враца правят оглед на поречието на р. Искър в границите на област Враца.Във връзка с метеорологичната обстановка и очакваните валежи от дъжд, продължава 24 - часовият контрол и наблюдението на язовирите и реките на територията на област Враца от страна на оперативното звено на Басейнова дирекция \"Дунавски район\" - Плевен.", "date": "2017.12.02", "title": "Покачват се нивата на всички реки на територията на област Враца"}
{"url": "http://www.novinite.bg/articles/153735/Amerikanskiyat-senat-prie-danachnata-tesla-sreshtu-bednite-i-malkiya-biznes", "text": "Американските сенатори приеха опроект за намаляване на данъците, проправяйки пътя за първата голяма законодателна победа на Доналд Тръмп, Окончателният опроект е приет след поредица от изменения и поправки в серия от сесии. Планът предвижда рязко намаляване на корпоративния данък, но комисията на Сената е на мнение, че ще добави 1 млрд. долара към бюджетния дефицит. Президентът Тръмп иска мерките, които са най-големите данъчни промени от 80-те години на миналия век, да влязат в сила до края на годината.Сега Сенатът трябва да обедини законодателството с това, което миналия месец е прие Камарата на представителите. След това съгласуваният опроект ще бъде изпратен на президента за подпис, за да се превърне в закон.Демократите се оплакаха, че опроектът би бил от полза само за богатия и голям бизнес, както и за добавяне към дефицита на САЩ. Те обаче не успяха да съберат достатъчно гласове, за да го спрат. ", "date": "2017.12.02", "title": "Американският сенат прие данъчната тесла срещу бедните и малкия бизнес"}
{"url": "http://www.novinite.bg/articles/153740/Otmenyat-poleti-v-Bali-poradi-prognoza-za-vulkanichna-pepel", "text": "Авиокомпании отменят полети, заминаващи от индонезийския остров Бали заради прогнози за влошаване на условията за летене поради опасност от вулканична пепел от изригващия вулкан \"Агунг\", съобщава \"Ройтерс\".Говорител на летище в Бали заяви, че летището все още работи нормално, но авиокомпании като Jetstar и Virgin Australia са избрали да отменят полети.\"Очаква се над летището в Бали да бъде ясно през целия ден, но прогнозата за тази вечер се е влошила, така че няколко полета са отменени\", съобщава австралийската авиокомпания Jetstar в своя Туитър.Изригващият вулкан затвори летището през по-голяма част от седмицата, като засегна хиляди посетители от Австралия, Китай и други страни, преди вятърът да се промени и полетите да бъдат възобновени.Двадесет полета бяха анулирани в петък вечер поради притеснения от пепелта. Някои авиокомпании, включително AirAsia Bhd от Малайзия, заявиха, че ще работят от Бали само през деня, тъй като пепелта може да наруши видимостта през нощта, а вятърът и условия в района са непредсказуеми.Авиокомпаниите избягват да летят през вулканична пепел, тъй като могат да повредят двигателите на самолети, да запушат охлаждащите системи, да възпрепятстват видимостта на пилота и дори да причинят отказ на двигателя.Има опасения и за променящите се метеорологични условия с тропически циклон на юг от остров Ява, който влияе върху атмосферните условия и вятъра в района, включително за Бали, предупреждава индонезийската метеорологична, климатологична и геофизическа агенция.", "date": "2017.12.02", "title": "Отменят полети в Бали поради прогноза за вулканична пепел"}
{"url": "http://www.novinite.bg/articles/153729/Bul-Car-Boris-Treti-se-prevarna-v-reka", "text": "Столичният булевард \"Цар Борис Трети\" се превърна в река след обилните дъждове в столицата.Едно от платната на пътната артерия е останало под вода - в участъка между Горнобански път и кв. Павлово. Колите трудно остават в една лента и преминават с повишено внимание.Дъждът вчера причини критични ситуации в столицата. През нощта са отработени 15 сигнала за завирявания, запушени шахти, наводнени мазета и дворове предимно в кварталите „Витоша”, „Връбница”, „Подуяне”, „Люлин”, „Красно село”, „Овча купел\".Кметът на София Йорданка Фандъкова обаче увери, че в момента е осигурено 24-часово наблюдение на критични речни участъци и общински язовири. Нивата на всички реки на територията на общината са повишени.Дъждовете продължават и днес. Оранжев код за опасно време е обявен за районите на Благоевград, Кърджали, Пазарджик и Смолян. Предупреждение за опасно силни валежи и жълт код има за Кюстендил, София и областта, Враца, Монтана, Ловеч, Габрово, Пловдив, Хасково, Ямбол, Бургас, Добрич и Варна.", "date": "2017.12.02", "title": "Бул. 'Цар Борис Трети' се превърна в река"}
{"url": "http://www.novinite.bg/articles/153725/Zatvoriha-ednoto-platno-na-patya-za-Kalotina", "text": "Едното платно на пътя за Калотина е затворено, защото пътят е залят от вода.Движението се извършва само в едната лента и става изключително бавно.Екипи на Гражданска защита са на мястото и са в готовност да затворят и двете ленти, ако се наложи.", "date": "2017.12.02", "title": "Затвориха едното платно на пътя за Калотина"}
{"url": "http://www.novinite.bg/articles/153721/Preduprejdavat-za-obilni-dajdove-eto-kade-shte-vali-naj-mnogo", "text": "Значителни валежи ще има преди обяд в Западна България и Родопите, а през деня в Централна България и североизточните райони. Оранжев код за валежи от дъжд е обявен за четири области в страната за събота, сочи справка в сайта на Националния институт по метеорология и хидрология към БАН. Предупреждението е в сила за областите Благоевградска, Пазарджишка, Смолянска и Кърджалийска. В тези райони се очакват значителни валежи, като сумарните количества за денонощието ще достигнат между 35 и 65 л/кв.м, в отделни райони и повече.Жълт код за дъжд е в сила за 10 области на страната. Предупреждението важи за Монтана, Враца, Габрово, Ловеч, София град, София област, Перник, Кюстендил, Пловдив, Хасково. Сумарно за денонощието се очакват количества на валежи между 20 и 30 л/кв.м, в отделни райони и повече. В 5 области пък е обявен жълт код за силен вятър. Предупреждението е в сила за Добрич, Варна, Бургас, Ямбол и Хасково.След обяд в западните райони валежите временно ще спрат. Температурите в по-голямата част от страната ще са без съществен дневен ход - между 5° и 10°. По-високи ще са в Източна България, където ще продължи да духа умерен и силен южен вятър и максималните там ще са между 12° и 15°. Атмосферното налягане ще бъде по-ниско от средното за месец декември. В планините няма да е подходящо за туризъм. Ще бъде облачно, на много места със значителни валежи от дъжд, над 1800 метра - от сняг. Ще духа бурен, по високите и открити части ураганен юг-югозападен вятър. Максималната температура на 1200 метра ще е около 6°, на 2000 метра - около 1°.По Черноморието ще е предимно облачно със слаби превалявания от дъжд. Ще духа умерен до силен южен вятър, който привечер ще отслабва. Максималните температури ще са 14° - 17°. Температурата на морската вода е 12°-13°. Вълнението на морето ще бъде е 3-4 бала.", "date": "2017.12.02", "title": "Предупреждават за обилни дъждове, ето къде ще вали най-много"}
{"url": "http://www.novinite.bg/articles/153742/Radev-Nyama-opasnost-za-naselenieto-sled-dajdovete-obstanovkata-v-stranata-e-spokojna", "text": "Няма опасност за населението след обилните дъждове, обстановката в страната е спокойна, заяви министърът на вътрешните работи Валентин Радев пред журналисти след края на работното съвещание в МС, свикано от премиера Бойко Борисов. В него участваха министърът на здравеопазването Кирил Ананиев, министърът на вътрешните работи Валентин Радев, министърът на финансите Владислав Горанов и представители на службите за сигурност.Обсъдени са били въпроси, свързани с обстановката в страната след валежите.„Няма опасност за населението. Всичко е под контрол и това е благодарение на превантивната дейност, която прави правителството при особени случаи. Спокойно е вече и в София, и в Южна България, в Югозападна България, където се изляха най-много дъждове. Всъщност най-много бяха в София\", обобщи министърът. Няма проблеми по пътищата, с електроснабдяването, каза Радев. До неделя сутринта се очаква да бъдат решени проблемите и с оттоците на водите в столицата.Правителството не се отказва да дисциплинира системата на здравеопазването, коментира още вътрешният министър и информира, че в МВР по-късно в събота ще бъдат съобщени подробности за съвместна операция на ГДБОП и Специализираната прокуратура във връзка със злоупотреба с лекарствени средства.Финансовият министър Владислав Горанов каза, че е информирал премиера за повишения кредитен рейтинг на страната.", "date": "2017.12.02", "title": "Радев: Няма опасност за населението след дъждовете, обстановката в страната е спокойна"}
{"url": "http://www.novinite.bg/articles/153744/Policiyata-izdirva-28-godishna-jena", "text": "Полицията издирва 28-годишната Кристина Стефанова Попска.Младата жена е висока около 168 см, с дълга кестенява коса и зелени очи. В неизвестност е от 27 ноември вечерта.Била е облечена със сиво палто, рокля в черно и жълто, обута с боти.За нея се знае, че на другия ден, 28 ноември, около 7 ч. сутринта, е била забелязана да се качва в автобус от градския транспорт в района на ж.п. гарата в Пловдив, съобщиха от МВР.Хората, които имат повече информация за издирваната, могат да подават сигнали на тел. 112 или в най-близкото поделение на МВР.", "date": "2017.12.02", "title": "Полицията издирва 28-годишна жена"}
{"url": "http://www.novinite.bg/articles/153732/Fandakova-Uslojnena-e-obstanovkata-na-teritoriyata-na-Sofiya-zaradi-dajdovete", "text": "Обстановката на територията на Столична община е усложнена на много места в много от районите. Това каза кметът на София Йорданка Фандъкова, която провери обстановката при изградената дига на река Стубела в местност \"Смърдана\".„През цялата нощ работиха екипи, както на Столична община, така и на пожарната. На един от рисковите участъци сме, тъй като през нощта се вдигна чувствително нивото на яз. „Суходол“. Снощи започна да прелива „Суходол“ 1, „Суходол“ 2 се вдигна чувствително. Затова предприехме всички възможни действия по течението на реката, в рисковите участъци, да можем превантивно да се подготвим евентуално за вдигане на нивото на тази река. Тук бяха подредени чували, очакваме да дойдат още, защото все пак дъждът не спира“, обясни Фандъкова и уточни, че очаква дъждът да спре, но въпреки това притокът към язовира продължава и ще продължи дълго време.Повишени са нивата на всички реки на територията на общината, каза още Фандъкова. „Имаме още няколко сигнала, върху които работим в момента. Един от тях е на „Калотинско шосе“ в район „Връбница“. Там кметът е на място. Има заливане на пътя, въпреки че той не е затворен. Има едно платно, през което се преминава. Полицията помага. Шофьорите да преминават с по-ниска скорост. Има няколко сигнала за наводнени мазета.Звеното за аварийно-спасителна дейност работи по отстраняване на тези сигнали. Кметовете по райони са на местата си и непрекъснато правим координация. Ще продължим и в днешния ден. Следим всички реки“, коментира Фандъкова.По думите ѝ нивата им са повишени на територията на цялата община. „В момента има разлив в район „Нови Искър“. Там кметът е на място в Курило. Предприемат се с екипи на пожарната мерки за прибирането на реката в коритото. Там няма опасност за хора, тъй като се разлива в полето. Въпреки всичко се предприемат всички действия за превенция в тази усложнена обстановка“, увери столичният кмет. ", "date": "2017.12.02", "title": "Фандъкова: Усложнена е обстановката на територията на София заради дъждовете"}
{"url": "http://www.novinite.bg/articles/153747/Jena-zagina-v-tejka-katastrofa-kraj-Varna", "text": "67-годишна жена е загинала на място в тежка катастрофа в района на село Калиманци. Инцидентът около 10:00 ч. тази сутрин.75-годишният водач на лека кола „Фолксваген” - Д.Д. от с. Калиманци, при излизане от десен завой загубил контрол над автомобила и той навлязъл вдясно в банкета. След това колата рязко свила вляво и блъснала странично лек автомобил „Пежо”.На място е загинала пътничка от първия автомобил. Шофьорът „Фолксвагена” е настанен за наблюдение в МБАЛ „Св. Анна” с комоцио. За лечение е настанена и 50-годишна жена от втория автомобил, която е получила фрактура на ребрата.Работата по изясняване на детайлите и обстоятелствата около случая продължава. По случая е образувано досъдебно производство.", "date": "2017.12.02", "title": "Жена загина в тежка катастрофа край Варна"}
{"url": "http://www.novinite.bg/articles/153727/Ninova-bori-s-evrokomisar-regionalnite-neravenstva-v-ES", "text": "В рамките на Съвета на П, който се провежда в Лисабон, председателят на БСП Корнелия Нинова се срещна с Корина Крецу, комисар по регионална политика. Двете обсъдиха предстоящото българско председателство на Съвета на ЕС и приетата от Конгреса на БСП визия за бъдещето на ЕС.Сред основните приоритети в нея е запазването на Кохезионната политика след 2020 като инструмент за намаляване на икономическите, социалните и регионалните неравенства между държавите - членки на ЕС.Корнелия Нинова информира комисаря по регионална политика за водещата роля на БСП при изработването и приемането на позицията на Народното събрание по приоритетите, залегнали в Националната програма на българското председателство.", "date": "2017.12.02", "title": "Нинова бори с еврокомисар регионалните неравенства в ЕС"}
{"url": "http://www.novinite.bg/articles/153738/Izvanredna-sreshta-pri-premiera-Bojko-Borisov-zaradi-zloupotrebi-v-bolnicite", "text": "\r\nПремиерът  свика извънредна  с финансовия министър  и здравния министър  заради  в болниците. Срещата се провежда в  и на нея присъстват и шефове на служби.\r\nНяма опасност за населението след обилните дъждове, заяви министърът на вътрешните работи Валентин Радев пред журналисти след края на работното съвещание в МС, свикано от премиера Бойко Борисов. Обсъдени са били въпроси, свързани със здравеопазването и с обстановката в страната след валежите. Няма проблеми по пътищата, с електроснабдяването, каза Радев. До утре сутринта се очаква да бъдат решени проблемите и с оттоците на водите в столицата.\r\n\r\n", "date": "2017.12.02", "title": "Извънредна среща при премиера Бойко Борисов заради злоупотреби в болниците"}
{"url": "http://www.novinite.bg/articles/153743/Zamestnik-vanshniyat-ministar-zamina-na-parvoto-bezvizovo-poseshtenie-v-Kanada", "text": "\r\nПадането на визите за  е огромно дипломатическо постижение на  , каза заместник външния министър Георг Георгиев. Той замина на първото  в задокеанската държава.\r\nПадането на визите ще е голям принос към икономиката и туризма, смята Георгиев. В  българският заместник външен министър ще се срещне с колегата си и със заместник министъра на гражданството и емиграцията, както и с българската общност там. В бъдеще ще се мисли и за директни полети до , допълни още Георгиев.\r\n\r\n\r\n", "date": "2017.12.02", "title": "Заместник-външният министър замина на първото безвизово посещение в Канада"}
{"url": "http://www.novinite.bg/articles/153731/Zaradi-razliv-e-zatrudneno-dvijenieto-po-stolichniya-bul-Evropa", "text": "Заради разлив е затруднено движението по столичния бул. \"Европа\". Стеснено за движение е пътното платно, съобщава 24 часа. Екипи на дирекция \"Аварийна помощ и превенция\" са на място за отводняване.Поради обилните валежи, стичане на води от прилежащите територии на част от пътното платно се образува разлив. Движението е затруднено в участъка на бул.\"Европа\" между магазин \"Айко\" и разклона за Банкя. Шофьорите да карат с намалена скорост. На място има екип на полицията.През изминалата нощ в София са получени 15 сигнала за завирявания,запушени шахти, наводнени мазета и дворове. Сигналите са предимно от западни и югозападни части на столицата - \"Витоша\", \"Връбница\", \"Подуяне\", \"Люлин\", \"Красно село\", \"Овча купел\", съобщават от пресцентъра на Столичната община.Екипи на дирекция \"Аварийна помощ и превенция\" се отзовават на сигналите, извършват обходи, непрекъснато са на терен. ", "date": "2017.12.02", "title": "Заради разлив е затруднено движението по столичния бул. \"Европа\""}
{"url": "http://www.novinite.bg/articles/153730/Pusnaha-sajta-na-evropredsedatelstvoto", "text": "Сайтът на Българското председателство на Съвета на ЕС 2018 вече е онлайн на адрес .Тъй като кирилицата е третата официална азбука в Европейския съюз, порталът на председателството е и на адрес ес2018бг.бг, запазен съвместно с Министерството на транспорта, информационните технологии и съобщенията.Страницата е на четири езика – български, английски, френски и немски, и е съобразена с нуждите на хората с увреждания.Порталът е изграден от „Информационно обслужване“ АД е и по изискванията на Генералния секретариат на Съвета на ЕС. Цената на проекта е 69 900 лв. без ДДС.Това е подготвителната версия на сайта. Той ще стане официална страница на председателството от 1 януари 2018 година, когато България поема поста от Естония. Порталът ще бъде основният източник на информация, свързана с Председателството, предназначена за журналисти, широката общественост, както и за практикуващи специалисти и експерти. Специално място на него е отделено за събитията от календара на Председателството. Страницата ще осъществява и връзката с акредитационната система, през която ще се регистрират делегатите и журналистите за събитията от високо ниво.Сайтът ще дава възможност да се гледат пряко или на запис откритите  чрез лайвстрийминг. Достъпът до него ще бъде свободен, както и до всички публикувани статии, документи, прессъобщения, снимки и видеа. Към портала е разработено и мобилно приложение.Сайтът на Министерството за Българското председателство на Съвета на ЕС 2018 вече е на адрес .", "date": "2017.12.02", "title": "Пуснаха сайта на европредседателството"}
{"url": "http://www.novinite.bg/articles/153746/Bunt-v-DPS-hvarchat-ostavki-v-Severoiztochna-Balgariya", "text": "Общинският председател на Движението за права и свободи (ДПС) в Каспичан Таня Христова е подала заявление до Областния съвет за напускане на поста, съобщава БНР.Същото са сторили и местните председатели в селата Златна нива, Марково и др.Мотивите за напускане на Таня Христова са несъгласие с ръководството на централно равнище, както и здравословни причини. \"Окончателно заявявам, че към друга партия няма да премина да работя\", увери Христова.Общинските структури на ДПС в Хитрино също са подали оставки", "date": "2017.12.02", "title": "Бунт в ДПС, хвърчат оставки в Североизточна България"}
{"url": "http://www.novinite.bg/articles/153734/Evakuirani-hora-i-jivotni-v-nyakolko-radomirski-sela-zaradi-navodneni-dvorove", "text": "\r\nНа територията на община  са засегнати селата , ,  и Извор. Евакуирани са 4 семейства и 30 селскостопански животни. Наводнени са дворовете и мазетата, като на места в по-ниските райони при къщите водата достига до 1 метър от нивото на дворното пространство. На място е кметът на общината и на екипите по отводняване.\r\nОсновният водизточник на Перник яз. „Студена“ е със свободен обем 13 736 000 л. на куб. м, наличният обем в язовира е 11 464 000 л на куб.м. Средният приток за последните 24 часа е 10 842 л/с. Средната стойност на падналите валежи на територията на язовир „Студена“ е 60 л в секунда. Това съобщиха от пресцентъра на Областната администрация – Перник след обилните валежи през изминалото денонощие. По подадени данни от областния и общинските дежурни по сигурност, има регистрирани сигнали за извънредни ситуации на територията на общините Перник и Радомир. Останалите общини са подали категорична информация, че няма излизане на вода от речните корита.Областният управител Ирена Соколова е в постоянна връзка с Националния щаб и главен комисар Николай Николов и също наблюдават ситуацията в Радомир. В община Перник има подадени сигнали за завиряване и невъзможност за оттичане на водата на ул. „Рашо Димитров“. Екип на РД ПБЗН ще отводни района, след което ще бъдат почистени шахтите, за да се осигури нормалното им функциониране.Областният управител предупреждава шофьорите на моторни превозни средства, движещи се на скоростната магистрала в района около Централната автогара на гр. Перник, да се движат с повишено внимание и ниска скорост. Причината за това е завиряване от стичащите се води на ул. „Софийско шосе“. В района на кв. „Бела вода“ има регистрирано излизане на р. Струма от речното, корито поради което са заляти земеделски земи. На място веднага е изпратена техника, която да осигури дренирането на терена. На територията на общината няма данни за пострадали хора.", "date": "2017.12.02", "title": "Евакуирани хора и животни в няколко радомирски села заради наводнени дворове"}
