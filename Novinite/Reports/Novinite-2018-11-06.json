{"url": "https://www.novinite.bg/articles/166940/Novi-6500-mesta-za-parkirane-v-novorazshirenata-Zelena-zona", "text": "С нови 6500 места за паркиране в новоразширената Зелена зона разполагат вече жителите на четири столични квартала. От 1 ноември 2018 г. влязоха в действие новите разширения на \"Зелена\" зона в , ,  и . Зоните бяха обособени с решение на Столичния общински съвет, по предложение на районните кметове, след проведени обществени обсъждания. Жителите на районите изпитваха затруднения в придвижването си от безразборно спрелите в тесните улички коли.Ето какъв ефект се постигна:вече има ред в паркирането, улиците са освободени от безразборно спрени автомобили и има достатъчно свободни места за желаещите да паркират. Снимките са от кварталите \"\", \"\", \"\" и \"\".", "date": "2018.11.06", "title": "Нови 6500 места за паркиране в новоразширената Зелена зона"}
{"url": "https://www.novinite.bg/articles/166915/Lilyana-Pavlova-Harvatiya-shte-e-domakin-na-sledvashta-sreshta-ES-Zapadni-Balkani", "text": "Министър Лиляна Павлова: Хърватия ще е домакин на следваща среща ЕС - Западни БалканиНяма универсална рецепта за успешно председателство, важно е да се поставят амбициозни, но и постижими целиБъдете смели и не бягайте от трудни и неудобни теми, залагайте си амбициозни, но постижими цели. Този съвет даде на хърватските си колеги министърът за Българското председателство на Съвета на ЕС Лиляна Павлова. По покана на хърватската страна днес тя е на посещение в Загреб, за да представя натрупания опит и основните поуки от Българското председателство на Съвета на ЕС. Хърватия ще поеме щафетата като ротационен председател на 1 януари 2020 г.Министър Павлова и експерти от Министерство за Българското председателство, Министерство на външните работи и администрацията на Министерски съвет представиха решенията, научените уроци и грешките при подготовката и провеждането на Българското председателство, свързани както с политическите въпроси, отнасящи се до приоритетите и изпълнението на програмата, така и с административнатар логистична организация и комуникацията.В рамките на работното посещение министър Павлова се срещна със заместник министър-председателя и министър по външни работи и европейски въпроси  Пейчинович-Бурич и държавния секретар по европейски въпроси  Метелко-Згомбич. Тя разговаря с екипа на хърватското министерство на външните работи, които подготвят предстоящото председателство. Делегациятаучаства и в конференция, посветена на опита на Българското председателство, която се организира съвместно от българското посолство в гр. Загреб и местното представителство на Европейския парламент.Няма универсална рецепта за провеждането на успешно председателство, тъй като върху подготовката и протичането му влияят редица фактори от геополитически, регионален и национални характер, сподели по време на посещението министър Павлова и допълни: Това, по което си приличат българското и хърватското председателства, е, че и двете са през първата половина на годината, когато работата е по-интензивна, както и че двете страни поемат тази роля за първи път. Една от разликите е, че Българското председателство работи с европейските институции в края на техния мандат, докато хърватското председателство ще е първото, което ще работи с новосформираната Европейска комисия.Тя подчерта колко важно за ротационния председател е доброто сътрудничество с Европейския парламент, Европейската комисия и Съвета. Изборът на председателство, базирано в Брюксел също се оказа ключово за България, тъй като даде възможност за по-голяма ефективност и гъвкавост, както и за по-пълноценно използване на ресурсите в Брюксел и София, каза Лиляна Павлова. Също така положително се е отразило и използването на вече създадения механизъм за координация по европейските въпроси, който беше надграден и адаптиран за нуждите на председателството.Още по време на Българското председателство на Съвета на ЕС Хърватия заяви, че ще припознае приоритета ни за европейска перспектива за страните от Западните Балкани и по време на тяхното председателство ще бъде проведена следващата среща на върха във формат ЕС-Западни Балкани.", "date": "2018.11.06", "title": "Лиляна Павлова: Хърватия ще е домакин на следваща среща ЕС - Западни Балкани"}
{"url": "https://www.novinite.bg/articles/166916/Ministar-Angelkova-se-sreshtna-v-London-s-Mehmet-Ersoj", "text": "Министърът на туризма Николина Ангелкова се срещна в Лондон с Мехмет Ерсой, министър на културата и туризма на Република Турция. Те обсъдиха перспективите пред туристическия бранш по време на най-голямото международно туристическо изложение за професионалисти World Travel Market (WTM). Турция попада в топ 5 на пазарите за входящ туризъм за България, подчерта министър Ангелкова.Тя добави, че за периода януари-септември на тази година над 492 хил. турски граждани са посетили страната, като се отчита ръст от почти 2% спрямо същия период на 2017 г. През миналата година туристическите посещения от Турция са повече от 636 хил. и се наблюдава увеличение от 12,5%. Министър Ангелкова разясни още, че освен за лятна почивка голяма част от гражданите на Турция идват у нас и през зимата. За периода декември 2017 г. – март 2018 г. 213 477 хил. турски гости са дошли у нас, като отчетеното увеличение спрямо месеците декември 2016 г. – март 2017 г. е в размер на 14,4%. Министър Ерсой потвърди, че интересът на турските граждани към зимните ни курорти расте с всяка изминала година. Двамата министри обсъдиха предстоящата работна среща между двете държави на 14 ноември, на която ще бъдат обсъдени решения за увеличаване на туристопотока между България и Турция. Те се договориха да бъде организирана среща в Турция с най- голямата организация на туроператорите.От своя страна министър Ерсой заяви, че ще разчита двете съседни страни да продължат ползотворното си сътрудничество в туризма. Той допълни още, че ще подкрепя и съдейства за организирането на всякакви инициативи, които ще допринесат за успешното развитие на сектора в региона. Относно разработването на „Балкански маршрут“ министрите се обединиха около мнението, че този продукт ще е от изключителна полза за привличането на туристи от далечни дестинации и в двете страни. Според тях е от ключово значение да се предлага добър и качествен продукт, който да отговоря на нуждите на посетителите от отдалечени държави като Япония и Китай. Министър Ангелкова припомни, че създаването на „Балкански маршрут“ бе инициирано и подкрепено на срещата на високо ниво на министрите на туризма на държавите-членки на ЕС „Туризъм и икономически растеж“, организиран в рамките на Българското председателство на Съвета на ЕС.", "date": "2018.11.06", "title": "Министър Ангелкова се срещна в Лондон с Мехмет Ерсой"}
{"url": "https://www.novinite.bg/articles/166920/Na-izvanredno-zasedanie-deputatite-shte-glasuvat-Byudjet-2019", "text": "На извънредно заседание на Парламента депутатите ще гласуват бюджета за 2019 г. Вчера опозицията заплаши управляващите, че няма да се регистрира в залата, защото това било конституционно задължение на управляващото мнозинство.Миналата седмица от левицата се обявиха против начина на приемане на бюджета за следващата година, като обвиниха управляващите, че не са се вслушали в препоръките им. Основната финансова рамка в проекта предвижда дупка в бюджета от 600 милиона лева, по-високи доходи, но и повече удръжки за работещите.", "date": "2018.11.06", "title": "На извънредно заседание депутатите ще гласуват Бюджет 2019"}
{"url": "https://www.novinite.bg/articles/166952/Poboj-ot-uchitel-prati-dete-v-Pirogov", "text": "11-годишно момче е в \"Пирогов\" със съмнения за комоцио. То е постъпило за лечение след инцидент в столично училище, съобщиха от Центъра за спешна медицинска помощ в София.Детето се оплакало от световъртеж пред пристигналите на осмата минута лекари. Те установили и следи от удари по тялото му.Момчето заявило, че е било пребито от учителя си по физическо.Директорът на училището отрича за насилие, но преподавателят не е в сградата, научи bTV от свои източници.На този етап няма повече подробности за обстоятелствата около инцидента.", "date": "2018.11.06", "title": "Побой от учител прати дете в „Пирогов“"}
{"url": "https://www.novinite.bg/articles/166925/Krasimir-Valchev-shte-otkrie-obnovena-gimnaziya-v-Teteven", "text": "Министърът на образованието и науката Красимир Вълчев ще открие в Тетевен основно ремонтираната сграда на Националната професионална гимназия по горско стопанство и дървообработване.Националната професионална гимназия по горско стопанство и дървообработване „Сава Младенов“ в Тетевен е обновена със средства по ОП „Региони в растеж“ н размер на над 1,3 милиона лева. Основно ремонтирани са административната сграда, общежитието, столовата и физкултурния салон на училището, подобрена е енергийната ефективност. Осигурена е достъпна среда, включително за хората с увреждания. Монтирано е аварийно-евакуационно осветление, подменени са съществуващите инсталации. Някои от учебните кабинети са обзаведени с ново оборудване.След откриването на обновената гимназия министър Вълчев ще проведе работна среща с директори и учители от общините Тетевен и Ябланица. Министър Вълчев ще посети и основно училище „Георги Бенковски“ в село Черни Вит, в което се изучават разширено народни инструменти и народно пеене.", "date": "2018.11.06", "title": "Красимир Вълчев ще открие обновена гимназия в Тетевен"}
{"url": "https://www.novinite.bg/articles/166963/Kak-se-promenya-lekarstvenata-politika-prez-2019-a", "text": "Днес Народното събрание гласува на първо четене Закона за бюджета на НЗОК. Миналата седмица, когато проектът беше представен пред здравната комисия и медиите, стана ясно, че проектът предвижда структурни промени и въвеждане на нови практики в повечето направления в здравеопазването. Лекарствената политика е едно от тях. От догодина преразходът за медикаменти ще бъде за сметка на фармацевтичните компании, а за част от лекарствата се въвежда критерий за разходоефективност.Един милиард и 117 милиона лева са парите за лекарства в бюджета на Здравната каса за догодина. За да се осигури по-ефективен контрол при харченето на средствата, лекарствата ще бъдат разделени в три големи групи - за домашно лечение, лекарства, отпускани по протокол и онкомедикаменти. Финансирането на последните се увеличава с 20 милиона лева, но фармацевтичните компании, които ги доставят на българския пазар, ще бъдат задължени да поемат евентуалните преразходи на средства, на базата на договори с касата. В края на миналата седмица управителят на НЗОК д-р дечо Дечев обяви, че компаниите имат нагласата да приемат това изискване.Възможно е мярката да доведе до сътресения на пазара на лекарства в страната, смята Маргарита Грозданова от управителния съвет на Българския фармацевтичен съюз:\"Това може да доведе до изчезването на жизненоважни лекарства от пазара, ако една фирма бъде притисната с много спадане на цена до някакво ниво, което тя не може да го поеме.\"Подобна практика съществува в много европейски страни и в света и е крайно време да бъде въведена и в България, посочва подуправителят на Здравната каса д-р Йорданка Пенкова. \"Компаниите са готови за това, практикуват го навън. Мисля, че по никакъв начин това няма да се отрази на тяхното присъствие на пазара\", коментира тя.Според Пенка Георгиева от Пациентски организации \"Заедно с теб\" новостите в лекарствената политика ще повишат контрола и ефективността при изразходването на средствата. Пациентските организации обаче са сериозно обезпокоени за това как ще се плащат лекарствата на децата, които се лекуват в чужбина, след прехвърлянето на Фонда за лечение на деца в чужбина към Здравната каса, при условие, че досега част от тях са приемали медикаменти, които не са разрешени за ползване у нас. Притесненията са неоснователни, категорична е д-р Йорданка Пенкова:\"Също ще си получават медикаментите. Това е дейност, която се заплаща като дейност от министерството, касата само ще администрира дейностите, за да не се дублират дейностите на фонда и на касата. Можете ли да си помислите, че някой може по някакъв начин да ограничи нещо, когато става въпрос за лечение?\"Въвеждането на т.нар. критерий за разходоефективност на част от лекарствата, за които касата плаща, означава, че ако на пазара съществуват няколко препарата на различни производители с едни и същи показания и противопоказания, лекарите ще бъдат длъжни да изписват най-евтиния. Това може да доведе до сериозни проблеми на много от пациентите, гласи позицията на Българския фармацевтичен съюз:\"Идеята е, за едно заболяване ако има няколко международни непатентни наименования, няколко молекули, касата да заплаща стойността само на тази, която е с най-ниска стойност. Останалите молекули просто да бъдат едва ли не мъртви в позитивния лекарствен списък. Как пациентът, ако има нужда, ако се окаже, че е алергичен или няма нужния ефект от лекарството, как той ще може да пристъпи към алтернативно лечение с останалите молекули\", попита Маргарита Грозданова.Изискването се отнася за малък брой пациенти, от определени групи заболявания, които получават лекарства с протокол и то за първи път, обясни подуправителят на касата д-р Пенкова: \"Не знам защо са тези страхове, не виждам защо трябва да ги има тези притеснения\", посочи тя.", "date": "2018.11.06", "title": "Как се променя лекарствената политика през 2019-а"}
{"url": "https://www.novinite.bg/articles/166949/Trafikat-na-granicata-e-normalen", "text": "Трафикът е нормален на всички гранични контролно-пропускателни пунктове. Това съобщиха от Гранична полиция. Движението е нормално на българо-сръбската, на българо-македонската, на българо-гръцката, на българо-турската и на българо-румънската граница.", "date": "2018.11.06", "title": "Трафикът на границата е нормален"}
{"url": "https://www.novinite.bg/articles/166962/Otkriha-magazin-i-predpriyatie-za-hora-s-uvrejdaniya-v-Burgas", "text": "Магазин и социално предприятие разкри сдружението „Онкоболни и приятели“ в Бургас. 14 души са назначени по проект по оперативна програма и ще изработват сувенири и текстилни изделия. Целта ни е да осигурим заетост на хора с онкологични заболявания и с увреждания, поясни неговият председател Цонка Тодорова пред БНР:„Седем шивачки, две продавачки и две кроячки. Имаме служител, който ще се занимава с продажбите. За мен е най-отговорната задача, след като имаме достатъчно продукция, той да предлага по обекти различни, имаме онлайн магазин, който ще бъде зареден. Ще използваме и базари, всички възможни начини, да достига нашата продукция до потребителите, за да можем да осъществяваме продажби. Като средствата ще се връщат в сдружението, за да можем да издържаме сдружението си. Ние сме в обществена полза“Социалното предприятие е на ул. „Цар Симеон“ 111. Помещението е осигурено от Община Бургас със символичен наем, посочи Цонка Тодорова.", "date": "2018.11.06", "title": "Откриха магазин и предприятие за хора с увреждания в Бургас"}
{"url": "https://www.novinite.bg/articles/166936/Elena-Joncheva-Iskame-da-poluchim-otgovor-krade-li-se-ot-balgarskite-magistrali", "text": "\"Искаме да бъде направена независима техническа експертиза на автомагистралите Тракия, Хемус, Струма и Марица, както и на първокласен път I-1 - Видин - Кулата и второкласен път II-18 - Околовръстен път на София\". Това каза говорителят на ПГ на \"БСП за България\" Елена Йончева пред журналисти, след като внесе искане до АПИ. Тя заяви, че левицата иска това, за да обезпечи реален и безпристрастен резултат на направеното техническо изследване и настоява експертизата да бъде направена в независима европейска, лицензирана лаборатория. \"Искаме да получим отговор- краде ли се от българските магистрали?\", коментира Йончева. Народният представител обясни, че изследването се състои във взимане на вертикални ядки от тези пътища, които ще покажат не само дебелината на пластовете, но и техния състав. \"Така ще бъде сравнен даденият участък с първоначалните планове\", обясни още тя. Йончева каза още, че състоянието на пътищата е видимо за всеки и без да се прави експертиза, а в обществото съществува убеждението, че голям процент от сумите по обществените поръчки се връщат към властта.  Елена Йончева покани медиите да проследят целия експертен процес и призова правителството да  подкрепи  тази независима експертиза. „Вярваме, че това е единственият начин да изчистим името на България. Ако няма от какво да се притесняват, би трябвало да ни подкрепят в искането за такава независима техническа експертиза“, каза още народният представител.  Тя бе категорична, че исканата от БСП експертиза по никакъв начин не дискредитира българските строители, а е единственият начин те да бъдат защитени. \"Това е малка но реална стъпка срещу системата, която убива\", заяви още Елена Йончева. Тя обясни, че след като АПИ разреши взимането на такива проби, левицата ще събере средства, за да бъде извършена експертизата и няма да ангажира бюджета на държавата по никакъв начин. \"Всеки българин е заинтересован истината да излезе наяве, затова такава експертиза трябва да бъде направена\", завърши Елена Йончева.", "date": "2018.11.06", "title": "Елена Йончева: Искаме да получим отговор- краде ли се от българските магистрали?"}
{"url": "https://www.novinite.bg/articles/166939/Korneliya-Ninova-shte-dari-parite-ot-premiera-na-dete-s-uvrejdane", "text": "„Желая парите, които Бойко Борисов е осъден да ми плати, да ги преведе по сметка на едно семейство на дете с увреждане“. Това написа във Фейсбук председателят на НС на БСП Корнелия Нинова. Тя добавя, че  името и сметката ще изпрати писмено на премиера.", "date": "2018.11.06", "title": "Корнелия Нинова ще дари парите от премиера на дете с уврежданe"}
{"url": "https://www.novinite.bg/articles/166946/MVR-pravi-Edinen-centar-za-obrabotka-na-patnite-narusheniya", "text": "\r\nВ процес е изграждането на Единен  за обработка на нарушенията. Това означава, че всички генерирани нарушения ще се изпращат автоматично в този  и там ще се обработват от системата. Това каза пред медиите вътрешният министър Младен Маринов, който присъства на форум за безопасност на пътя.\r\n\r\n\r\n\r\n\r\n\r\n\r\n\r\n\r\n\r\n", "date": "2018.11.06", "title": "МВР прави Единен център за обработка на пътните нарушения"}
{"url": "https://www.novinite.bg/articles/166957/Akciya-Zima-prodaljava", "text": "Кампанията “С безопасно превозно средство през зимата“ на територията на областната дирекция в Шумен продължава. 6-ти ноември е обявен за Ден без велосипедисти- жертви на пътя. В централната част на Шумен само за около един час бяха проверени 15 велосипедисти. Обърнато им беше внимание да спазват правилата за движение, да носят светлоотразителни жилетки в тъмната част на денонощието извън населените места и при намалена видимост. Сред проверените беше и 68-годишният Николай Градинарски от Шумен. Мъжът беше спрян за проверка на пл.“България“ в града. При проверката беше установено, че велосипеда му е с включена светлина. Гумите бяха с грайфер, беше с изправна спирачна система и оборудван със светлини за движение в тъмната част на денонощието. Оказа се, че е водач без нарушения на пътя. В присъствие на полицейските органи всички велосипедисти преминаваха през пешеходните пътеки спазвайки правилата за движение бутайки велосипеда. Сред проверените имаше ученици. Част от тях имаха намерение да преминат по пешеходната зона, която е забранена за движение, а други показаха завидни знания във връзка с въведената забрана за движение на велосипеди по централната алея на града", "date": "2018.11.06", "title": "Акция „Зима“ продължава"}
{"url": "https://www.novinite.bg/articles/166953/Puskat-parnoto-v-Sofiya", "text": "„Топлофикация София” започва от 7 ноември 2018 г., поетапно пускане на отоплението в столицата, след като нормативно определените за това метеорологични условия вече са налице. Според тях новият отоплителен сезон стартира при три последователни дни със средноденонощна температура по-ниска от +12 градуса и прогноза за трайно застудяване. Това съобщиха от пресцентъра на дружеството.Приоритетно ще бъде пуснато парното в детските градини, учебните и здравните заведения. Следват жилищните сгради във всички райони, административните и стопанските сгради.От особена важност преди пускането на парното е клиентите да приключат всички ремонти по вътрешната отоплителна мрежа и да запълнят източените инсталации. В сградите, в които това условие не е изпълнено, няма да има техническата възможност парното да бъде пуснато. Необходимо е и вентилите на радиаторите да бъдат отворени на максимална степен, за да не се налага допълнително обезвъздушаване.Също така е важно електронните уреди за дялово разпределение да бъдат проверени. В случай, че дисплеят им е угаснал, абонатите трябва незабавно да потърсят съдействие от топлинния си счетоводител.„Топлофикация София” ЕАД дава възможност на клиентите, които желаят включване на отоплението в сградата на по-късен етап, да подадат заявление в обслужващия ги топлорайон заедно с подписано за целта решение от общото събрание на етажната собственост.За допълнителна информация във връзка с началото на отоплителния сезон и за всякакви въпроси гражданите могат да потърсят съдействие на телефона за обслужване на клиенти - 0 700 11 111.", "date": "2018.11.06", "title": "Пускат парното в София"}
{"url": "https://www.novinite.bg/articles/166929/Specializirana-operaciya-vav-Vrachansko", "text": "Спецакция се проведе във Врачанско вчера, съобщиха от областната полиция. За времето от 08.30ч. на 05.11.2018 г. до 06.00ч. на 06.11.2018г. на територията на РУ-Оряхово е проведена специализирана операция за противодействие на битовата престъпност в малките населени места, опазване на обществения ред и контрол на пътното движение. Проверени са 21 автомобила и 29 лица. Констатирани са 8 нарушения, които са санкционирани.", "date": "2018.11.06", "title": "Специализирана операция във Врачанско"}
{"url": "https://www.novinite.bg/articles/166928/Slovesni-prestrelki-mejdu-Borisov-i-Ninova-ne-ostavili-vredi-reshi-sadat", "text": "Софийски градски съд отхвърли исковете за обезщетения, заведени от Бойко Борисов и Корнелия Нинова, съобщиха от съда. Премиерът обаче ще трябва да заплати разходите за адвокатски услуги на лидера на БСП. С решение от 5 ноември съдия Невена Чеуз прие за неоснователни исковите молби, в които се твърди, че са претърпели неимществни вреди от изявления, направени от двамата.Съдът отхвърля заведения от Бойко Борисов иска срещу Нинова за заплащане на сумата от 26 000 лв. обезщетение за неимуществени вреди, претърпени в резултат на изявления от 23 март 2017 г. направени в телевизионно интервю. Съдът отхвърля и заявения от Корнелия Нинова иск срещу Борисов за заплащане на сума в общ размер от 30 100 лв. за неимуществени вреди, претърпени след три телевизионни изказвания в периода януари - март 2017 г. Решението подлежи на въззивно обжалване пред Софийски апелативен съд, в двуседмичен срок от съобщението до страните, че е изготвено", "date": "2018.11.06", "title": "Словесни престрелки между Борисов и Нинова не оставили вреди, реши съдът"}
{"url": "https://www.novinite.bg/articles/166918/Dneven-horoskop-za-vtornik", "text": "По средата на деня ще изскочи нещо много неочаквано и разсейващо. Ще ви се наложи да промените графика си за седмицата. Не е нещо толкова сериозно, просто е досадно.Днес сте в интересно настроение. Бъдете по-тихи и по-резервирани от обикновено. Избягвайте да бъдете център на внимание, това няма да е във ваша полза, даже ще ви навреди.Дайте всичко от себе си да организирате вашите колеги и приятели. Дори ако това изглежда безнадеждна задача. Така ще ги провокирате да свършат нещо полезно. Вижте повече на:", "date": "2018.11.06", "title": "Дневен хороскоп за вторник"}
{"url": "https://www.novinite.bg/articles/166914/Eva-Majdel-Spestyavame-pone-po-30-leva-za-parichen-prevod-kam-Evropa", "text": "„Всеки българин, който превежда пари от или в друга държава на ЕС, ще спестява поне по 30 лева на превод. Основната ми цел, когато бях избрана за докладчик по регламента, който приехме днес, беше да премахнем бързо един истински двоен стандарт в Европа – този за банковите преводи. Банките в България поддържат най-високите такси в ЕС за получен превод в евро – между 30 и 50 лева за превод от 10 евро, докато гражданите от Еврозоната превеждат евро срещу минимални или нулеви такси.“ Това заяви българският евродепутат от ГЕРБ/ЕНП Ева Майдел на 5 ноември 2018г. непосредствено след приемането с голямо мнозинство на Регламента за презграничните плащания в Комисията по икономически и парични въпроси на Европарламента. „Целим да намалим таксите за презграничните преводи до нивата на таксите за вътрешни преводи в националната валута на една държава. Това е втората малка революция в ЕС след тази с намаляването на роуминга. Целта е да сместим между 3-4 млрд лева годишно на гражданите и бизнесите от страните извън Еврозоната и да ги поставим при равни условия на третиране с тези от страните, използващи еврото. Трябва да е ясно, че подобни постижения за потребителите могат да се постигнат само в рамките на ЕС, а не от всяка държава поотделно.“ Това допълни Ева Майдел, която е основен докладчик на Европейския парламент по регламента. В регламента се предвижда и засилване на прозрачността при плащане с карта или теглене на пари от банкомат в чужбина. Потребителите ще имат повече информация при какъв курс се обменят парите им и ще имат право на избор, ако има различни възможности за превалутиране, предлагани от различни доставчици на платежни услуги. Предстоят преговори между Европейския парламент и Съвета на ЕС, състоящ се от държавите-членки, за достигане на обща позиция. Очаква се регламентът да влезе в сила в началото на 2019 г.", "date": "2018.11.06", "title": "Ева Майдел: Спестяваме поне по 30 лева за паричен превод към Европа"}
{"url": "https://www.novinite.bg/articles/166944/Brekzit-e-gotov-na-90-procenta", "text": " Окончателното споразумение между Лондон и Брюксел за Брекзит е готово на 95 процента. Това е заявила късно снощи британският премиер Тереза Мей, предаде Ройтерс. Тя също така е уверена в намирането на решение по въпроса за границата на Северна Ирландия.Според изявление от кабинета на премиера, след среща с австрийския канцлер Себастиан Курц тя вярва, че 95 процента от споразумението за напускане на ЕС вече са завършени, както и че ще бъде намерено решение за режима по северноирландската граница.От своя страна Курц е заявил, че като ротационен председател на ЕС Австрия е готова да оказва съдействие на Лондон и Брюксел за ускоряване на сключването на окончателно споразумение за Брекзит, допълва ТАСС.", "date": "2018.11.06", "title": "Брекзит е готов „на 90 процента“"}
{"url": "https://www.novinite.bg/articles/166934/Ministar-Karanikolov-Za-parvoto-polugodie-na-2018-g-iznosat-ni-za-Kitaj-raste-s-10", "text": "За последните 10 години българският износ за Китай се е увеличил десетократно, а само през първите шест месеца на тази година нараства с 10% спрямо същия период на 2017г. и възлиза на 366.7 млн. щ.д. Това заяви министърът на икономиката Емил Караниколов, при посещението си на българския щанд на Първото издание на Китайския международен панаир за вносни стоки /CIIE/, който се провежда в Шанхай. Министър Караниколов е на посещение в Китай, начело на бизнес делегация, в която влизат представители на 32 български компании-изложители, които представят своите стоки и услуги в секторите - хранително-вкусова промишленост, козметика и услуги. В първото издание на Китайския международен панаир за вносни стоки участват над 130 държави, а българското национално участие се организира от Изпълнителната агенция за насърчаване на малките и средните предприятия /ИАНМСП/ към Министерство на икономиката. Икономическият министър подчерта, че страната ни участва в Първото издание на Китайския международен панаир, с цел лансиране на българските продукти на китайския пазар. „Считаме, че има още възможности за по-нататъшно разширяване на българския износ за Китай и ще продължим да работим усилено тази тенденция да продължи и занапред“, допълни той. Българският щанд бе посетен лично и от Европейския комисар за здравеопазването и безопасността на храните Витенис Андриукайтис. По време на официалната си визита в Китай министър Караниколов проведе среща с г-н Джън Шанджие, секретар на гр. Нинбо. На срещата се постигна съгласие държавната компания Индустриални зони съвместно с град Нинбо да стартират действия по създаването в България на съвместна индустриална зона. Като първа стъпка, “Национална компания индустриални зони” ЕАД съвместно с китайските партньори ще подготвят и подпишат меморандум, в който определят конкретните действия, на страните. Двамата обсъдиха и търговско-икономическото сътрудничество в рамките на инициативата \"16+1\". От 2014 г. Нинбо е домакин на ежегодното Експо за търговия и инвестиции във формат 16+1, в което Министерство на икономиката чрез ИАНМСП организира всяка година българско национално участие. Изразена бе готовност за организиране на сериозно участие от български компании и през следващата година. Провеждането на Китайския международен панаир за вносни стоки (CIIE) беше обявено от президента на Китай Си Дзинпин през май 2017 г. в рамките на Първия Диалог на високо ниво на форума “Един пояс, един път”, проведен в гр. Пекин. Организацията на форума се осъществява от Министерството на търговията на Китай и специално Бюро, създадено към министерството, както и от Община Шанхай. В първото издание на Китайския международен панаир за вносни стоки ще участват над 130 държав, като всички държави-членки на ЕС ще участват в изложението.", "date": "2018.11.06", "title": "Министър Караниколов: За първото полугодие на 2018 г. износът ни за  Китай расте с 10%"}
{"url": "https://www.novinite.bg/articles/166960/Makedoniya-v-shok-zaradi-smartta-na-17-godishno-momiche", "text": "Всички основни македонски печатни са в шок от трагичен инцидент, който се е разиграл в град Гостивар в понеделник вечерта. „Фокус“, „Денешен“, „Вечер“ и „Нова Македония“ пишат ,че към 19 часа, в близост до градската болница, 17-годишно момиче от село Здуние е нападнато от бездомно куче, или глутница бездомни кучета, според различните версии, от което се защитавало и бягало, в резултат на което стигнало до края на кея, изгубило равновесие и паднало в река Вардар.Очевидци на трагедията веднага съобщили в полицията за инцидента и след тричасово издирване тялото е намерено от жители на село Балиндол около 22 часа, които веднага съобщили на правозащитните органи. От местното полицейско управление веднага изпратили екип на мястото, извлекли тялото от водата, а лекар констатирал смъртта, след като момичето не дало признаци на живот.Това далеч не е първият случай, когато глутница бездомни кучета причиняват проблеми в Македония. Например, през септември се разбра за такъв случай, само защото жертвата на глутница в Скопие беше служител на Световната Банка, предаде агенция „Фокус“.", "date": "2018.11.06", "title": "Македония в шок заради смъртта на 17-годишно момиче"}
{"url": "https://www.novinite.bg/articles/166906/I-dnes-shte-se-radvame-na-slanchevo-vreme", "text": "Днес времето ще се задържи почти без промяна. В равнините ще бъде мъгливо или с ниска слоеста облачност и на отделни места там ще преръми, а в планинските райони ще бъде предимно слънчево. Ще духа слаб до умерен вятър от изток-североизток. Максимални температури ще бъдат предимно между 12° и 17°, в югозападните райони до 21°.Над планините ще бъде предимно слънчево. Ще продължи да духа слаб до умерен вятър – предимно от изток. Максимална температура на височина 1200 метра – около 14°, на 2000 метра – около 9°.Над Черноморието ще бъде с ниска облачност и намалена видимост. На места ще има и ръмежи. Ще духа слаб до умерен североизточен вятър. Максималните температури ще бъдат между 14° и 16°. Температурата на морската вода е 16-17°. Вълнението на морето ще бъде 2 - 3 бала.", "date": "2018.11.06", "title": "И днес ще се радваме на слънчево време"}
{"url": "https://www.novinite.bg/articles/166911/Enrike-Iglesias-pristigna-v-Sofiya", "text": "На летище София кацна световната латино звезда Енрике Иглесиас и  придружаван от специализиран ескорт, се отправи директно към хотела си. На 6 ноември от 20:00 ч.  Иглесиас ще излезе на сцената на Арена Армеец пред пълна зала - 15 000 човека ще привестват своя идол при завръщането му в София за дългоочакваното му шоу All The Hits Live, радващо се на феноменален успех и серия от разпродадени концерти в цяла Европа. За появата му в Арена Армеец утре в София също са останали много малко билети - последни бройки са налични в мрежата на Eventim на цени 79 лв, 109 лв и 159 лв.  Енрике Иглесиас пристига по покана на АРТ БГ и по повод 13-тия рожден ден на радио Energy.", "date": "2018.11.06", "title": "Енрике Иглесиас пристигна в София!"}
{"url": "https://www.novinite.bg/articles/166961/Gotovnost-za-protesti-v-nedelya-sreshtu-drastichnoto-poskapvane-na-jivota-sa-zayavili-nad-10-oblastni-grada", "text": "Над 10 областни града са заявили готовност за поредни протести в неделя срещу високите цени на горивата и драстичното поскъпване на живота. Те ще започнат по едно и също време и вече са обявени като национални. Това стана ясно след заседанието на главните организатори на протестите по места.Основните организатори на протестите се обединиха в Национален координационен съвет на протестиращите граждани, който да ги представлява пред основните институции в държавата,заяви Александър Стамболийски, организатор на протестите в Благоевград и председател на Съюза на българските транспортни работници обясни:\"Всички протести ще бъдат координирани на национално ниво, в едно и също време, неделя - 11,30 ч. започват протестите по места. София също се включи с нас. Тази седмица и в София, заедно с всички останали градове, ще има доста мащабен протест\".Национално координираните протести в страната вече имат и своя адресат:\"Като цяло срещу политическата класа в България. Бездействието на всеки един политик без значение от цвят и партия, довежда до бързото обедняване на българите\".До края на седмицата ще бъдат готови и исканията на обединените протестиращи към правителството и парламента.Засега идеята за общонационален протест в София не стои на дневен ред, защото \"евентуално градиране на протеста - да стигне до столицата, означава директно искане на оставката на правителството. Мислим, че все още можем да постигнем някакви балансирани решения с тях\".", "date": "2018.11.06", "title": "Готовност за протести в неделя срещу драстичното поскъпване на живота са заявили над 10 областни града"}
{"url": "https://www.novinite.bg/articles/166913/Nad-50000-cvetya-i-dravcheta-sa-zasadeni-vav-Veliko-Tarnovo-prez-godinata", "text": "Над 2100 дръвчета и 48 000 цветя са засадени във Велико Търново и край града от началото на годината. Старата столица ще стане още по-зелена и цветна с 16 броя платан, 51 брези, 57 броя чинар, 8 броя шестил, четири липи, кълбести явор и ясен. Залесяването обхвана парковете „Дружба“, „Бузлуджа“, „Колю Фичето“, местността „Боруна“, зелената ивица по бул. „Никола Габровски“, пространства около детски площадки в различни квартали и части на Старата столица. Покрай екопътеката за Арбанаси са посадени 1000 броя цер и 1000 броя червен дъб. 124 от дръвчетата са дарени от фирма „Хит“ ООД, а Община Велико Търново благодари за жеста.Близо 25 500 пролетни и 23 000 есенни цветя от видовете виола, тагетис, колеус, бегония и др. красят парковете и зелените площи и превръщат Велико Търново в още по-цветен град. Успешен бе и проектът „Моята градинка“, чрез който Община Велико Търново всяка година насърчава жителите да облагородяват пространствата край домовете си. 22 бяха подадените и одобрени молби за залесяване, а в различни части на града са засадени 962 броя цветя, храсти и дръвчета: липа, смърч, бреза, вербена, сабина, туя, винка, лигуструм, хибискус, хортензия, вайгела, люляк, лавандула, роза, кана, туя, хамерокалис, форзиция, спирея и др. Община Велико Търново благодари на великотърновци, които участваха в кампанията и проявиха своята гражданска активност и апелира да бъдат полагани необходимите грижи за засадената растителност и добрия вид на градинките.", "date": "2018.11.06", "title": "Над 50 000 цветя и дръвчета са засадени във Велико Търново през годината"}
{"url": "https://www.novinite.bg/articles/166912/55-filma-shte-pokaje-32-roto-izdanie-na-Kinomaniya", "text": "55 филма ще покаже 32-рото издание на Киномания. Това стана ясно на основната пресконференция, която се състоя днес в Клуб 1. От екипа на НДК представиха ребрандирана зала 42, която се превръща в Клуб 1. Името е избрано, за да подчертае връзката на мястото с емблематичната зала 1 на НДК, където се провеждат над 300 събития годишно. Клуб 1 е в непосредствена близост до залата и е възможност за добавена стойност към нея- пространство, в което да се провеждат пре- и афтър партита, пресконференции, коктейли и пр., свързани със събитията в най-голямата зала на Двореца. Това е подчертано и от фотографиите по стените, представляващи знакови събития в залата от настоящата 2018-та година- дело на фотографа на НДК Орлин Огнянов. подчерта председателят на Съвета на директорите на НДК Борислав Велков и допълни: , каза още Велков. От името на Столична община – традиционен партньор на Киномания- приветствие поднесе Биляна Генова, директор на Дирекция „Култура”:„ е”, сподели още Биляна Генова.   Г-н Пиер Гийме – културен аташе на Френския културен институт- представи френската програма в рамките на кинопанорамата, включваща 9 филма с акцент върху комедиите със социален привкус, както и анимацията „Белия зъб” по класическата книга на Джек Лондон. От своя страна, Луиджина Педди – директор на Италианския културен институт- разказа интересни подробности за филма „Те” на големия режисьор Паоло Сорентино. Четири български игрални, един български документален филм и една копродукция с българско участие ще имат своите премиерни прожекции в кино „Люмиер Лидл” по време на Киномания. Екипите им представиха своите продукции. Режисьорът Костадин Бонев и акторът Пенко Господинов анонсираха „Далеч от брега”, режисьорът и сценарист Киран Коларов, продуцентката Галина Тонева и актьорите Каталин Старейшинска и Ованес Торосян споделиха какво ги е заинтригувало в работата им по филма „Мълчанието на сестра ми”, а продуцентът Павел Павлов и младежът Константин Гергинов разказаха за филма на режисьора Мария Веселинова -  „Смарт Коледа”. Документалият филм на режисьора Георги Тошев „Соня Йончева. Sempre Libera” е документалното заглавие в тазгодишната Киномания. Повече за него разказа Ема Константинова- съсценарист и режисьор по монтажа на филма. В програмата на Киномания е включена и една провокативна копродукция с българско участия, спечелила две награди на фестивала в Карлови Вари - „Не ме интересува дали историята ще ни запомни като варвари”. Интересни подробности за нея разкри продуцентът от българска страна Росица Вълканова. На финала от НДК обявиха, че екипът на Киномания стои зад мистериозната тийзър кампания „Коя е Невена?”, в която в продължение на няколко седмици София бе залята с черни плакати с червен надпис „Коя е Невена?”, а после същият въпрос се появи на ключови кръстовища в столицата. Акцията се оказа част от кампанията за популяризирането на филма „Времето е наше”, който ще даде официален старт на Киномания на 15 ноември. В последния етап от кампанията една от актрисите във филма – Ирини Жамбонас - направи мълчалив пърформанс по време на пресконференцията, четейки книга с надпис „Коя е Невена?”. , призоваха организаторите от НДК.", "date": "2018.11.06", "title": "55 филма ще покаже 32-рото издание на Киномания"}
{"url": "https://www.novinite.bg/articles/166909/Otkriha-nova-detska-ploshtadka-otkriha-v-Knyajevo", "text": "На нова, модерна и безопасна детска площадка ще се радват малчугани и родителите им в кв. Княжево на район Витоша. Придобивката бе открита днес официално. Тя се намира в горичката на колелото на трамвай №5. И преди е имало място за децата, но беше мръсно и запустяло. Сега на това място е цветно, чисто и още днес се чуваха радостни детски гласове. Обновената е част от голям ремонт на 4.6 дка за 550 000 лв., където са извършени различни строителни дейности. Резултатът от него са не една, а две детски площадки по над 120 кв. м площ, пише Районът е с нова настилка от бетонов паваж в два цвята, на около 1.300 дка. Има ново осветление, 42 пейки и 4 перголи. В зелените площи има поливна система, засадени са още дървета, храсти и цветя. Гражданите обаче ще са най-доволни от възстановяването на двете чешми, които са в близост. Едната е изворна, а другата с минерална вода.Освен обновяването на ремонта на мястото е поставена мемориална плоча на алпиниста Боян Петров. Много често от това място той е тръгвал към планината за поредната си тренировка. Изграждането и обновяването на детските площадки ще е приоритет за Столична община. За следващата година се очаква броят на новите места за забавление на децата да са общо 126 във всички райони на София. За целта са предвидени 5 млн. лв.", "date": "2018.11.06", "title": "Откриха  нова детска площадка откриха в “Княжево”"}
{"url": "https://www.novinite.bg/articles/166910/Zabranyavat-dvijenieto-na-bul-Asen-Jordanov-zaradi-koncert", "text": "Столична община въвежда временна организация на движението заради концерта на Енрике Иглесиас в зала „Арена Армеец”.Забранява се движението, но се разрешава паркирането на пътни превозни средства в крайната дясна лента на двете платна на бул. „Асен Йорданов” между „Площад на авиацията” и бул. „Шипченски проход” от 18:00 до 22:00 часа. Това не се отнася за спирките на градския транспорт, пише  Певецът пристигна в България вчера. Днес в 20:00 часа той ще зарадва 15 000 свои почитатели, закупили билети за концерта му.", "date": "2018.11.06", "title": "Забраняват движението на бул. „Асен Йорданов” заради концерт"}
{"url": "https://www.novinite.bg/articles/166922/Zapochva-poetapnoto-puskane-na-parnoto-v-Plovdiv", "text": "Топлофикация-Пловдив обяви началото на отоплителния сезон и от днес започва поетапното пускане на парното за своите абонати. С приоритет ще са детските, учебните и болничните заведения. Компанията вече топлоснабдява жилищни и стопански сгради, които са заявили това преди официалното начало на сезона, пише БНТ.За качественото топлоподаване е необходимо регулиращите вентили на радиаторите да бъдат отворени на максимум. Днес се очаква от Топлофикация - София да обявят кога ще започнат пускането на парното за абонатите в столицата.", "date": "2018.11.06", "title": "Започва поетапното пускане на парното в Пловдив"}
{"url": "https://www.novinite.bg/articles/166908/Mostat-na-Dobroslavsko-shose-e-s-nova-konstrukciya-i-sistema-za-otvodnyavane", "text": "Основният ремонт на моста по ул.“Доброславско шосе“ над р. Уршак вече приключи. Основната цел бе да се възстанови и санира конструкцията му, а това да доведе до подобряване на качеството и устойчивостта на настилката, същевременно да има надеждно отводняване, Направен е пълен ремонт на настилката. Обособени са тротоари с настилка от асфалтобетон. Сменени са и бордюрите. Направено е отводняване с помощта на новоизградени дъждоприемни оттоци.Носещата конструкция на моста е напълно нова. Еластичните огради са подменени има и нов парапет. Всички съоръжения на инженерната инфраструктура са ремонтирани. На всяко кръстовище е осигурена достъпна среда за хора с увреждания. Почистено е речното корито в района на моста.Основен ремонт е направен на моста над р. Габровница, който се намира в индустриалната зона на село Доброславци и на моста над река Бубляк по бул. „Димитър Тошков“ в село Локорско.През годината са почистени повече от 6 км от речните корите, което позволява добра проводимост и предотвратяване на наводнения.", "date": "2018.11.06", "title": "Мостът на „Доброславско шосе“ е с нова конструкция и система за отводняване"}
{"url": "https://www.novinite.bg/articles/166923/Izrabotva-se-proekt-za-remonta-na-tunel-Praveshki-hanove-na-AM-Hemus", "text": "Подписан е договорът за изработването на технически проект при предстоящите ремонтно-възстановителни работи на тунел „Правешки ханове“ на АМ „Хемус“. Съоръжението, при 54-ти километър на автомагистралата, е с дължина 834 м и е част от трансевропейската пътна мрежа (TENT-T). В експлоатация е от 1999 г. Въз основа на проекта, който ще бъде изготвен след това ще бъдат предприети необходимите ремонтни дейности. Стойността на договора за проектиране е 193 062 лв. с ДДС. Изпълнител е „Виа План“ ЕООД. Срокът за изработването му е 150 дни. Предвидено е извършването на геодезически измервания, конструктивно обследване на тунела, при необходимост инженерно-геоложки проучвания и представянето на технически доклад с проектно предложение за ремонтно-възстановителни работи на съоръжението. Целта е да се предвидят всички нужни мерки и дейности, които трябва да се изпълнят в тунел „Правешки ханове“, в съответствие с изискванията на Наредбата за технически правила и норми за проектиране на пътни тунели. Предстои през ноември т. г. да бъдат сключени и договорите за проектиране на ремонтните работи в тунел „Топли дол“ на АМ „Хемус“ и в „Траянови врата“ на АМ „Тракия“.", "date": "2018.11.06", "title": "Изработва се проект за ремонта на тунел „Правешки ханове“ на АМ  „Хемус“"}
{"url": "https://www.novinite.bg/articles/166921/Prodaljava-protestat-na-majkite-na-deca-s-uvrejdaniya", "text": "Майки на деца с увреждания отново се събират с искане за оставката на вицепремиера Валери Симеонов. Вчера протестът прерасна в автошествие по улиците на София. Десетки коли тръгнаха от площад \"Александър Батенберг\" и преминаха покрай централата на Националният фронт за спасение на България. Автошествието обиколи през няколко столични квартала и за кратко блокира движението на Орлов мост. Протестиращите са категорични, че акциите им ще продължат – докато исканията им не бъдат изпъленени.", "date": "2018.11.06", "title": "Продължава протестът на майките на деца с увреждания"}
{"url": "https://www.novinite.bg/articles/166924/Oshte-dva-smartni-sluchaya-na-deca-v-semejstvoto-na-pochinaloto-v-Harmanli-bebe", "text": "15-дневно бебе почина в Харманли. То е било предадено на Спешна помощ на улицата, тъй като семейството трудно можело да обясни къде живее. Откарано е в болница в критично състояние и часове по-късно е починало. Оказва се, че това не е първият случай на смърт на дете в семейството.По данни на Социално подпомагане семейството има общо 12 деца. Реално обаче това може и да не е така. Преди 6 години стана известен случаят с починалото 5-месечно бебе Михаил в село Константиново, в същото семейство. Тогава съседите разказаха, че семейството няма с какво да храни децата си, но и не прави достатъчно, за да има.Няма какво да ядат. Не работят никъде. Бащата ходи да работи, днес ако изкара 20 лв., утре 30 лева. Предлагали сме му работа – не иска, обясни кметът на с. Константиново Димитър Дончев.Семейството тогава разказа, че има и друго починало дете. Заедно с 15-дневното сега смъртните случаи в семейството стават общо 3. Близките твърдяха, че знаят как да се грижат за децата си. Но според медиците причината за смъртта и тогава и сега е системно недохранване и инфекции.Случаят повдигна отново и въпроса с личните лекари, които не достигат. Детето не е имало личен лекар. Според лекарската колегия обаче прегледи не са му оказвани от Спешна помощ.Не става дума за отказ от преглед, а става дума за отказ от поемане на дългосрочен ангажимент. Това е един системен проблем и той съвсем не е от сега. Отговорът е в организация, финансиране и възможност за навлизане на млади колеги в професията, каза д-р Николай Колев, председател на РКЛ – Хасково.Преди 6 години социалните отнеха останалите живи деца на семейството и ги дадоха на вуйна им. Днес ситуацията е същата.Пред Нова телевизия Лиляна Йорданова, юрисконсултът на отдел \"Закрила на детето\" в Харманли заяви, че е взето решение децата да бъдат настанени в приемни семейства: \"При тях се отглеждат още 4 деца. Вчера е свикан екип за прилагане на координационен механизъм за деца в риск и жертви от насилие и бе взето решение децата да бъдат изведени от семейството и да бъдат настанени в професионални приемни семейства като работата с родителите ще продължава\".", "date": "2018.11.06", "title": "Още два смъртни случая на деца в семейството на починалото в Харманли бебе"}
{"url": "https://www.novinite.bg/articles/166930/Kralev-Sofiya-Atina-Bukuresht-i-Belgrad-obsajdat-obshto-domakinstvo-na-Mondial-2030", "text": "Започват консултации между четиримата министри на спорта на България, Гърция, Румъния и Сърбия относно идеята за обща кандидатура за домакинство на футболния Мондиал през 2030 г. Това обяви спортният министър Красен Кралев пред БНТ.\"Има дълъг път да се извърви. Сега започваме консултации между спортните министри на четирите държави да направим анализ на ситуацията, да видим как ще подготвим кандидатурата. Има доста път да се извърви докато тази кандидатура стане факт. Ясно е, че има вече много сериозни противници или опоненти, с които ще трябва да се преборим за кандидатурата през 2030 г. Решението ще бъде взето през 2024 г. - т.е. шест години по-рано. Така че имаме достатъчно време да се подготвим\", обясни министърът.Според Красен Кралев, най-важно е, че обща кандидатура е \"политически знак от страна на балканските държави, че ще работят съвместно и ще отстояват заедно политическите си и икономически интереси\".\"Вторият позитивен момент е, че ще си оправим спортната инфраструктура, касаеща футбола и стадионите. На всяка държава ще се паднат 2-3 стадиона, които трябва да бъдат с капацитет минимум 40 000 зрители, за да могат да се посрещнат срещи от груповата фаза\", добави още той.", "date": "2018.11.06", "title": "Кралев: София, Атина, Букурещ и Белград обсъждат общо домакинство на Мондиал 2030"}
{"url": "https://www.novinite.bg/articles/166907/Treto-obshtestveno-obsajdane-na-PUP-v-Lyulin", "text": "Трето обществено обсъждане на проект за Подробен устройствен план (ПУП) ще има в “Люлин”. За събитието информира районният кмет Милко Младенов в социалната мрежа. Проектът представя изменение на план за регулация и застрояване на местност  „Люлин-център“ и местност  „Люлин – главен център“. Зоната е с граници: бул. „Панчо Владигеров“, бул. „Царица Йоана“ и бул. „Джавахарлал Неру“, по плана на град София, пише Представянето на проекта е в сряда на 7 ноември от 17:30 ч., в актовата зала на 79 СУ „Индира Ганди“. Обществената дискусия и предложения могат да се дават на 28 ноември пак от 17:30 ч. в същата зала, съобщават от район “Люлин”.", "date": "2018.11.06", "title": "Трето обществено обсъждане на ПУП в “Люлин”"}
{"url": "https://www.novinite.bg/articles/166931/BSP-iska-mejdunarodna-nezavisima-agenciya-da-proveri-kachestvoto-na-magistralite", "text": "БСП внесе сигнал в Агенция „Пътна инфраструктура“ с искане международна независима агенция да направи техническа експертиза за дебелината на асфалта по магистралите „Тракия“, „Хемус“, „Струма“ и „Марица“, както и на първокласния път Видин – Кулата и околовръстното на София, предаде репортер на БГНЕС. Искането за експертизата беше внесено от депутатите Елена Йончева, Георги Свиленски и Крум Зарков. Желанието ни е агенцията да е европейска, в никакъв случай българска. Ще бъдат взети „ядки“, за да се види дебелината на пласта и да се сравни с първоначалните планове“, отговори за БГНЕС Йончева. На въпрос защо точно сега решиха да искат експертиза, червената депутатка заяви, че са провокирани след трагичния инцидент с автобуса край Своге. „Искаме да получим отговор краде ли се от българските магистрали. Много често след като бъдат направени започва техният ремонт. Имаме съмнения за отклоняване на средства от обществените поръчки, които се „връщат към властта“, каза още Елена Йончева и същевременно подчерта, че нямат упреци към българските строители.", "date": "2018.11.06", "title": "БСП иска международна независима агенция да провери качеството на магистралите"}
{"url": "https://www.novinite.bg/articles/166932/BSP-iska-mejdunarodna-nezavisima-agenciya-da-proveri-kachestvoto-na-magistralite", "text": "БСП внесе сигнал в Агенция „Пътна инфраструктура“ с искане международна независима агенция да направи техническа експертиза за дебелината на асфалта по магистралите „Тракия“, „Хемус“, „Струма“ и „Марица“, както и на първокласния път Видин – Кулата и околовръстното на София, предаде репортер на БГНЕС. Искането за експертизата беше внесено от депутатите Елена Йончева, Георги Свиленски и Крум Зарков. Желанието ни е агенцията да е европейска, в никакъв случай българска. Ще бъдат взети „ядки“, за да се види дебелината на пласта и да се сравни с първоначалните планове“, отговори за БГНЕС Йончева. На въпрос защо точно сега решиха да искат експертиза, червената депутатка заяви, че са провокирани след трагичния инцидент с автобуса край Своге. „Искаме да получим отговор краде ли се от българските магистрали. Много често след като бъдат направени започва техният ремонт. Имаме съмнения за отклоняване на средства от обществените поръчки, които се „връщат към властта“, каза още Елена Йончева и същевременно подчерта, че нямат упреци към българските строители.", "date": "2018.11.06", "title": "БСП иска международна независима агенция да провери качеството на магистралите"}
{"url": "https://www.novinite.bg/articles/166954/Razkriha-prestapna-grupa-tochila-smetki-chrez-finansovi-izmami-v-internet", "text": "ГДБОП и Специализираната прокуратура разбиха организирана престъпна група, точила сметки на лица, подмамвани да участват в търговия с финансови инструменти в интернет. 17 души са станали жертва на схемата. Не е изключено да има и още измамени, обясни на брифинг зам.-главният прокурор Иван Гешев.„Обажда се човек от кол център и предлага покупки на злато, платежни инструменти. Аз лично съм получавал такива обаждания. След това се убеждават хората колко печалба ще има. Когато тръгнеш да се отказваш, нямаш обратна връзка с човека, който ти се е обадил”, поясни Гешев.Двата колцентъра са ръководени от граждани на Израел, Сърбия и България. Те са генерирали печалба от милиони левове.Повдигнати са обвинения на трима души. Те са с постоянна мярка „задържане под стража”.„Има лица, изгорели с над 100 000 евро. Извършени са претърсвания на офиси и жилища. Лицата са били старателно въвеждани в заблуждение, че се търгува на борсата с тези финансови инструменти и те са правили редица преводи, като обратната връзка е била невъзможно да бъде осъществена”, поясни наблюдаващият прокурор по делото Ваня Христева.„Българското подразделение на тази схема е първият случай, който е разобличен. Това е иновативно престъпление, а такива все повече и повече ще навлизат в нашата реалност”, коментира началникът на отдел „Компютърни престъпления“ към ГДБОП Явор Колев.„Тези хора са с много голям опит в измамни финансови операции. Те работят в България и са придобили значителни приходи, които прокуратурата ще разследва“, уточни той.", "date": "2018.11.06", "title": "Разкриха престъпна група, точила сметки чрез финансови измами в интернет"}
{"url": "https://www.novinite.bg/articles/166937/Nov-pokriv-sprya-techovete-v-AG-Sv-Sofiya-prodaljavat-remontite-v-rodilnoto", "text": "Общинската Първа АГ “Света София” има нов покрив. Ремонтът приключи преди да започнат дъждовете. Изолацията на покрива бе в ужасно състояние и когато завали дъжд работещите в болница веднага разбираха. Най-пострадали бяха стаите  на Информационния отдел на “Св. София”. Освен новия покрив бяха ремонтирани и пострадалите помещения. Така стаите на Информационния отдел са напълно обновени., пише Ресорният зам.-кмет на София Дончо Барбалов, председателят на здравната комисия към СОС д-р Веселин Милев и директорът на болницата днес се качиха на покрива, за да проверят за качеството на ремонта. Те бяха придружени и от представители на фирмата изпълнител. На покрива има нов гръмоотвод.200 000 лв. бяха отпуснати от Столична община за ремонта на покривната изолация, подмяна на улуци и други сторителни работи по покрива на сградата. След като е осигурена сградата вътре пордължават ремонтите в родилните зали и Отделението по хирургия на млечната жлеза.Столична община е инвестирала още 250 000 за тези строителни дейности. Общо за ремонти и купуване на нова апаратура и оборудване за общинската болницата през тази година Столична община е дала над 915 хил. лв.", "date": "2018.11.06", "title": "Нов покрив спря течовете в АГ “Св. София”, продължават ремонтите в родилното"}
{"url": "https://www.novinite.bg/articles/166935/115-hilyadi-novi-cvetya-zasadiha-v-Haskovo", "text": "115 хиляди нови цветя засадиха в градинките в Хасково служителите на ОП „Екопрогрес“, растенията са произведени в разсадника на предприятието.Това съобщиха от пресцентъра на Общината.На над 4 декара и половина са засадени издръжливите на студ различни видове и цветове виола, зотис, селене и белис. Още над 7 хиляди корена цветя остават в разсадника като резерв.Декар лавандула е засят в цветарника, резниците са дарение от Марин Хаджиев от Смолян, който отглежда лавандула в землището на селата Конуш и Тракиец. През пролетта лавандулата ще бъде засята в зелените площи в Хасково.От 12 ноември започва зазимяването на екзотичните растения разположени в централната част на града. През студените месеци те ще бъдат отглеждани в оранжерията на ОП „Екопрогрес“", "date": "2018.11.06", "title": "115 хиляди нови цветя засадиха в Хасково"}
{"url": "https://www.novinite.bg/articles/166927/Dve-katastrofi-blokiraha-Okolovrastniya-pat-v-Sofiya", "text": "Две катастрофи причиниха задръстване и в двете посоки на Околовръстния път в София. Едната катастрофа е станала преди моста за кв. \"Драгалевци\" в посока Пловдив, а другата - в посока Центъра. Движението е затруднено. Все още не са ясни причините за катастрофите.", "date": "2018.11.06", "title": "Две катастрофи блокираха Околовръстния път в София"}
{"url": "https://www.novinite.bg/articles/166941/Na-9-noemvri-Stolichnata-obshtina-shte-otvori-vrati-za-Otbora-na-nadejdata", "text": "„Отбор на надеждата” е социален проект, който повече от седем години доказва, че подобни проекти са от основно значение за приобщаването на младите мъже и жени с различен социален статус и етнически произход.Вече дванадесет години България участва с отбор на световни форуми и прославя страната със завоювани отличия.В годините \"Отборът\" демонстрира дух, професионални умения и отлични успехи както на национално, така и на световно ниво.Всяка година осем момчета от София участват на международни първенства за бездомни, всяко с индивидуален и неповтарящ се номер. \"Отборът на надеждата\" за 2018 г. включва номерата от 49 до 56.Треньорът на \"Отбора\" е Борислав Фердинандов, а създателят на проекта е Виктор Кирков.На 9 ноември, 11.00 часа, в сградата на Столична община, мраморно фоайе, заместник-кметът доц. д-р Тодор Чобанов ще приветства момчетата, по повод предстоящото им участие на Световното първенство за бездомни хора в Мексико Сити, в периода 13 – 18 ноември.", "date": "2018.11.06", "title": "На 9 ноември Столичната община ще отвори врати за \"Отбора на надеждата\""}
{"url": "https://www.novinite.bg/articles/166942/Spira-tokat-v-Bistrica-Jeleznica-i-Simeonovo-za-modernizaciya-na-elektroprovodite", "text": "Токът ще спира в Бистрица, Железница и вилна зона Симеоново заради модернизация на електропроводите, които доставят електричество на тези райони, предупреждават от ЧЕЗ. Целта е да бъде повишено качеството на услугата в района, пише Ще се наложат кратки прекъсвания на електрозахранването  на 6, 7 и 8 ноември в интервала 08:30 – 17:15 ч. Така ще се гарантира безопасната работа на служителите на ЧЕЗ, натоварени с ремонта и модернизацията на мрежата. Ако се наложи по-продължително спиране на тока, жителите на съответния район ще бъдат уведомени чрез средствата за масова информация.От ЧЕЗ призовават за търпение от страна на гражданите. Всички тези неудобства ще доведат в бъдеще до качествена и надеждна услуга. Има обещание да се работи бързо и качествено, за да има възможно най-малко прекъсвания на тока.От дружеството напомнят, че в населените места около столицата се монтират електромери, които се обслужват дистанционно. Те ще дават непрекъсната информация за качеството на услугата и ще способстват за бързо отстраняване на неизправностите. Очаква се до края на ноември да бъдат прекратени прекъсванията, свързани с модернизацията на мрежата в района.", "date": "2018.11.06", "title": "Спира токът в Бистрица, Железница и Симеоново за модернизация на електропроводите"}
{"url": "https://www.novinite.bg/articles/166933/Maya-Manolova-otkaza-kolata-ot-Slavi-Trifonov", "text": "Омбудсманът Мая Манолова, която остана без кола и шофьор от НСО и започна да се вози на обществен транспорт, днес организира приемна във влака София-Варна. Тя се качи на него в 6,40 часа сутринта пред множество журналисти. Билетите на гражданите, които ще я приемната, ще бъдат осчетоводени и изпратени на финансовия министър, защото хората не са длъжни да плащат за приемна с когото и да било, обясни омбудсманът, цитирана от БНР.По думите на Манолова, ако е възможно да си върши работата с обществения транспорт, ще инициира кампания, с която ще призове всички представители на държавните институции да слязат от служебните си автомобили и да се насочат към него.Междувременно шоуменът Слави Трифонов обяви, че предоставя кола и шофьор на Мая Манолова, защото било чисто заяждане от страна на държавата и че омбудсманът не трябва да бъде унижаван. \"Благодаря на Слави Трифонов, че ми е предложил кола и шофьор, аз няма да приема\", заяви тя, като изказа благодарности на всички приятели и познати, които се отзовали.\"Управляващите взеха правото ми на кола - това може да е зло за добро. Автомобилите в моята институция си имат график, не мога да ползвам друг оттам. Хората се свързват с нас при какви ли не случаи. Ще се опитаме да стегнем колите, които имаме\", каза още омбудсманът.Тя се извини на гражданите, че ги занимава с проблемите си и подчерта, че поради огромния интерес от страна на медиите вече няма да ги информира кога и къде ще пътува. ", "date": "2018.11.06", "title": "Мая Манолова отказа колата от Слави Трифонов"}
{"url": "https://www.novinite.bg/articles/166948/Gradskiyat-shum-uvelichava-riska-ot-infarkti-i-insulti", "text": "\r\nСпециалисти от Масачузетската обща болница в Бостън установиха, че хроничното въздействие на шума увеличава риска от сърдечносъдови болести, инфаркти и инсулти, съобщава сайтът MedicalXpress.\r\n\r\n\r\n\r\n\r\n\r\n", "date": "2018.11.06", "title": "Градският шум увеличава риска от инфаркти и инсулти"}
{"url": "https://www.novinite.bg/articles/166938/Kralev-nastoyava-Vitosha-da-stane-udobna-za-zimni-sportove", "text": "Министърът на спорта Красен Кралев споделя, че София е поканена лично от Томас Бах, президента на МОК, да се кандидатира за домакин на младежките зимни олимпийски игри.Според министъра, столичани няма да имат нищо против Витоша да се обнови и да може да предлага съвременни условия за зимен спорт. Той сподели пред БНТ, че са напълно неоснователни твърденията, че ще бъде допуснато строителство извън наличните съоръжения и писти, цитира За да може да се предприеме каквато и да било промяна на Витоша, трябва да се промени планът за управление на Витоша. Едва тогава компанията – собственик на съоръженията може да предприеме някаква инвестиция. Кралев смята, че корекцията в закона ще бъде направена съвсем скоро. СОС също трябва да подкрепят промяната, за да бъдат решени всички проблеми на Витоша.Кралев е категоричен, че страната ни има стабилно лоби в МОК и шансовете за домакинство са големи. Решението за домакинството трябва да се вземе от изпълнителното бюро, където подкрепата за България е много силна.Министър Кралев каза, че бюджетът за домакинството е в границите на около 40 млн.лв. Ако това се случи, се планира на Витоша да се провеждат състезанията в алпийски ски, състезанията на закрито – в столичната „Арена Армеец“ и Зимния дворец, който бе ремонтиран наскоро. За биатлон, ски бягания и ски скокове ще се подготви Банско.", "date": "2018.11.06", "title": "Кралев настоява Витоша да стане удобна за зимни спортове"}
{"url": "https://www.novinite.bg/articles/166950/Elena-Joncheva-Ginka-Varbakova-vliza-v-upravlenieto-na-ChEZ-Balgariya-Tova-e-skandalno", "text": "\"Стана известно, че Гинка Върбакова и част от нейния екип влизат в управлението на ЧЕЗ България. Това може да стане на извънредно събрание, което се предвижда за 27.11.2018 г.\" Това обяви говорителят на ПГ на \"БСП за България\" Елена Йончева.Тя заяви, че това е скандално. \"КЗК отказа на Гинка Върбакова придобиването на ЧЕЗ България, премиерът Борисов още в края на март ни уверяваше, че държавата е поискала да участва в сделката, самата г-жа Върбакова каза, че премиерът иска да има пълен контрол върху сделката\", припомни народният представител. Тя попита- Гинка Върбакова ли е държавата?\"Кой предложи на ЧЕЗ г-жа Гинка Върбокава и нейния екип? Бойко Борисов ли препоръча те да влязат в ръководството на ЧЕЗ?\", попита още Йончева. Тя припомни, че прeз 2009 г, по предложение на правителството на Борисов, в управлението на ЧЕЗ влиза неговият приятел Митко Каратиста. \"Тогава на въпрос към ЧЕЗ- защо той влиза в управлението на компанията, говорителят на дружеството Барбара Попанова отговаря: \"Той е български гражданин, който добре познава социалната и политическа среда в България\", припомни още тя. Елена Йончева заяви, че зад гърба на българите, когато правителството се тресе от поредния скандал, Гинка Върбакова и нейният екип влизат в управлението на ЧЕЗ.", "date": "2018.11.06", "title": "Елена Йончева: Гинка Върбакова влиза в управлението на ЧЕЗ България. Това е скандално!"}
{"url": "https://www.novinite.bg/articles/166951/Siderov-Nyamame-sporove-v-koaliciyata", "text": "„Нямаме спорове в коалицията. Всички търкания са изчистени”, заяви лидерът на „Атака” Волен Сидеров след среща на „Обединени патриоти” и НФСБ в Министерския съвет.Депутатите и от двете партии отказаха да кажат за какво са си говорили. Сидеров, макар и на шега, заяви, че е довел депутатите си да разгледат ценни картини, които са изложени в Министерски съвет.На въпрос дали ще поддържа кворума в пленарна зала, Сидеров заяви, че ще бъде в зала.", "date": "2018.11.06", "title": "Сидеров: Нямаме спорове в коалицията"}
{"url": "https://www.novinite.bg/articles/166955/Ninova-Dokazano-v-sada-ne-sam-bila-chlen-na-SDS-i-gospoja-laja-ne-se-otnasya-za-men", "text": "„Искам да чуя- какво ще кажат сега всички говорители, които гръмко твърдяха, че съм била член, активист и зам.-министър на СДС. Какво ще правят сега, след като в съдебното решение тези твърдения са определени като: „неистинност на приписваните обстоятелства“, „по делото липсват данни ищцата Корнелия Нинова, действително някога, да е била член на СДС“. Това каза председателят на НС на БСП Корнелия Нинова пред журналисти в парламента. Тя добави, че се надява, че този разговор е приключил и попита- как се чувстват сега тези хора. „Заведох това дело срещу Бойко Борисов и за определението „госпожа лъжа“, което се повтаряше многократно от много активисти на ГЕРБ“, обясни лидерът на левицата. Тя цитира, че заключението на съда е, че това обвинение е „безлично, абстрактно, безадресно“ и се касае за жена политик, но не е доказано, че се отнася за Корнелия Нинова. \"На основание на тези мотиви на съда, ще обжалвам решението, което отхвърля иска ми, защото заключението е, че и двете неща не би трябвало да са ми причинили обида“, обясни Нинова. Председателят на БСП каза още, че сумата, която е присъдена да й заплати премиерът Борисов, като разноски по делото – 1680 лв, ще бъде преведена на дете с увреждания.", "date": "2018.11.06", "title": "Нинова: Доказано в съда- не съм била член на СДС и госпожа лъжа не се отнася за мен"}
{"url": "https://www.novinite.bg/articles/166959/Marinov-Grajdanskata-otgovornost-tryabva-da-zavisi-ot-povedenieto-na-vodacha", "text": "\r\nЦената на гражданската отговорност трябва да бъде обвързана с поведението на водача на пътя. Това е мнението на министъра на вътрешните работи Младен Маринов. Това означава нарушителите да плащат повече от изрядните на пътя, обясни той.\r\nМладен Маринов, министър на вътрешните работи: \"Смятам, че това може би ще е справедливо, тъй като всеки човек трябва да си прави сметка - когато нарушава закона, това трябва да му се отразява по най-бързия начин дали финансово, дали като статут, но трябва да има пряка зависимост от поведението на пътя и финансовото състояние\"\r\n", "date": "2018.11.06", "title": "Маринов: \"Гражданската отговорност\" трябва да зависи от поведението на водача"}
{"url": "https://www.novinite.bg/articles/166943/Novi-pravila-za-rachniya-bagaj-na-niskotarifni-aviokompanii-obarkvat-potrebitelite", "text": "От тази есен унгарската нискотарифна компания Wizz Air и ирландската Ryan Air въведоха нова политика за ръчния багаж на борда на самолетите. Целта е да се намалят закъсненията на полетите. Едната компания задължава клиентите си да плащат за куфарите с тегло до 10 кг. Другата разрешава на борда да се качват куфарите на клиентите, които ползват определена услуга. Италианският регулаторен орган, който отговаря за защитата на конкуренцията наскоро обяви, че няма да позволи на тези нискотарифни авиокомпании да таксуват клиентите си за ръчен багаж.Пред „Хоризонт“ председателят на Комисията за защита на потребителите Димитър Маргаритов обясни, че политиката на стандартните авиокомпании позволява по-ясно ценообразуване: \"Тази промяна в правилата събуди стария въпрос за ценообразуването на нискотарифните авиокомпании – първоначално се оферира някаква цена за билет, а впоследствие към тази цена се добавят допълнителни такси\", посочи той.Според Маргаритов, големият въпрос сега е доколко тези компании ясно за потребителите оповестяват новите си условия и имат ли потребителите възможност да си създадат реална представа, сравнявайки с офертите на други авиокомпании, които не ценообразуват по този начин, а по дефиниция включват в цената на билета повечето от тези неща.В преходния период това не е било ясно за потребителите и те са запазвали билети онлайн, без да обръщат внимание, че „някъде е отбелязано, че от първи ноември ще бъдат в сила други правила и така потребителите действително могат да бъдат заблудени“, коментира Маргаритов.От КЗП ежедневно правят контролни резервации, които по думите на Маргаритов сочат, че в някаква степен процесът е по-усложнен, но няма груби нарушения.Председателят на КЗП уточни, че тъй като двете нискотарифни авиокомпании нямат представителства у нас, които да са български юридически лица, практически нашата юрисдикция не би могла да се разпростре върху тях, ако се установят нелоялни търговски практики. Посредством Европейския потребителски център обаче КЗП може да сигнализира в държавата, в която е базирана съответната компания и тамошните контролни органи да инициират производство за нелоялни практики.", "date": "2018.11.06", "title": "Нови правила за ръчния багаж на нискотарифни авиокомпании объркват потребителите"}
{"url": "https://www.novinite.bg/articles/166945/V-obshtina-Pernik-e-vaveden-zimen-rejim", "text": "В община Перник от 5 ноември е въведен зимен режим, съобщи общинският пресцентър. Фирмите, отговарящи за поддържането и снегопочистването на четвъртокласната пътна мрежа и градската мрежа ще дават денонощно дежурство.И през тази зима остава в сила миналогодишното разпределение на районите, които ще се чистят от четири фирми.Със заповед кметът Вяра Церовска нарежда опесъчаването на четвъртокласната пътна мрежа да се извършва с пясък, а не със скална маса, която замърсява отводнителните съоръжения. В градската мрежа срещу заледяванията ще се разпръскват сол, луга и химикали, незамърсяващи околната среда. Ръководителите на фирмите, отговарящи за зимното поддържане и снегопочистването, всекидневно да организират подаване на информация за пътната обстановка по четвъртокласната пътна мрежа и градската мрежа на дежурните в общинския съвет за сигурност, се отбелязва в заповедта. ", "date": "2018.11.06", "title": "В община Перник е въведен зимен режим"}
{"url": "https://www.novinite.bg/articles/166958/Prieha-byudjeta-na-NZOK-na-parvo-chetene", "text": "Със 108 гласа „За“, 62 „против“ и 10 „въздържал се“ бюджетът на Националната здравноосигурителна каса (НЗОК) мина на първо четене в пленарна зала.Предвидените приходи и трансфери в бюджета на НЗОК са в размер на 4 299 603 000 лв., а разчетените средства са при допускане на здравноосигурителна вноска в размер на 8%.Предвидените разходи и трансфери са в размер на 4 350 003 000 лв., от които 4 116 396 200 лв. са за здравноосигурителни плащания. С планираните средства е предвидено закупуването на медицинска помощ в обхвата на задължителното здравно осигуряване, гарантиранa от бюджета на НЗОК.От догодина се увеличават и средствата за здравноосигурителни плащания за първична и специализирана извънболнична медицинска помощ, медико-диагностична дейност, болнична медицинска помощ, дентална помощ и за лекарствени продукти, медицински изделия и диетични храни за специални медицински цели.Резервът, включително за непредвидени и неотложни разходи, е в размер на 127 105 300 лв.Със законопроекта за бюджета на НЗОК се предлагат изменения и допълнения в редица други закони. С тях се предвижда преминаване към НЗОК на администрирането на дейностите, осъществявани към настоящия момент от Център „Фонд за лечение на деца“ и Комисията за лечение в чужбина. Създава се Агенция за медицински надзор като второстепенен разпоредител с бюджет към министъра на здравеопазването, която ще осъществява регулиране и контрол на медицинските дейности.Отпада съществуващата процедура за акредитация на лечебните заведения за извършваната от тях медицинска дейност.Регламентира се създаването и поддържането на Национална здравно-информационна система от Министерството на здравеопазването и на информационна база данни за всички лица, преминали през ТЕЛК/НЕЛК. Въвежда се и изискване към лечебните заведения да оповестяват всички цени на медицинските дейности, по които работят и издаване на финансови документи на пациентите за проведеното лечение.", "date": "2018.11.06", "title": "Приеха бюджета на НЗОК на първо четене"}
{"url": "https://www.novinite.bg/articles/166917/KZP-Proverkite-v-zimnite-kurorti-zapochvat-prez-mesec-dekemvri", "text": "Комисията за защита на потребителите започва проверки в туристическите обекти в планинските курорти от началото на месец декември, съобщи председателят Димитър Маргаритов в Сутрешния блок на Българската национална телевизия (БНТ). „Ще извършим първоначално проверки в обекти, в които през изминали периоди сме установили нелоялни практики относно поети и неизпълнени ангажименти или различен тип административни нарушения – липса на важна информация, проблеми с категоризацията и т.н.”, добави Маргаритов. Той обясни, че предвид спецификата на зимния сезон някои от проверките ще бъдат съвместно с други контролни органи, като Държавната агенция за метрологичен и технически надзор, икономическа полиция и др.Целта е да се установи отговарят ли ски пистите на изискванията на Наредбата относно информационната обезпеченост, включително и обозначаването на степента на сложност на всяко от трасетата. Инспекторите ще проверят и дали са приведени в готовност съоръженията, извършена ли е профилактика, имат ли технически паспорти, в които да се регистрира кога и как са извършени съответните дейности по отношение на привеждането им в готовност за експлоатация, обясни Маргаритов. Активността на потребителите и реакциите на медиите при проблеми влияят върху търговците, които си вземат бележка и се опитват да приведат предоставяните от тях услуги в съответствие с изискванията на закона, каза Маргаритов в отговор на констатацията на водещия, че в последните години качеството на туристическия продукт у нас се подобрява. „Някъде по средата може би сме и ние, институциите, които се опитват да противодействат на различния тип нарушения и стимулират потребителите да бъдат по-активни, а търговците по-коректни”, допълни председателят на КЗП. Маргаритов потвърди, че през целия зимен сезон Комисията ще извършва проверки и по традиционната си кампания, и по жалби от граждани. Сигнали могат да бъдат подавани по телефона, в интернет и в офисите на КЗП във всички областни центрове в страната.", "date": "2018.11.06", "title": "КЗП: „Проверките в зимните курорти започват през месец декември”"}
{"url": "https://www.novinite.bg/articles/166926/Desetki-kone-sa-ubiti-v-Pravec-i-Botevgrad", "text": "Собственици на коне от Правец и Ботевград се оплакаха, че само през изминалата седмица са убити над 20 коня. Росен Николаев и Найден Методиев са двама от тримата стопани на коне, чиито животни са простреляни през изминала седмица в района. Учени се опитват да клонират кон отпреди 40 000 г. Учени са взели клетъчни проби от изчезнал преди 40 000 г. кон бебе с цел да възстановят вида.Двамата са дребни стопани. Твърдят, че нямат врагове. Стреляно е и по няколко коня на бизнесмен от Правешко, съобщи bTV. Различния социален статус на пострадалите собственици и типове коне изключва версията за лично отмъщение. От районната прокуратура в Ботевград потвърдиха за два убити и осем простреляни коня до село Калугерово, община Правец. Кон ритна и уби 4-годишно дете в Чирпан Кон ритна в главата дете и го уби в Чирпан, съобщават от ОДМВР-Стара Загора.Води се досъдебно производство за извършено престъпление – „проява на жестокост към животно и причиняване противозаконно на смърт или трайно увреждане”, за което се предвижда до 3 години затвор и глоба от хиляда до 5 хил. лв.", "date": "2018.11.06", "title": "Десетки коне са убити в Правец и Ботевград"}
{"url": "https://www.novinite.bg/articles/166956/Iliyana-Jotova-shte-uchastva-v-otkrivaneto-na-forum-za-trudovata-medicina", "text": "В сряда, 7 ноември 2018 г., от 9.30 часа, в зала 6 на Националния дворец на културата вицепрезидентът Илияна Йотова ще открие Първи конгрес по трудова медицина и експертиза на работоспособността с международна конференция по проекта „ЕПСИЛОН“.Големият научен форум с широко международно участие ще се проведе под патронажа на вицепрезидента. Основни организатори са Българското академично дружество по трудова медицина и Факултетът по обществено здраве при Медицински университет, София.", "date": "2018.11.06", "title": "Илияна Йотова ще участва в откриването на форум за трудовата медицина"}
{"url": "https://www.novinite.bg/articles/166919/Sofijska-voda-vremenno-shte-prekasne-vodosnabdyavaneto-v-nyakoi-chasti-na-stolicata", "text": "На 07 ноември 2018 г. (сряда), във връзка с реконструкция на уличен водопровод на ул. „Зорница“ с. Волуяк, се налага спиране на водоподаването от 09:00 до 21:00 часа на клиентите на „Софийска вода”, живеещи в района на: ул. \"Зорница\" от ул. \"Малина \" до Гара Волуяк, ул. \"Минзухар\", ул. \" Свобода \" № 44, № 46, № 48 , ул. \"50\", ул. \"41\", ул. \"Лозичка\", ул. \"Котешка стъпка\", ул. \"Детелина\", кв.Гара Волуяк. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул.“ Зорница“ ъгъла с ул. 50. На 07 ноември 2018 г. (сряда), във връзка с подмяна на спирателен кран на бул. „Вардар“ жк. „Красна поляна“ 1, се налага спиране на водоподаването от 10:00 до 16:00 часа на клиентите на „Софийска вода”, живеещи в района на: Локално платно на бул. „Александър Стамболийски“ от ул. „Проф. Вайганд“ до бул. „Вардар“ бул. „Вардар“ от бул. „Александър Стамболийски“ до бл. 137Б и блок 137Б. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: Локално платно на бул. „Александър Стамболийски“ пред бл. 2. На 07 ноември 2018 г. (сряда), във връзка с подмяна на спирателни кранове и пожарен хидрант на ул. „Чавдар войвода“ с. Световрачене , се налага спиране на водоподаването от 09:30 до 19:30 часа на клиентите на „Софийска вода”, живеещи в района на: ул. „3-ти март“, ул. „Миладин Цветков“, ул. „Поляната“, ул. „Черковна“, ул. „Чавдар войвода“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Пробуда“ ъгъла с ул. „Искър“. На 07 ноември 2018 г. (сряда), във връзка с реконструкция на уличен водопровод на ул. „Здравец“ с. Кътина, се налага спиране на водоподаването от 09:30 до 16:30 часа на клиентите на „Софийска вода”, живеещи в района на: ул. \"Езеро“, ул. „Пирамидите“, ул. „Сини вир“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул.“ Езеро“ ъгъла с ул. „Сливница“.", "date": "2018.11.06", "title": "„Софийска вода” временно ще прекъсне водоснабдяването в  някои части на столицата"}
{"url": "https://www.novinite.bg/articles/166947/S-kvorum-na-raba-parlamentat-zapochna-rabota-po-byudjetite-na-DOO-i-NZOK", "text": "\r\nС кворум от 122 народни представители, при необходим минимум от 121 в зала, парламентът започна работа по първо четене на бюджетите на Националната здравноосигурителна каса (НЗОК) и Държавното обществено осигуряване (ДОО) за догодина, пише БГНЕС.\r\n\r\n\r\n\r\n\r\n\r\n\r\n", "date": "2018.11.06", "title": "С кворум на ръба парламентът започна работа по бюджетите на ДОО и НЗОК"}
