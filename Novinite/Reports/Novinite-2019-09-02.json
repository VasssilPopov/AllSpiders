{"url": "https://www.novinite.bg/articles/179851/Mashtabna-policejska-akciya-v-stolichniya-kvartal-Hristo-Botev", "text": "Мащабна полицейска операция в столицата. Жандармерия и полиция са нахлули рано тази сутрин в кв. \"Христо Ботев\". От МВР потвърдиха провеждането на акцията, но отказаха да дадат повече информация за нея. Към момента не се съобщава за арестувани", "date": "2019.09.02", "title": "Мащабна полицейска акция в столичния квартал \"Христо Ботев\""}
{"url": "https://www.novinite.bg/articles/179865/Sinat-na-shefa-na-NAP-Plovdiv-e-osvoboden-sreshtu-10-000-lv-garanciya", "text": "След 72-часов арест Ивайло Найденов излиза от ареста срещу 10 000 лв. гаранция. Това е решила преди малко Окръжна прокуратура-Пловдив. Очакваше се държавното обвинение да иска постоянен арест за младия мъж, но това така и не се случи, пише \"Пловдив 24\".\"Минути преди 21,00 часа на 28 август на телефон 112 било съобщено, че пред блок в жк \"Тракия“ пресичаща пътното платно пешеходка с неустановена самоличност била блъсната от лек автомобил \"Мерцедес“, чийто водач напуснал местопроизшествието. Незабавно по случая започнала проверка от служители на сектор \"Пътна полиция“, съобщиха от МВР.Изяснено било, че пострадалата е 78-годишна, настанена е в болница в тежко състояние. Взета й е кръвна проба за химически анализ. Малко по-късно е издирен и 20-годишния шофьор на злополучния автомобил. Тестван е за употреба на алкохол и наркотици, резултатите са отрицателни. Разследващ полицай продължава работата по фактическата обстановка около инцидента\".", "date": "2019.09.02", "title": "Синът на шефа на НАП-Пловдив е освободен срещу 10 000 лв. гаранция"}
{"url": "https://www.novinite.bg/articles/179858/Maya-Manolova-e-katastrofirala", "text": "Омбудсманът Мая Манолова е претърпяла пътнотранспортно произшествие. Това обяви самата тя пред журналисти.\r\nМанолова съобщи, че то е станало тази сутрин и колегата, с която е пътувала е в УМБАЛСМ „Н. И. Пирогов“. Тя поясни, че вярва, че инцидентът е случаен и посочи, че причините се изясняват. Според източници на 24 часа обаче инцидентът е станал след направен забранен обратен завой. Тя коментира и дали ще се впусне в надпреварата за местния вот.\r\n\"Ако се кандидатирам за кмет на София, ще подам оставка като омбудсман\", заяви още Манолова. Тя поясни, че законът не я задължава.\r\n\"Мога да взема и неплътен отпуск, но мисля, че честното, почтено и достойно поведение е да подам оставка и да вляза в това състезание\", допълни още омбудсманът. Манолова допълни, че ще вземе решение съвсем скоро.\"До часове буквално ще обявя своето решение. Няма да е днес. Днес имам още работа, която трябва да свърша като омбудсман. В момента, в който съм готова, моят пиар, която е тук, ще ви информира всички\", посочи още Манолова.\r\n", "date": "2019.09.02", "title": "Мая Манолова е катастрофирала"}
{"url": "https://www.novinite.bg/articles/179860/Mikroplastmasata-leti-i-vav-vazduha", "text": "\"Малко се говори за това какъв процент микропластмасови частици са във въздуха. Има ги много и е естествено да ги вдишваме\", коментира пулмологът д-р Александър Симидчиев, съобщава bTV.„За разлика от фините прахови частици, микропластмасовите се образуват от тънки нишки – платове и подобни материи, които при рязане и разкъсване отделят много малки фибри. Те са много леки и се носят във въздуха продължително време. Твърде малки са, за да ги видим с просто око”, обясни пулмологът.\"Пластмасата е едно от най-устойчивите неща, които са създадени от човека. Изграждат се изключително бавно – 500-600 години. Проблемът при инхалирането им е не толкова, че предизвикват самостоятелно вреди, а че много често в тях има оцветители и друга химия, включително и тежки метали, които създават проблеми\", поясни още д-р Симидчиев.По-големите частици остават в горните дихателни пътища, а по-малките влизат в белия дроб. Най-малките - т.нар. наночастиците, могат да преминат през белия дроб, да попаднат в организма и да увредят всеки друг орган.\"В момента има много малко публикации за това колко е количеството пластмаса в нашия бял дроб. Мислим си, че тя е относително инертна и частиците не са чак толкова много. Истината обаче е, че поради факта, че те много трудно се разграждат, седят много дълго време и ефектът е много голям\", каза пулмологът.Самите частици могат да доведат до възпалителни реакции в белия дроб. По думите му той е органът, който много често се подценява, но ни държи живи всяка секунда.", "date": "2019.09.02", "title": "Микропластмасата лети и във въздуха"}
{"url": "https://www.novinite.bg/articles/179867/Mlechni-produkti-plodove-i-zelenchuci-za-uchenicite-blagodarenie-na-programa-na-ES", "text": "С началото на новата учебна година ще се възобнови схемата на ЕС за предлагане на плодове, зеленчуци и млечни продукти в училищата в участващите държави от ЕС за периода 2019—2 020 г. Схемата на ЕС за хранене в училищата има за цел да насърчава здравословния и балансиран режим на хранене чрез предлагането на плодове, зеленчуци и млечни продукти, както и чрез образователни програми в областта на селското стопанство и доброто хранене.През учебната 2017—2018 г. от тази програма се възползваха над 20 милиона деца, т.е. 20 % от децата в целия Европейски съюз. Комисарят на ЕС по въпросите на земеделието и развитието на селските райони Фил Хоган заяви: „Важно е още от ранна възраст да се придобият навици за здравословно хранене. Благодарение на схемата на ЕС за хранене в училищата нашите млади граждани не само се радват на качествени европейски продукти, а и научават повече за храненето, селското стопанство, производството на храни, както и за свързаната с всичко това усилена работа.“ Всяка учебна година за схемата се заделят общо 250 млн. евро. За учебната 2019—2020 г. 145 млн. евро са заделени за плодове и зеленчуци и 105 млн. евро – за мляко и млечни продукти. Въпреки че участието в схемата е доброволно, всички държави членки на ЕС избраха да участват в някоя част на схемата или в цялата схема.През март 2019 г. Европейската комисия одобри средствата, които да бъдат разпределени на всяка държава от ЕС, участваща в схемата предстоящата учебна година. Държавите могат да допълнят предоставената от ЕС субсидия с национални средства. Държавите членки сами решават как да прилагат схемата, т.е. какъв вид продукти ще получават децата или на каква тема ще бъдат въведените образователни мерки. Все пак продуктите трябва да бъдат избирани в зависимост от здравните и свързаните с околната среда фактори, както и според тяхната сезонност, разнообразие и наличност.", "date": "2019.09.02", "title": "Млечни продукти, плодове и зеленчуци за учениците благодарение на програма на ЕС"}
{"url": "https://www.novinite.bg/articles/179869/Metroto-stiga-Krasno-selo-v-kraya-na-oktomvri", "text": "Строителството на първия етап от третия лъч на метрото в участъка между бул. “Патриарх Евтимий” - НДК - „Красно село“ ще приключи в края на октомври.\r\nТова стана ясно при инспекция на строежа на кмета на София Йорданка Фандъкова, транспортният министър Росен Желязков и шефа на „Метрополитен“ Стоян Братоев. След приключване на строителните дейности, ще започнат изпитания на влаковете и цялостната автоматика.\r\nВторият етап от третия лъч, който ще стига до „Овча купел“ и Горна баня ще е готов догодина. По третия метродиаметър ще бъдат пуснати нови влакове, които са с намалено потребление на електроенергия, намалени нива на шум, както и с опция за движение без машинист. Целите влакове са проходим, за разлика от тези в момента, при които вагоните са отделени. Освен това на новите станции ще има прегради с височина 1,5 м, които ще разделят пероните и влака. „Едновременно със строителството на новите станции на места се изгражда нова градска инфраструктура – ВиК мрежи, улично осветление, топлофикационни и газопроводни мрежи и нови пътни настилки на отделни булеварди“, уточниха от „Метрополитен“.\r\nПри откриването на третия лъч се очаква 600 хиляди пътници дневно да използват подземния превоз. Очакванията са от периферните точки на града до центъра да се стига за 16 минути. С новата метроотсечка пътният трафик ще бъде намален с 25%. Третата линия ще има връзки с над 55 автобусни и тролейбусни спирки.\r\n", "date": "2019.09.02", "title": "Метрото стига „Красно село“ в края на октомври"}
{"url": "https://www.novinite.bg/articles/179871/Kakvi-kompanii-ot-Fortune-Global-500-investirat-v-CIE", "text": "Голяма част от компаниите, представени в класацията Global 500 на списание Fortune, които са инвестирали в ЦИЕ-6, са от секторите - автомобилен, производствен, хранително-вкусов, тютюневи изделия, напитки, телекомуникации, медии и транспорт. Това показва анализ на преките чуждестранни инвестиции в ЦИЕ на Colliers International. Преките чуждестранни инвестиции имат голямо значение за икономическото развитие на пазара на бизнес имоти в ЦИЕ-6 през последните 30 години.Прегледът на компаниите, част от класацията Fortune Global 500 демонстрира, че броят на тези от тях, които са инвестирали в разглеждания регион, варира между 61 в Словакия и България до 140 в Полша. Въпреки че Полша е най-голямата икономика, съотношението между броя компании в класацията към числеността на населението, подрежда на по- предни позиции Словакия, Унгария и Чехия. Това е свързано с корелацията между износ и БВП, която е много голяма в тези три държави. България ги следва и по трите показателя. В Румъния и Полша съотношението износ към БВП е по-малко. Това в известна степен може да се окаже позитивно за двете държави, в случай на забавяне на развитието на глобалната търговия, каквато е ситуацията към момента.Въпреки това всички държави от ЦИЕ-6 имат значително по-високо съотношение износ - БВП в сравнение със средното за света (29%). Притокът на преки чуждестранни инвестиции е най-значителен в Унгария – 6,5% от БВП през 2018 г. Този тренд продължава и през 2019 г. При останалите държави се регистрират по-ниски нива в диапазона 1.8% - 2.9% от БВП за миналата година. Анализът на преките чуждестранни инвестиции през последните 15 години показва силно присъствие във Fortune Global 500 на регионални компании от секторите автомобилен, производствен, хранително-вкусов, тютюневи изделия, напитки, телекомуникации, медии и транспорт. В класацията има и огромен брой технологични фирми. Това е окуражаващо за бъдещото позициониране на региона в световната икономика. Компаниите от финансовия сектор и търговията с потребителски стоки са изключително малко. Същото важи и за енергийните предприятия, вероятно поради структурни причини. По отношение на произхода на участниците в класацията, Китай е с най-слабо представяне в процентно отношение, както и Канада, Тайван, Австралия и Индия. Най-видимо е присъствието на компании от Европа, САЩ и Южна Корея в повечето от държавите в региона.", "date": "2019.09.02", "title": "Какви компании от Fortune Global 500 инвестират в ЦИЕ"}
{"url": "https://www.novinite.bg/articles/179850/Na-pazar-po-vreme-na-ekskurziya-v-ES-moite-prava-bez-granici", "text": "В случай че сте решили това лято да използвате отпуската си за кратка екскурзия в чужбина, е добре да знаете някои свои основни права като потребители, когато пазарувате от местните магазини. Важно е обаче да имате предвид, че те важат само на територията на Европейския съюз, Исландия, Лихтенщайн и Норвегия. Добрата новина е, че във всички тези държави Вие разполагате със същите права, които имате и във Вашия град. Какви са те конкретно - напомнят експертите на Комисията за защита на потребителите (КЗП).Двугодишна законова гаранция В Европейския съюз потребителските стоки имат законова гаранция две години. През този период дефектната стока може да бъде безплатно поправена или заменена. Не подценявайте обаче обстоятелството, че при покупките по време на еднократни пътувания в чужбина, е малко вероятно да се върнете в същата държава само за да предявите рекламация за некачествена дреха или дори за някакъв по-скъп продукт от типа на техниката. Затова е важно преди да заплатите внимателно да огледате артикула и да го тествате, за да се убедите лично, че отговаря на описанието му и Вашите потребности, както и че функционира изправно. Рекламация в сервиза на търговеца в нашата страна Възможно е едва когато се приберете у дома да установите, че закупената по време на пътуването Ви зад граница стока е дефектна.В повечето случаи предявяването на рекламация на място в търговския обект в държавата, от която е закупена, би било нерационално. Трябва да сте подготвени и за тази ситуация. Затова, още докато сте в магазина, се поинтересувайте дали търговецът има оторизиран сервиз в България, към който да се обърнете при установен на по-късен етап проблем с покупката. Търговска гаранция Магазините често предлагат търговска гаранция, която е включена в цената на стоката или се заплаща допълнително.Тази гаранция, например може да бъде валидна на територията на целия ЕС. Възможно е нейната продължителност да е 3, 5 или повече години. Каква трябва да бъде търговската гаранция? Трябва да е писмена, разбираема и лесна за четене. Потребителите следва да знаят, че търговската гаранция не замества минималната двугодишна гаранция, която имат по закон. Правото за избор между двете е на клиента в зависимост от това кои условия го устройват повече в конкретния случай. Платете ДДС в държавата, където пазарувате! Като потребител - физическо лице, което пазарува в ЕС, Вие трябва да платите ДДС само веднъж и то в държавата, където правите покупката. Изключение са новите автомобили. Когато закупите лека кола от друга страна в ЕС, заплащате ДДС там, където я регистрирате. Дискриминация в цените е недопустима При пазаруване в държава от ЕС от потребителите не може да се изисква да платят за покупката на една и съща стока или услуга по-висока цена от местните жители. Пазете касовата бележка и гаранционната карта! Тези документи ще Ви бъдат необходими в случаите, в които ще се наложи да предявите рекламация за дефектна стока или да отправите някаква претенция към търговеца, от който сте пазарували.", "date": "2019.09.02", "title": "На пазар по време на екскурзия в ЕС - моите права без граници!"}
{"url": "https://www.novinite.bg/articles/179873/Nivoto-na-reka-Struma-se-povishi-s-4-sm", "text": "През изминалото денонощие нивата на наблюдаваните реки в Западнобеломорския басейн са останали без съществени изменения, показва справка на сайта на Националния институт по метеорология и хидрология.Регистрираните колебания на речните нива за водосбора на река Места са от -2 см до +2 см, а за водосбора на река Струма от -4 см до +4 см. Водните количества на реките в басейна са под праговете за средни води.Днес и през следващите три дни речните нива в басейна ще останат без съществени изменения. Водните количества ще бъдат под праговете за внимание.", "date": "2019.09.02", "title": "Нивото на река Струма се повиши с 4 см"}
{"url": "https://www.novinite.bg/articles/179872/Vav-Velikotarnovsko-otkriha-praseta-koito-bili-dobrovolno-umartveni", "text": "Областната дирекция по безопасност на храните във Велико Търново констатира укрити домашни прасета, чиито собственици са ги декларирали като доброволно умъртвени с дезинфекцирани дворове, за да получат помощта от 300 лева.При проверките досега са разкрити пет случая в домакинства в различни населени места в област Велико Търново с неунищожени домашни прасета в дворовете, за които са подадени декларации за помощта, съобщи за „Хоризонт“ д-р Станимир Спасов, директор на контролното ведомство в региона.Освен че няма да получат помощта от 300 лева, домакинствата с укритите прасета ще бъдат глобени от 500 до 1000 лева.В Лясковец днес започна изплащането на помощта. Хората приемаха мярката и парите по различен начин:„Две прасета гледах. Провериха на място всичко, не ме притеснява“.„Отпускат 300 лева, едно малко прасенце струва от 150 до 200 лева“.Над две хиляди са домакинствата в областта Велико Търново, които са декларирали, че отговарят на условията за еднократната помощ. ", "date": "2019.09.02", "title": "Във Великотърновско откриха прасета, които били „доброволно умъртвени“"}
{"url": "https://www.novinite.bg/articles/179849/GERB-se-registrira-za-mesnite-izbori", "text": "За поредна година първи документите си внесоха от партия ГЕРБ. В продължение на повече от седмица представители на младежката структура на партията даваха денонощни дежурства пред входа на Централната избирателна комисия.Очаква се и тази седмица официално кандидатурите си за кмет на София да обявят Йорданка Фандъкова и Мая Манолова.", "date": "2019.09.02", "title": "ГЕРБ се регистрира за месните избори"}
{"url": "https://www.novinite.bg/articles/179846/Dnes-shte-bade-slanchevo", "text": "Днес ще бъде слънчево, след обяд над Западна България с временни увеличения на облачността. Ще духа слаб до умерен североизточен вятър. Горещо време с максимални температури между 30° и 35°, в София 30°.Над планините ще бъде предимно слънчево, след обяд над масивите в Западна България с временни увеличения на облачността. Ще духа слаб до умерен североизточен вятър. Максимална температура на височина 1200 метра около 24°, на 2000 метра – около 16°.Над Черноморето ще бъде слънчево. Ще духа до умерен североизточен вятър. Максимални температури на въздуха: 27°-28°. Температурата на морската вода е 26°. Вълнението на морето ще бъде 2-3 бала. ", "date": "2019.09.02", "title": "Днес ще бъде слънчево"}
{"url": "https://www.novinite.bg/articles/179874/Kamioni-prodaljavat-da-skladirat-bokluci-do-AM-Struma", "text": "Камиони продължават да складират боклуци до магистрала „Струма”. Това разказват местни хора след големия пожар, който доведе до затварянето на аутобана.В момента в Кюстендил регионалното министерство, пътната агенция и областната управа търсят решение за това къде да бъдат депонирани отпадъците и кой е отговорен за натрупването на боклука.", "date": "2019.09.02", "title": "Камиони продължават да складират боклуци до АМ „Струма”"}
{"url": "https://www.novinite.bg/articles/179866/Oficer-i-shpionin-na-Roman-Polanski-otkriva-CineLibri-2019", "text": "Новият филм на Роман Полански дава старт на петото юбилейно издание на международния кино-литературен фестивал CineLibri! Тържествената церемония по откриването ще се състои на 5 октомври в зала 1 на НДК от 19:00 ч. и ще бъде съпроводена с космически акустичен пърформънс на Мила Робърт, официално представяне на програмата и гостите на фестивала. Копродукцията на Франция и Италия „Офицер и шпионин”, адаптация по бестселъра на Робърт Харис, чиито книги са преведени на 37 езика, ще бъде показана у нас след официалната си премиера в рамките на 76-ото издание на кинофестивала във Венеция.На практика това ще бъде второто излъчване на филма в света. Появата на Полански във Венеция за пореден път разбуни духовете и предизвика полярни реакции, но това не попречи на филма да влезе в конкурсната програма и да отнесе номинация за „Златен лъв”. Полско-френският режисьор, сценарист и продуцент от еврейски произход си остава едно от най-авторитетните имена в съвременната кинематография. Достатъчно е да споменем творби като „Китайски квартал” (1974), „Тес” (1979), „Горчива луна” (1992) и „Пианистът” (2002). „Офицер и шпионин” е естетски поднесено съчетание на историческа драма и трилър с внушителен бюджет и първокласен кастинг, в който блестят имената на Жан Дюжарден („Артистът”), Луи Гарел („Изключителният Годар”), Матю Алмарик („Скафандърът и пеперудата”), Еманюел Сене („Венера в кожи”). Сюжетът ни пренася в Париж от 1895 година, когато, несправедливо обвинен в предателство, младият еврейски офицер Алфред Драйфус е осъден на доживотен затвор на Дяволския остров и е разжалван публично пред огромна тълпа.Възкресявайки скандала, който привлича вниманието на целия свят в навечерието на XX век, Робърт Харис ни разказва една история, която звучи изумително актуално и днес - история за лов на вещици, тайни трибунали, неуправляеми разузнавателни агенции, съдбата на доносници – изградена с безспорно майсторство, което е отличителен белег на всичките му бестселъри. Полански и Харис вече имат в актива си плодотворно сътрудничество в лицето на филма „Писател в сянка”(2010), удостоен с над 30 отличия.Между 5 и 20 октомври зрителите на CineLibri ще станат свидетели на забележителни филмови и литературни премиери, ще се срещнат с кинорежисьори от световна величина и други ярки фигури от света на изкуството. Предстоят знакови чествания, бляскави галавечери на различни култури, паралелни образователни събития и конкурси.Тази година фестивалът ще се състои в София, Пловдив, Варна, Бургас, Габрово, Велико Търново и Стара Загора под мотото „Петото измерение” и ще покаже превъзходна селекция от 55 филмови продукции, завършени през последната година. Билетите са в продажба на сайта на CineLibri и на касата на НДК с промоционална цена от 10 лв. за early birds, валидна до 18 септември. След 18 септември редовната цена на билетите ще бъде 12/15 лв. CineLibri 2019 се провежда с подкрепата на Столична програма „Култура”, Национален фонд „Култура”, Национален филмов център, фонд „Култура” на Община Варна, Община Бургас, Община Габрово; с изключителното партньорство на Vivacom и със съдействието на УниКредит Булбанк. Фестивалът е част от Календара на културните събития на Столична община за 2019 г. Всички партньори и съмишленици са обявени на официалната страница  ", "date": "2019.09.02", "title": "„Офицер и шпионин” на Роман Полански открива CineLibri 2019"}
{"url": "https://www.novinite.bg/articles/179853/Djambazki-Iskam-himicheska-kastraciya-za-sadistichnite-ubijci", "text": "Част от българското общество дегенерира в последните 30 години. Колко още изродщини трябва да се случат, за да се вземат мерки, попита евродепутатът и зам.-председател на ВМРО Ангел Джамбазки, по повод смъртта на малката Кристин от Сотиря и опитът на двама мъже да изнасилят 8-годишно момиче от същото село.Отдавна настояваме да се приема концепцията, предложена от министър Каракачанов, каза Джамбазки и допълни, че самият той е привърженик на смъртното наказание.\"Когато един човек е извършил садистични убийства, той няма да излезе от затвора, плетейки гоблени. Ще излезе от затвора и ще държи брадвата, дебнейки някое момиче или жена. Искам да бъде кастриран химически, искам да бъде в затвора до края на живота си, искам да чука камъни\", настоя Джамбазки.По повод местните избери в страната Джамбазки посочи, че днес следобед ръководството на ВМРО ще вземе решение как да се яви на вота.\"В София търсим надграждане на ВМРО в родолюбиво дясно обединение. Има нужда от промяна в града. Има недоволсво от гражданите как се управлява градът. Голяма част от софиянци не се чувстват представени. Рамковото споразумение на СДС с ГЕРБ не пречи на коалиция с ВМРО\", обясни зам.-председател на ВМРО.Припомняме, че трима от депутатите на \"Атака\" бяха изключени от патриотичната коалиция в Народното събрание. Според Джамбазки няма път назад специално за лидера на \"Атака\" Волен Сидеров, който бе сред изключените от Малката коалиция народни представители.По негово мнение ресорът на българския еврокомисар трябва да бъде решен от Министерския съвет. По думите му не е било разумно да се отхвърля директно ресор \"Земеделие\" за Мария Габриел, тъй като българските земеделци получават по-ниски субсидии от своите колеги.Във връзка с борбата с мръсния въздух той отбеляза, че се говори неразумно, че Европа трябва да стане неутрална и че ще има десетки хиляди безработни и фалирали фирми у нас, ако спрем въглищната част от енергетиката на България.\"Правим се на най-стриктни. Някой не е учил география и физика, може би\", каза още Джамбазки пред Bulgaria ON AIR.По думите му нямаше да се стигне до проблема с чумата по свинете у нас, ако популацията на дивите прасета е била разредена още преди години, както са предложили от ВМРО.", "date": "2019.09.02", "title": "Джамбазки: Искам химическа кастрация за садистичните убийци!"}
{"url": "https://www.novinite.bg/articles/179854/Na-25-septemvri-stavat-yasni-palnite-listi-za-obshtinski-savetnici-i-kmetove", "text": "Пълните листи на кандидатите за общински съветници и кметове ще бъдат ясни на 25 септември, когато приключва регистрацията на кандидатите в общинските избирателни комисии. Това заяви пред БНТ говорителят на ЦИК Александър Андреев. В ЦИК от 2 септември започна регистрацията на партиите и коалициите и тя ще приключи на 11 септември в 17.00 часа. Активното и пасивното избирателно право в тези избори е свързано с живеенето в страната повече от 6 месеца от датата на изборите. Едно лице да живее в страната означава да има постоянен е и настоящ адрес на територията на Р. България и един от двата да е на територията на населеното място, където той ще гласува или където се е кандидатирал.  По отношение на гражданите на държави членки на ЕС, които също в тези избори биха могли да гласуват, това означава да имат постоянно или продължително пребиваване на територията на страната - 6 месеца преди датата на изборите - т.е. към 26 април 2019 г., каза Андреев.", "date": "2019.09.02", "title": "На 25 септември стават ясни пълните листи за общински съветници и кметове"}
{"url": "https://www.novinite.bg/articles/179861/Fandakova-vliza-za-chetvarti-pat-v-bitkata-za-Sofiya", "text": "\r\nКметът на София Йорданка Фандъкова ще се кандидатира за четвърти път начело на града на изборите в края на октомври. Новината съобщи самата тя, след като инспектира строителството на третия лъч на метрото.\r\n\r\n“Кандидатирам се за нов мандат за кмет на нашия град. В последните десет години София се развива и променя не с приказки, а с работа. Решението ми не е спонтанно, то се основава на чувството ми за отговорност към голямото доверие, което получавам през всичките години”, обяви Фандъкова. Тя съобщи още, че ще заложи на нов екип, с който ще имат три основни цели - развитието на вътрешнокварталните улици, зеленината в града и технологиите. Строителството на метрото също остава ключов приоритет, допълни градоначалникът.\r\nДо момента официална заявка за мястото на Фандъкова са направили Борислав Игнатов от “Демократична България” и Борис Бонев от “Спаси София”. Омбудсманът Мая Манолова все още не е потвърдила информацията, че и тя ще се бори за кметския стол. Фандъкова е начело на столицата от 2009 г., когато след частични избори довърши мандата на Бойко Борисов, който стана премиер. На редовния местен вот през 2011 и 2015 г. софиянци също й гласуват доверие като я избират за градоначалник.\r\nОчаквайте подробности!\r\n", "date": "2019.09.02", "title": "Фандъкова влиза за четвърти път в битката за София"}
{"url": "https://www.novinite.bg/articles/179875/780-stopani-na-praseta-sa-podali-iskaniya-za-ednokratna-pomosht-v-Rusenska-oblast", "text": "\r\nОт днес започна изплащането на еднократната помощ от 300 лв. на хората, които доброволно са умъртвили животните си заради африканската чума по свинете. Искания за еднократна помощ за дезинфекция в Русенска област са подали 780 стопани. Средствата се дават по предварително направени графици в кметствата.\r\n\r\n\r\n\r\n\r\n\r\n\r\n\r\n", "date": "2019.09.02", "title": "780 стопани на прасета са подали искания за еднократна помощ в Русенска област"}
{"url": "https://www.novinite.bg/articles/179856/S-prezidentsko-veto-startirat-deputatite", "text": "С президентско вето ще стартира есенната сесия на Народното събрание. На 5 август Румен Радев върна за ново обсъждане промените в Закона за военното разузнаване, които предвиждаха шеф на службата да може да е и цивилно лице. Тъй като сроковете за обсъждане на ветото не текат по време на ваканция, управляващите се отказаха да свикват извънредно заседание през август и оставиха обсъждането му за първите дни на новата сесия. На 4 септември парламентарната шефка Цвета Караянчева ще бие първия звънец, след което по традиция шефовете на групи ще обявят приоритетите си за сезона. Депутатите обаче ще работят само 2 дни, защото покрай празника на Съединението се събират 3 почивни дни. На 6 септември Караянчева ще е в Габрово. На 10-и пък заминава за Брюксел, където в Европарламента ще се открие английски вариант на изложбата за 140 г. от Учредителното събрание и приемането на Търновската конституция, която обиколи България в последните месеци.  Есенната сесия на парламента по традиция минава под знака на бюджета за следващата година, който трябва да бъде приет окончателно през първата половина на декември. Предстои обсъждане и на внесени промени в законите за електронното управление, висшето образование, лова, тютюна и други.", "date": "2019.09.02", "title": "С президентско вето стартират депутатите"}
{"url": "https://www.novinite.bg/articles/179855/Stroitelna-firma-skasa-kabel-i-ostavi-bez-tok-5800-domakinstva", "text": "Строителна фирма скъса кабел 20 киловолта, собственост на ЧЕЗ Разпределение, и така остави за около час и половина остави без електрозахранване около 5800 потребители на територията на Сапарева баня, курорта Паничище и околните села – Сапарево, Овчарци, Крайници, Червен брег. Сред засегнатите клиенти са хотели, почивни станции и къщи за гости.Общо над 60 000 домакинства и фирми на обслужваната от ЧЕЗ Разпределение територия в Западна България бяха оставени без електрозахранване в резултат на скъсани кабели от строителни компании от началото на летния сезон до средата на август. Изключванията са продължили сборно повече от 90 часа. Начело на статистиката е град София, където неудобства са предизвикани за 23 000 клиенти.При законното строителство ЧЕЗ Разпределение трябва да съгласува проектите предварително. В рамките на това съгласуване в писмен вид информира строителя, че е длъжен да уведоми предварително дружеството за деня и мястото на стартиране на изкопните дейности. В голяма част от случаите тези изисквания не се спазват. Също така често информацията за стартиращите строителни дейности се получава предходния ден или в деня на тяхното стартиране. Това прави реакцията на ЧЕЗ Разпределение невъзможна. ", "date": "2019.09.02", "title": "Строителна фирма скъса кабел и остави без ток 5800 домакинства"}
{"url": "https://www.novinite.bg/articles/179868/Gl-sekretar-na-MVR-Otneto-predimstvo-e-prichinata-za-katastrofata-s-Maya-Manolova", "text": "Отнето предимство е най-вероятната причина за катастрофата тази сутрин с кола, в която се е возила омбудсманът Мая Манолова. Това съобщи главният секретар на МВР Ивайло Иванов и подчерта, че Манолова не е управлявала колата. Инцидентът станал между два автомобила, като вторият удря първия, каза Иванов, без да посочва в кой от двата се е возила Манолова. На място била изпратена т.нар. тежка група за оглед на КАТ.Двамата шофьори на колите са пострадали, като този, който возил омбудсмана, е настанен в \"Пирогов\". Другият е изписан.   По неофициална информация зад волана на колата на Манолова е била жена.  Иванов посочи, че по случая е образувано дело и в рамките на него ще се установи кой е виновен. ", "date": "2019.09.02", "title": "Гл. секретар на МВР: Отнето предимство е причината за катастрофата с Мая Манолова"}
{"url": "https://www.novinite.bg/articles/179848/Vremenno-ogranichenie-na-dvijenieto-v-posoka-Sofiya-v-tunel-Vitinya-na-AM-Hemus", "text": "От  20 ч. на 2 септември до 6 ч.  на 3 септември (вторник) временно ще се ограничи движението в посока София в тунел \"Витиня\" на АМ „Хемус“ . Спирането на трафика през нощта е за ремонт на вентилационните и противопожарните системи. Трафикът за столицата ще преминава  по обходен маршрут  по път I-1 Ботевград – София. Отбиването ще е при 35-ти км, а връщането на магистралата ще става при 30-ти км,  при пътнa връзка \"Витинска река“. Движението в посока Варна в тунел \"Витиня\"  ще се осъществява в една лента. Агенция „Пътна инфраструктура“ апелира  шофьорите да карат със съобразена скорост и да спазват пътните  знаци.", "date": "2019.09.02", "title": "Временно ограничение на  движението в посока София в тунел \"Витиня\" на АМ „Хемус“"}
{"url": "https://www.novinite.bg/articles/179862/EVN-Toplofikaciya-izvarshva-dejnosti-po-podgotovka-za-noviya-otoplitelen-sezon-2019-2020-g-v-Plovdiv", "text": "EVN Топлофикация информира, че поради технически дейности във връзка с подготовката за новия отоплителен сезон за периода от 9 септември до 23 септември 2019 г. се налага преустановяване на снабдяването с битова гореща вода за част от клиентите на компанията в гр. Пловдив.Няма да бъдат засегнати микрорайони от А1 до А8 в ЖР „Тракия“. Техническите дейности ще позволят подобряване функционирането на системата и са част от подготовката за предстоящия зимен сезон 2019/2020 г. EVN Топлофикация поддържа близо 190 км топлопреносна мрежа в Пловдив като за последните 10 години са изградени и повече от 230 нови абонатни станции. Ежегодно дружеството инвестира в обновяването на производствените мощности и топлопреносната мрежа. През 2019 г. беше изградена нова топлопреносна мрежа с цел присъединяване на нови клиенти в райони „Северен“, „Централен“, ЖР „Тракия“, „Западен“.", "date": "2019.09.02", "title": "EVN Топлофикация извършва дейности по подготовка за новия отоплителен сезон 2019/2020 г. в Пловдив"}
{"url": "https://www.novinite.bg/articles/179847/Ot-dnes-zapochva-izplashtaneto-na-ednokratnata-pomosht-ot-300-lv-na-stopanstvo", "text": "От понеделник, 2 септември 2019 г., започва изплащането на еднократната помощ от 300 лв. на стопанство в 21 области в страната. То ще става по утвърден график, съгласуван с кметовете на населените места за часовете и мястото на получаване на обезщетенията. Областите, в които ще стартира изплащането са: Варна, Велико Търново, Видин, Враца, Добрич, Кюстендил, Ловеч, Монтана, Пазарджик, Перник, Плевен, Пловдив, Разград, Русе, Силистра, Смолян, София град, София област, Търговище, Шумен и Хасково. В някой от общините  в тези области изплащането ще продължи в дните и след 2 септември. В областите Благоевград, Бургас, Габрово, Сливен, Стара Загора и Ямбол изплащането на средствата ще започне след 2 септември. Плащания няма да се извършват единствено в област Кърджали, тъй като там няма подадени заявления за обезщетения. Право на обезщетение имат стопаните, с до 5 броя прасета за угояване, предприели мерки за почистване и дезинфекция на обектите, след доброволно усвояване на месото от прасетата в личните си стопанства.", "date": "2019.09.02", "title": "От днес започва изплащането на еднократната помощ от 300 лв. на стопанство"}
{"url": "https://www.novinite.bg/articles/179852/Dneven-horoskop-za-ponedelnik", "text": "Поемането на рискове е по-привлекателно от обикновено днес, но не е много сигурно, че ще си струва. Трябва да изпробвате нещо малко по-различно, за да сте сигурни, че рискът си е струвал.Днешният ден ще породи много въпроси у вас. Ще ви бъде изключително трудно да определите кой каква роля играе и на кого можете да се доверите. Това е един от онези дни, в които трябва да се доверите на късмета си.Умът ви е по-проникващ от обичайното днес и трябва да се опитате да се придвижите в нова посока или пък да се движите по-дълбоко в посоката, която вече сте си избрали и в която се чувствате добре.Вижте повече на : ", "date": "2019.09.02", "title": "Дневен хороскоп за понеделник"}
{"url": "https://www.novinite.bg/articles/179859/Chetirima-zadarjani-za-lihvarstvo-pri-akciyata-v-kv-Hristo-Botev-v-Sofiya", "text": "\r\nМащабна полицейска операция в столичния квартал \"Христо Ботев\". По първоначална информация е разбита група, която се занимава с лихварство и изнудване.\r\n\r\n\r\n\r\n\r\n\r\n", "date": "2019.09.02", "title": "Четирима задържани за лихварство при акцията в кв. \"Христо Ботев\" в София"}
{"url": "https://www.novinite.bg/articles/179864/Karakachanov-Do-kraya-na-godinata-shte-se-podpishe-dogovorat-za-stroeja-na-novi-voenni-korabi-za-VMS", "text": "До края на годината е вероятно да се подпише договорът за флота, в началото на следващата година за бронираната машина. Това съобщи пред журналисти министърът на отбраната Красимир Каракачанов във Военна академия \"Г. С. Раковски\", където участва в церемонията по откриване на новата учебна година. Той добави, че срокът на този проект е удължен с един месец, за да може да се подобрят офертите. Две от офертите се приближават до финансовия таван на проекта, едната малко го надвишава.Целта на проекта е придобиването на два многофункционални модулни патрулни кораба, които притежават способности да участват в широк спектър от морски операции на НАТО и Европейския съюз.Български фирми не могат да направят цялата бронирана машина, но те ще участват в сглобяването й. Освен това има задължително изискване тя да бъде сглобена в България. \"Всеки един от участниците, а те специално за бронираната машина са 4, е провел своите разговори с българските фирми, които могат да произвеждат отделни компоненти от бронираната машина, и това ще бъде един от критериите за оценка - участието на български фирми и български изпълнители\", уточни Красимир Каракачанов.\"Заради курсовите разлики няма надплащане по сделката за закупуване на самолетите F-16 block 70\", коментира зам.-министърът на отбраната Атанас Запрянов. \"Има създадена българска работна група, която ще обсъди предстоящите ремонтните дейности на авиобазата \"Граф Игнатиево\", където се очаква те да бъдат базирани. Този месец се очаква да пристигнат и американските специалисти, за да огледат инфраструктурата. Те ще направят направят анализ и оценки на проекта. От 12 август договорът за американската и българската страна е в сила\", добави Атанас Запрянов.", "date": "2019.09.02", "title": "Каракачанов: До края на годината ще се подпише договорът за строежа на нови военни кораби за ВМС"}
{"url": "https://www.novinite.bg/articles/179863/VOLYa-se-registrira-v-CIK-za-uchastie-v-mestnite-izbori-prez-oktomvri", "text": "ВОЛЯ се регистрира в ЦИК за участие в местните избори през октомври. Партията на Веселин Марешки внесе четвърта документите си за вота. Само за три дни още преди няколко седмици ВОЛЯ събра 7590 подписа – това е три пъти повече от изискуемите по закон за регистрация.От ВОЛЯ коментират, че 4-ката е хубаво число, символ на работата, която се възнаграждава. Според нумерологията 4-ката е волево число, число на мисълта, на движението, число след което започва по-добър живот. От профила си в социалната мрежа Фейсбук лидерът Веселин Марешки благодари на членовете на ВОЛЯ и на симпатизантите за отличната работа в събирането на подписите и пожела позитивна и ползотворна кампания.", "date": "2019.09.02", "title": "ВОЛЯ се регистрира в ЦИК за участие в местните избори през октомври"}
{"url": "https://www.novinite.bg/articles/179857/Do-chasove-stava-yasno-dali-Manolova-shte-se-kandidatira-za-kmet-na-Sofiya", "text": "Омбудсманът Мая Манолова информира журналисти, че тази сутрин е претърпяла леко ПТП. С нея е била и колежка, която е в \"Пирогов\" и ще остане там за два дни, предаде Novini.bg.Водачът на другата кола е изпратен вкъщи. \"Не шофирах колата аз, така че не мога да коментирам какви са причините за катастрофата\", заяви Манолова. На въпрос дали ще влезе в надпреварата за кмет на София, Мая Манолова обяви, че до часове ще стане ясно. \"Днес със сигурност ще работя като омбудсман. Ако се кандидатирам за кмет на София, ще подам оставка, това е честното поведение, не защото законът ме задължава. Моят ПР ще ви информира всички\", каза още тя. Очаквайте подробности!", "date": "2019.09.02", "title": "До часове става ясно дали Манолова ще се кандидатира за кмет на София"}
{"url": "https://www.novinite.bg/articles/179870/ABV-pita-zashto-golemite-energijni-proekti-ni-zaobikalyat", "text": "България пропуска всички важни енергийни проекти. „Южен поток“ и „Бял поток“ си приличат по това, че България по никакъв начин не участва в тях. Това каза заместник-председателят на АБВ Любомира Ганчева по време на пресконференция. \"По какво си приличат „Бял поток“ и „Южен поток“ по това, че България по никакъв начин не участва в тях. Проектът „Бял поток“ официално е стартирал 2013 г. с очаквания 2022 г. да бъде факт. Това е един проект, който ще докарва газ от Туркменистан за цяла Европа, но който изцяло заобикаля България. Пред вас има една карта, която показва всъщност как ще стартира проектът от Туркменистан, Азербайджан, Грузия, Черно море, Румъния и Западните Балкани. Това е проект с мащаб 20 млрд. кубични метра газ. До 2022 г. трябва да влезе в сила. В момента ЕК и Европа със своите институции го е припознала като важен проект с цел диверсификацията в доставките на природен газ. За него в момента се харчат европейски пари и до края на 2019 г. трябва да приключи първата фаза на проектни проучвателни дейности. На този фон в Европа официално вече се говори за „Бял поток“. Европа не вярва, че в България е в състояние и че на България може да се разчита за едни големи проекти“, каза още Ганчева. „Абсолютно случайно или неслучайно ние, на първо място, се отказахме от „Южен поток“. Отказахме се от него, а той ни гарантираше 400 млн. лв. на година транзитни такси. Зарадвахме се, че го заменяме с втората тръба на „Турски поток“, при който с 35% е по-малък преносът на количеството газ и като платим таксите на Турция, в момента щяхме да се радваме на 218 млн. лв. на година приходи. Сега обаче правим така, че да си спънем сами проекта. Няма основателна причина защо този проект не е изпълнен в срок и защо досега правителството и няколко поредни правителства съсипват „Южен поток“, съсипват строежа на втора тръба на „Турски поток“ и дали това не е удобната причина да бъде удължен един проект на пренос на газ между Русия и Украйна, от които ще печели Украйна. Ще печели Турция, на която си отдаваме изцяло газоразпределителното място в Европа и защо всички енергийни проекти изцяло заобикалят България“, допълни още Ганчева.От своя страна лидерът на АБВ Румен Петков посочи, че партията му продължава да твърди, че силното за България и Европа решение е пряката доставка на руски газ за континента чрез страната ни. „Сега, ние Европа ще плащаме транзитна газ на Турция. Няма никакъв разумен аргумент защо това трябва да се прави. Второ, ние вече губим десетина милиарда и повече кубика газ транзит, който Турция пряко ще взима от Русия. Досега този газ минаваше през България. Неспособността на поредица български правителства доведе до това разбирателство между Русия и Турция и те изградиха проекта „Турски попок“, подчерта Петков. „Много именити наши политици Радан Кънев, Мартин Димитров, Светослав Малинов и кой ли не обясняваха, че „Турски поток“ няма да има и че това е спекулация. „Турски поток“ е факт и ние губим от това, че вече има „Турски поток“ стотици милиони годишни такси. Липсата сега практически на време за изграждането на втората тръба през България е изцяло по вина на българското правителство, коментира Петков. Той посочи, че вече сме септември и не е започнало изграждането на тръбата. „Говорим за 470 км. Няма такъв консорциум в света, който да успее да изгради 470 км тръба за три месеца. Нали разбирате, че декември не е месецът, в който може да кипи усилено изграждане на тръбопровода“, допълни още Петков. Според него Русия не може да си позволи политически да остави Европа без газ. По думите му затова Европа гледа с недоверие на нас.", "date": "2019.09.02", "title": "АБВ пита защо големите енергийни проекти ни заобикалят"}
