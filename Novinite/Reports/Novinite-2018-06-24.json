{"url": "https://www.novinite.bg/articles/161298/Protestirashtite-majki-ne-priemat-izvinenieto-na-Manolov", "text": "Протестиращите майки на деца с увреждания ще търсят правата си в съда срещу хора, които публично ги дискриминират, обяви една от тях - Ина Маринова.Тя не приема извинението на лидера на КТ Подкрепа Димитър Манолов, който през седмицата им каза да се засрамят и да си приберат нещастните деца от улицата. Манолов съжали за думите си и обясни, че не са изтълкувани правилно.Майките ще продължат с палатковия си протест в страната до приемането на закон за личната помощ, с който всеки човек с увреждане ще получава подкрепа според нуждите си.? Реално протестите на майките текат три години, като за това време са организирани шест демонстрации. \"Всички бяха с искане за Закон за личната помощ и никой до момента не обръщаше внимание. Сега изведнъж, откакто създадохме фланелката \"Системата ни убива\", някак обществото ни забеляза и се активизираха лицата, които реално спъват една реформа\", каза Ина Маринова пред \"Дарик\".Тя подчерта искането на майките за създаването на орган, който да казва от какво имат нужда децата им, а не колко са увредени. \"ТЕЛК за нас е субективен орган, който не дава ясна представа човек от какво има нужда. Необходима е структура, която да направи оценка на потребностите на децата, за да може обективно да се прецени дали има нужда от чужда помощ или не\", посочи майката. Тя даде за пример децата със синдром на Даун. \"Те изпаднаха от системата - ТЕЛК в много градове им дават под 50% увреждане. Това е подигравка, защото става дума за генетично заболяване. Няма как да се махне допълнителната хромозома на детето\", обясни Ина Маринова. По повод словесните атаки към протестиращите майки, тя бе категорична, че няма да успеят да ги уязвят. \"Ние сме обикновени майки, за нас няма политически цели и финансови дивиденти. Ние сме водени единствено от каузата\", посочи Маринова. Тя обаче подчерта, че майките на деца с увреждания ще търсят правата си в съда срещу хората, които си позволяват публични нападки. \"За нас това е огромна дискриминация. Това е недопустимо. Ако в една Германия се чуе такова нещо, този човек ще бъде осъден от държавата, някой щеше да се самосезира\", коментира тя.", "date": "2018.06.24", "title": "Протестиращите майки не приемат извинението на Манолов"}
{"url": "https://www.novinite.bg/articles/161290/Patyat-do-moreto-po-skap-ot-lyato-2017-a", "text": "Средно с около 15 лв. по-скъпо ще струва пътят дотам с автомобил това лято в сравнение с миналия юни. Ако сравняваме пък цените от миналия сезон, ще видим, че и тогава в началото на лятото 2017-та е имало скок и горивото ни е излизало отново с 15-ина лева по-скъпо в сравнение с юни на предходната 2016 г., изчисляват от Съюза на българските автомобилисти (СБА). Над 126 лв. ще ни струва пътуването от София до Бургас и обратно при среден разход от 7 л/км, показват сметките. Изчислението е направено при цена от 2,26 лв. за литър обикновен бензин. Дизелът е с 0,02 лв. по-скъп, а най-изгодно ще излезе пътуването с пропан-бутан - 1,02 лв/л. Само в последните дни цените на бензина и дизела са поскъпнали с около 0,05 лв. В момента цените на А-95 варират от 2,06 до 2,33 лв., а на дизела - от 2,08 до 2,36 лв.Според експертите скокът се дължи на по-скъпия пeтpoл нa мeждyнapoднитe пaзapи от март досега. Към онзи момент литъp oт нaй-мacoвoтo гopивo у нас e струвал средно 2,08 лeва. Но за повишението на цените влияе вероятно по-голямото потребление, допълват от СБА. В Европа най-скъпият бензин се продава в Холандия - 3,46 лв., а дизелът струва 2,85 лв. Следват Гърция (А-95 - 3,32 лв., дизел - 2,98 лв.), Италия (А-95 - 3,30 лв., дизел - 3,05 лв.), Португалия (А-95 - 3,26 лв., дизел - 2,85 лв.).", "date": "2018.06.24", "title": "Пътят до морето - по-скъп от лято 2017-а"}
{"url": "https://www.novinite.bg/articles/161292/Nedovolstovoto-na-meteorolozite-vremenno-potusheno", "text": "Временно беше потушено недоволството на метеоролозите, заяви пред БНР проф. Евелина Славчева, председател на Общото събрание на БАН. \"Напрежението във вида, в който се видя публично, всъщност може би е още по-дълбоко вътре в института и изобщо в институтите на Академията, независимо от позитивните тенденции, които стартирахме в началото на годината в комуникацията с държавата. Най-разочароващото в този протест е, че за първи път проблемите, които Академията има вече дълги години, някак се обърнаха вътре към самата Академия. Един институт на БАН протестира срещу ръководството на БАН – това не го е имало в 148-годишната история на Академията\".Колективът в НИМХ има впечатлението или информацията, че бюджетът е разпределен несправедливо, посочи проф. Славчева и обясни: \"Тази година и заради отпуснатите допълнителни средства, но не само заради това, Общото събрание работи повече от месец, за да изработи критерии, които да намерят баланса между интересите на различните институти. Ние сме една палитра от учени с разнообразна дейност и е изключително трудно да се намерят критерии, които да удовлетворяват всички. В крайна сметка се постигна баланс. Колегите от този институт имат една особеност – голяма част от служителите не са учени, те са специалисти, но те извършват оперативна дейност. Тяхната научна продукция на института като цяло е по-ниска, несъизмерима с общия състав на института. Може би затова те останаха с усещането, че процентът средства, които получават на състезателен принцип, е по-нисък от средния за Академията, но ако го сравните с броя на учените, изключвайки оперативната дейност, това не е така\".За разпределението на средствата в БАН тя коментира: \"Това беше една безумна мъка – да се разпределят тези пари, да се нахранят толкова хора с 3 риби и 2 хляба, няма как да стане. Няма как да има доволен институт. Имаше едно грубо изчисление – че за да работи Академията поне нормално, за да се покрият условията на труд на учения, са необходими още около 100 млн. лв. Ако се дадат тези пари, криво-ляво ще работи Академията, но това не винаги може да стане\". Христова подчерта още, че странно протестът е бил насочен към един от зам.-председателите на БАН, а той не разпределя бюджета. Журналистът от вестник \"Дума\" е направила и разследване по темата. Тя подчерта, че за директора на НИМХ проф. Брънзов се знае от години, че има частни фирми, което е забранено и от закони, и от устава на БАН. Той участва в едно НПО, което се занимава със сродна дейност – вятърна енергия, добави тя. По думите й не може ръководството на БАН да си затваря очите за това, за което знаят всички и което създава допълнително напрежение. \"Една от фирмите примерно прави станции за измервания. Основен купувач е НИМХ, т.е. аз сам със себе си работя. Аз съм шеф и на фирмата, и на института. Тук възникват много въпроси. Пълна възможност да се отклоняват проекти към частни фирми, вместо към института\".", "date": "2018.06.24", "title": "Недоволстовото на метеоролозите - \"временно потушено\""}
{"url": "https://www.novinite.bg/articles/161293/Stotici-velikotarnovci-posreshtnaha-Enovden-na-Samovodskata-charshiya", "text": "Стотици великотърновци и гости на Старата столица посрещнаха Еньовден на Самоводската чаршия. Както повеляват българските традиции, народният летен празник започна с ритуал по опушване на билките, събрани край Велико Търново тази сутрин. За целта бе организиран Еньовденски поход, стартирал с изгрева на Слънцето. Десетки се включиха в сутрешната разходка, започнала от площад „Цар Асен I” и продължила към Гарга баир и поляните край Арбанаси. Набраните 77 и половина вида билки, лечебни треви и растения послужиха за сплитането на огромен венец. През него преминаха стотиците жители и гости на Велико Търново, изпълнили Самоводската чаршия за празника. Поверие гласи, че който изпълни този ритуал, ще държи далеч от себе си всякакви болести и страдания през цялата година. Празникът продължи с голямо хоро, а на място бяха представени различни рецепти за народни илачи, елексири и други продукти за тонус и добро здраве. Организатори на събитията бяха Общинската туристическа агенция „Царевград Търнов” и най-голямата група за спорт и здравословен начин на живот TurnovoRuns.", "date": "2018.06.24", "title": "Стотици великотърновци посрещнаха Еньовден на Самоводската чаршия"}
{"url": "https://www.novinite.bg/articles/161286/Bivsh-zam-ministar-Samo-v-jenskiya-zatvor-v-Sliven-nyama-mobilni-telefoni", "text": "Само в женския затвор в Сливен няма мобилни телефони\". Това заяви за \"Здравей, България\" бившият заместник-министър на правосъдието Димитър Бонгалов на фона на дискусията достатъчно добре ли се охраняват нашите затвори.   \"Имаше телефони дори в затвора от открит тип в Смолян, където няма дори покритие. От външен обект човекът си беше забравил телефона и си го беше занесъл в общежитието\",изтъкна той. Бонгалов коментира последния случай с избягал затворник., избяга от работен обект край Ловеч, където е работил заедно с други затворници. Бившият заместник-министър поясни, че опасност за обществото представляват бегълците от затворите от закрит тип. По думите му ако престъпникът е настанен в общежитие от открит тип, това означава, че социалният работник е дал оценка, че този човек вече не би повторил престъплението си. В същото време той призна, че няма обективен критерий, с който да бъде оценена работата на самия социален работник.\"Методиката за оценка на риска е много неясна. И аз не мога да разбера как преценяват социалните работници. Не мога да разбера тази методика. Условно социалният работник е Господ в затвора. Той може повече, отколкото началника на затвора. При тези критерии, които не са обективни, социалният работник може да прави, каквото си иска. Има няколко такива случая\", разкри той. Същевременно експертът изтъкна, че вече трета година страната няма електронен надзор за хората с пробация: \"При предходния екип на правосъдието - този на министър Захариева, имаше един случай с видеоклип от Белене. Паникьоса се и българското, и професионалното ръководство. Насочи парите за електронния надзор към Белене. Оправихме един затвор да няма телефонни разговори, но съсипахме електронния надзор на пробацията в цяла България. Вече трета година ние нямаме електронен надзор. В момента има направена обществена поръчка. Говорим за 200-250 гривни, които няма да бъдат достатъчни\".", "date": "2018.06.24", "title": "Бивш зам.-министър: Само в женския затвор в Сливен няма мобилни телефони"}
{"url": "https://www.novinite.bg/articles/161285/GERB-shte-dade-izvanreden-brifing", "text": "ГЕРБ ще даде извънреден брифинг в Централата на партията (пл. „България“ 1, НДК, Административна сграда, ет.17). Събитието ще се проведе днес", "date": "2018.06.24", "title": "ГЕРБ ще даде извънреден брифинг"}
{"url": "https://www.novinite.bg/articles/161294/Kandidatite-na-opoziciyata-glasuvaha-za-prezident-na-Turciya", "text": "Кандидатите на основните опозиционни Народно-републиканска партия Мухарем Индже и на „Добрата партия“ Мерал Акшенер гласуваха на извънредните президентски и парламентарни избори в Турция, съобщи телевизия Ен Ти Ви.Акшенер гласува в избирателна секции в Истанбул, а Индже – в град Ялова. Очаква се настоящият държавен глава и основен фаворит Реджеп Тайип Ердоган да даде своя глас в Истанбул, предаде БГНЕС.Турците избират днес президент и парламент на страната. 60 милиона души са призвани да упражнят правото си на глас в 81 провинции. Избирателните секции отвориха врати в 8.00 часа българско време. Гласуването ще приключи в 17.00 часа.По данни на министерството на правосъдието избирателният процес протича в спокойна обстановка. След приключването на гласуването първо ще бъдат преброени гласовете на избирателите за президент. Централната избирателна комисия ще се постарае да обяви резултатите до края на деня, заяви нейният председател Сади Гювен.В президентската надпревара участват шестима кандидати. Сред тях най-важните са настоящият държавен глава Реджеп Тайип Ердоган, Мухарем Индже от основната опозиционна Народно-републиканска партия и Мерал Акшенер от опозиционната Добра партия.Девет партии се допуснати за участие в парламентарната избори. Сред тях с най-големи шансове да попаднат в новия меджлис са: управляващата Партия на справедливостта и развитието, Партията на националистическото движение, Народно-републиканската партия, Партията на демократичните народи и др. ", "date": "2018.06.24", "title": "Кандидатите на опозицията гласуваха за президент на Турция"}
{"url": "https://www.novinite.bg/articles/161295/GERB-podozirat-v-izkazvaniyata-na-Korneliya-Ninova-opozicionna-revnost-i-zavist", "text": "ГЕРБ подозират, че в изказванията на Корнелия Нинова има ревност, завист и опит на опозицията да противопостави чужденци и български граждани. Това обявиха на извънреден брифинг министърът на вътрешните работи Валентин Радев и Данаил Кирилов, председател на правната комисия в НС.ГЕРБ създава правила, те ги рушат, коментира вътрешният министър, като подчерта, че с идването си на власт са променили четири закона, свързани със сигурността, в това число за МВР, за въоръжените сили. Така той отговори на упреците на левицата, че управляващите са абдикирали от сигурността, която е и темата на вота на недоверие другата седмица.Радев и съпартийците му не отричат, че в системата на МВР има слабости, но обещаха, че по време на дискусията във вторник по вота ще бъде казана само истината, какво е направено, а хората ще дадат оценката си.Вътрешният министър недоумява и къде ГЕРБ бърка по отношение на мигрантите. На практика бежанските лагери у нас са празни, в резултат на политиката на ГЕРБ, отбеляза председателят на правната комисия Данаил Кирилов.Той и Радев бяха категорични, че Борисов не води тайни преговори с Брюксел за мигрантите и че днес на т.нар. минисреща на държави от ЕС в белгийската столица няма да бъдат подписани никакви документи, а тя има координационен характер.Двамата повториха позицията на българския премиер за затваряне на външните граници на ЕС за нелегални мигранти.Данаил Кирилов напомни, че служебният кабинет, назначен от президента Румен Радев, е отменил постановление, с което се създава Наредба 208, отнасяща се до предоставяне на убежище, като след това, в нарушение на всички правила, е гласувал същата наредба.Валентин Радев опроверга тезата на БСП и за неизпълнение на управленската програма, свързана с борбата с битовата престъпност. В нея, по думите на Радев, никъде не пише, че ще бъдат назначени 6000 нови униформени, както твърдяла Корнелия Нинова, а поне 1000.До момента са назначени 1700 полицейски служители в различни населени места, от които 600 са напуснали, информира вътрешният министър. По места работели и 630 мобилни групи, което означавало, че системата функционира.Валентин Радев съобщи, че задържаният вчера избягал затворник Борис Иванов е жив и здрав. Той е разпитван дали има информация за подготвяни бягства и от други затворници.", "date": "2018.06.24", "title": "ГЕРБ подозират в изказванията на Корнелия Нинова опозиционна ревност и завист"}
{"url": "https://www.novinite.bg/articles/161291/Korneliya-Ninova-Valentin-Radev-ne-si-e-na-myastoto", "text": "Министърът на вътрешните работи Валентин Радев категорично не си е на мястото, но не е само това проблемът. Правителствата на ГЕРБ системно, упорито и последователно изтеглят държавата от сигурността – от задължението държавата да пази границите си и да охранява народа си. Това каза в предаването „Тази неделя” по bTV лидерът на БСП Корнелия Нинова по повод искания вот на недоверие към кабинета в сектор „Сигурност”.Битовата престъпност расте, а обещанието, че във всяко село ще има полицай, не се случи, посочи тя.„ГЕРБ прие Закон за частната охранителна дейност и прехвърли тази охрана на народа си върху частните фирми. Там се генерират между 1,5-1,7 млрд. лева ресурс”, изтъкна лидерът на БСП.„Миналата седмица внесоха още законодателни предложения – да се прехвърли на общините ангажиментът да създават полиция и структури, които да охраняват. Тоест големият проблем е, че те изтеглят държавата от ключови сектори, които са задължения на държавата”, допълни тя.Според нея назначаването на политически фигури, които нямат нищо общо с професионализма е истинската причина, която демотивира полицаите.Тя допълни, че от БСП са готови да отидат на предсрочни избори, на които ще се борят да спечелят.Нинова призна, че с Борисов не си говорят често, но много добре си спомня последния път – в края на 2017 г. „След като 3 пъти по негово нареждане парламентът отхвърли иновативните лекарства за онкоболните, при мен на „Позитано” дойдоха майки с деца, имахме тежък разговор. Преглътнах си всички емоции и му звъннах аз и казах: Това трябва да го промениш. Дадох му аргументи, разговаряхме с майките и той се обади, нареди на парламента и те гласуваха обратно”, посочи лидерът на социалистите.Това не е добър пример за парламентарна демокрация, но това е последният път, когато сме водили неформален разговор, извън политиката. Обясних му го човешки: „Не можеш, човече, да оставиш онкоболните в това състояние, каквото и да ви коства”. И той просто нареди на групата си да гласуват обрано, което унизително за българския парламент, но поне решихме въпроса”, отбеляза Нинова. По думите ? генералното решение на проблема на майките на деца с увреждания е „да имаш характер да отрежеш интересите в системата”.„Лесно е да се намерят начини да им се помогне, но трябва мъжество да отрежеш интересите на фирмите, които доставят помощните средства и печелят от това, интересите на различни организации, които ги представляват и печелят от това. Това е разковничето”, смята Корнелия Нинова.", "date": "2018.06.24", "title": "Корнелия Нинова: Валентин Радев не си е на мястото"}
{"url": "https://www.novinite.bg/articles/161297/Naprejenie-mejdu-romi-i-policai-v-Botevgrad-sled-signal-za-silna-muzika", "text": "Напрежение е избухнало тази нощ между ром и полицай в Ботевград. Това е станало след сигнал за шумна музика в ромския квартал, подаден малко преди полунощ, съобщава БТВ.От МВР посоюват, че при пристигането на полицията се е била събрала група от роми, които са хвърляли камъни по униформените. Впоследствие от видеозаписи са установени шестима души, които ще бъдат задържани. Няма пострадали служители на реда. Нанесени са материални щети по полицейска кола и кола на жандармерията.По случая е образувано досъдебно производство. Жена, която е наблюдавала случващото се от терасата, се е оплакала, че е пострадала. Нейната версия е, че е имало стрелба, но от полицията отричат да е произвеждан изстрел.", "date": "2018.06.24", "title": "Напрежение между роми и полицаи в Ботевград след сигнал за силна музика"}
{"url": "https://www.novinite.bg/articles/161289/Italiya-Makron-e-aroganten", "text": "\"Арогантна Франция може да стане враг номер 1 за нас по въпросите на миграцията\", коментира италианският вицепремиер Луиджи ди Майо. Заради твърденията на Еманюел Макрон, че потоците към Европа са намалели, той каза, че френският президент няма връзка с реалността. В събота френският президент Макрон настоя за финансови санкции за държави, които отказват прием на мигранти с доказан статут. Заедно с испанския премиер Санчес той се обяви за бежански центрове от затворен тип на територията на Европейския съюз. Остри реплики се чуха между Париж и Рим през последните часове. Европейската комисия предложи Фронтекс – граничната служба на съюза – да прерасне в европейска гранична полиция. Идеята представи еврокомисарят по миграцията Димитрис Аврамопулос. Според него мигрантската криза поставя под въпрос самото съществуване на Европейския съюз и Шенген. По-рано в търсене на изход канцлерът Ангела Меркел започна да обсъжда двустранни споразумения със съседите на Германия за връщане на бежанци, които вече са регистрирани в други държави. Междувременно Австрия намалява средствата за мигранти с цел да ограничи новопристигащите и предлага военни по външните граници на съюза, в Унгария промениха законите си, за да спрат подкрепата за мигрантите.", "date": "2018.06.24", "title": "Италия: Макрон е арогантен"}
{"url": "https://www.novinite.bg/articles/161296/Istinskoto-lyato-shte-da-bade-miraj-i-prez-novata-sedmica", "text": "През новата седмица времето ще е доста динамично – с чести промени, както в температурите, така и на валежите. В понеделник над западната половина от страната ще има временни увеличения на облачността и на места, главно в планинските райони ще превали и прегърми. Над Източна България ще преобладава слънчево време. Ще духа слаб до умерен вятър от изток-североизток. Максималните температури ще са между 24° и 29°. Във вторник и сряда, под влияние на средиземноморски циклон, ще се създаде обстановка свалежи и гръмотевични бури. Има повишена вероятност валежите да са интензивни и значителни по количество.През първия ден ще духа умерен до силен вятър от изток-североизток, а през втория - вятърът ще се ориентира от запад-северозапад. Температурите ще бъдат доста по-ниски от обичайните; максималните в средата на седмицата ще са предимно между 20° и 25°, но в районите с по-интензивни и продължителни валежи ще остават под 20°.", "date": "2018.06.24", "title": "Истинското лято ще да бъде мираж и през новата седмица"}
{"url": "https://www.novinite.bg/articles/161288/Nad-600-rabotodateli-sa-naeli-sezonni-rabotnici-ot-strani-izvan-ES", "text": "Все повече хотелиери по Черноморието наемат работници от други страни. До средата на юни в Инспекцията по труда във Варна са подадени над 600 уведомления от работодатели, назначили служители от трети страни. Очаква се до началото на юли двойно да се увеличат сезонните работници от чужбина.От няколко години туристическият бранш по Черноморието разчита на персонал, в който работниците от чужбина заемат сериозен процент.Българските кадри в туризма са с приоритет, казват работодателите, но са доволни и от сезонните работници, които пристигат от Украйна и Молдова.За първа година в България са студентките Александра, Анастасия и Виктория. Работят като камериерки и са доволни, че са тук.Инспекцията по труда във Варна също отчита сериозен интерес от страна на бизнеса към сезонните работници от чужбина. И ако в предходни години са констатирани нарушения и са налагани санкции за липса на работни виза, сега работодателите са изрядни.От Инспекцията по труда предупреждават, че санкциите за нарушителите са повече от сериозни. За работодателите те могат да стигнат до 30 000 лева. Глоби се налагат и на работещите у нас чужденци, ако нямат съответните документи.", "date": "2018.06.24", "title": "Над 600 работодатели са наели сезонни работници от страни извън ЕС"}
{"url": "https://www.novinite.bg/articles/161287/Enovden-praznikat-na-lechebnite-bilki", "text": "Еньовден е български народен празник, който се чества на 24 юни всяка година. Имен ден празнуват всички с имената Еньо, Енчо, Йоана, Йоан, Яни, Яна, Янина, Янка, Янита, Янко, Янчо.На същата дата православната църква чества рождението на Св. Йоан Кръстител и често обредите и традициите на двата празника се преплитат.В различните географски области името се произнася по различен начин — в Област София името на празника е Яневден, в Струга — Иванден, в Охрид — Ивъндън, във Великотърновско — Иван бильобер или Драгийка. Празникът съвпада с лятното слънцестоене, затова и много от поверията и обичаите са свързани с пътя на небесното светило и култа към него. Според народа, на Еньовден започва далечното начало на зимата — казва се \"Еньо си наметнал кожуха да върви за сняг\". Вярва се, че сутринта на празника, когато изгрява Слънцето \"трепти\", \"играе\" и който види това, ще бъде здрав през годината.Точно по изгрев, всеки трябва да се обърне с лице към него и през рамо да наблюдава сянката си. Отразява ли се тя цяла, човекът ще бъде здрав през годината, а очертае ли се наполовина - ще боледува.Вярва се, че преди да \"тръгне към зима\" слънцето се окъпва във водоизточниците и прави водата лековита. После се отърсва и росата, която пада, е с особена магическа сила. Затова всеки трябва да се умие преди изгрев в течаща вода или да се отъркаля в росата за здраве.За Еньовден е характерно \"грабенето\" (краденето) и \"маменето\" на плодородието от нивите и добитъка, макар че ритуалът се прави и на Гергьовден. Казват, че жени (баятелки, магьосници) отиват на чужда нива, събличат се голи и извършват различни ритуали. Тогава стръковете на нивата им се покланят. Прав остава само един стрък и това е царят на нивата. Тогава магьосницата го откъсва и го носи на своята нива или на нивата на този, който е поръчал \"краденето\". Вярва се, че с царя тръгва и плодородието на нивата. За предпазване от такова \"открадване\", срещу празника стопанинът сам жъне своята нива в средата или в четирите ъгъла, за да я намери \"житомамницата\" вече \"обрана\".Понякога стопаните в нощта срещу Еньовден отиват на нивите си, за да ги пазят от \"мамници\". Грижата за съхраняване на реколтата и страхът от природните сили са породили още един ритуал — забраната да се жъне на Еньовден. Според поверието този ден е \"хаталия\", \"аталия\" (лош ден) и се вярва, че Свети Еньо ще порази с гръм нивата на онзи, който не го е уважил на празника му, а е отишъл да работи.Смята се, че на Еньовден различните треви и билки имат най-голяма лечебна сила, особено на изгрев слънце. Затова е най-добре да се берат рано сутринта преди изгрев слънце жените — баячки, магьосници, ходят сами и берат билки, с които после лекуват и правят магии. Набраните за зимата билки трябва да са \"77 и половина\" — за всички болести и за \"болестта без име\". От набраните билки, между които на първо място е еньовчето, жените правят еньовски китки и венци, вързани с червен конец. В някои райони правят толкова китки, колкото са членовете на семейството, наричат ги поименно и ги оставят през нощта навън.Сутринта по китката гадаят за здравето на този, комуто е наречена. Еньовските китки и венци се окачват на различни места из дома и през годината ги използват за лек — с тях кадят болните, запойват ги или ги окъпват с вода, в която са топили китките или венците. С тревите и цветята, набрани на празника, увиват голям еньовски венец, през който се провират всички за здраве. Той също се запазва и се използва за лекуване. Докато билките, които се берат на Гергьовден се използват за лекуване на добитъка, то еньовденските билки се използват за лекуване на хората. С тях според народните вярвания се лекуват бездетни жени, прогонват се зли духове, правят се магии за любов и омраза. ", "date": "2018.06.24", "title": "Еньовден – празникът на лечебните билки"}
