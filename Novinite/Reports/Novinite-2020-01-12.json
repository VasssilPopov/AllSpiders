{"url": "https://www.novinite.bg/articles/184532/Balgariya-parvenec-v-evroklasaciyata-po-doplashtane-za-zdrave", "text": "България оглави европейската класация по доплащане за здраве - както за лекарства, така и в болниците. Животът на 55-годишният Валери Маринов се стича така, че два пъти е трябвало да доплаща при операции. Преди седем години за имплант в глезена, а днес - за платно за херния. Готов е да си плати, независимо от цената, която в случая е около 200 лева.Професията на Валери изисква усилия, затова е решен да не жали пари за лечението си. Мъжът е здравно осигурен. Не заплаща нищо друго в болницата, където е опериран. Но е на мнение, че пациентите е добре да избират имплантите специално, за да са сигурни в качеството им. Най-често пък за лекарства в аптеките всеки месец доплащат кардиологично болните, хората на които им се налага да приемат антикагуланти,диабетиците,„Те са задължени да доплащат много от лекарствата си и съответно прекратяват сами част от лечението си. Случва се така, защото нямат възможност”, посочи д-р Мария Цонева пред NOVA.Това е нещо, което лекарите сами не могат да променят, защото здравната система не поема разходите на болниците.В студиото на „Събуди се” доплащането за здраве коментираха Николай Костов от Асоциацията на собствениците на аптеки и д-р Стойчо Кацаров от ЦЗПЗ.  „Парите за лекарства изобщо не са много. Възможно е да са относително много в зависимост от общите разходи за здраве, но това в абсолютна стойност не е така. Освен това, тези средства се харчат нерационално. Отдавна говорим за т.нар. прогенерина политика, която така и не се случва. Това означава да се предписват и плащат от Здравната каса основно генерични продукти, когато това е възможно, а не скъпи оригинални продукти. Голяма част от бюджета на НЗОК се изяжда от иновативните терапии, които в много случаи, далеч не са такива. Но пък са винаги са скъпи”, посочи Николай Костов от Асоциацията на собствениците на аптеки.„Стига се дотам да доплащаме за лечение, защото публичните средства, които плащаме са малко, а и, защото тези средства се разпределят неефективно. Голям проблем на доплащането е не само размерът, а и крайно неравномерното разпределение. Има хора, които доплащат по няколко хиляди лева, но има и такива, които не доплащат нищо. Ето това е несправедливо, защото са здравно осигурени. Ако системата е справедлива, би трябвало всички хора да заплащат равномерно”, коментира д-р Стойчо Кацаров от ЦЗПЗ.„Нормалното доплащане в ЕС за лекарства е до 15%. В Германия, например, се доплаща такса на опаковка. Скъпите лекарства изразходват голяма част от бюджета на Касата, а не винаги си заслужава да се плащат толкова пари”, допълни Николай Костов.", "date": "2020.01.12", "title": "България - първенец в еврокласацията по доплащане за здраве"}
{"url": "https://www.novinite.bg/articles/184533/Udaljavat-bedstvenoto-polojenie-v-Avstraliya", "text": "Австралия се бори с нов голям пожар. Заради покачването на температурите властите предупреждават, че предстоят още опасни дни и призоваха близо четвърт милион души да напуснат домовете си и подготвиха военни подкрепления.Бедственото положение е удължено с 48 часа. Според експертни настоящата огнена криза е предизвикала безпрецедентна в историята на страната кампания на дезинформация. ", "date": "2020.01.12", "title": "Удължават бедственото положение в Австралия"}
{"url": "https://www.novinite.bg/articles/184540/Motocikletist-zagina-na-rali-Dakar", "text": "Инцидент с фатален край помрачи седмия етап в рали \"Дакар\" между Рияд и Уади ад Дауасир.40-годишният мотоциклетист Пауло Гонсалвеш катастрофира и загуби живота си, a по първоначални данни става въпрос за инфаркт.Организаторите съобщиха, че са получили информация за тежка катастрофа, а осем минути след нея медицинският хеликоптер е бил на мястото, където португалецът се е ударил.  \"Всички участници и хора, свързани с \"Дакар\", изказват съболезнования за смъртта на Гонсалвеш\", съобщиха организаторите.Португалецът участваше в рали \"Дакар\" за 13-и път, като най-доброто му класиране е второ място при мотоциклетите през 2015 г., когато бе победен от Марк Кома, предаде БТВ.Смъртният инцидент е 29-и в историята на надпреварата.", "date": "2020.01.12", "title": "Мотоциклетист загина на рали \"Дакар\""}
{"url": "https://www.novinite.bg/articles/184544/Albert-Popov-s-istorichesko-klasirane-v-Adelboden", "text": "Алберт Попов се записа в историята на българските ски днес.Той зае 13-о място в слалома за Световната купа и стана първия ни алпиец спечелил точки в тази дисциплина на пистата \"Куонингсбергли\". Аби беше 27-и след първия манш, но със страхотен втори се изстреля до 13-ото място.Само във второто спускане той даде трето време, като дори победителя Даниел Юл (Швейц) и следващите 4 не успяха да дадат по-добро време от това на Попов.Със спечелените днес точки Аби вече има 55 и е 24-и в класирането за малката световна купа в слалома.Сега му предстои участие на слалома във Венген на 19-и януари.Другият ни алпиец днес Камен Златков зае 46-о място в първия манш на 1,07 сек от влизане във втория. Той обаче показа, че вече навлиза във формата, която всички очакваме от него. ", "date": "2020.01.12", "title": "Алберт Попов с историческо класиране в Аделбоден"}
{"url": "https://www.novinite.bg/articles/184528/Dneven-horoskop-za-nedelya-12-yanuari", "text": "Денят ще бъде много натоварен за вас и колкото и да се оплаквате, това няма да се промени. Съберете всичките си приятели и направете нещо лудо в края на деня, за разпускане.Бъдете внимателни с думите и действията си днес, особено когато става общувате с хора, които не познавате много добре. Тези хора не ви познават и в възможно да не ви разберат правилно.Останалите зодии вижте на ", "date": "2020.01.12", "title": "Дневен хороскоп за неделя, 12 януари"}
{"url": "https://www.novinite.bg/articles/184545/40-izkustveni-gnezda-postaviha-za-zastrasheniya-carski-orel", "text": "В края на изминалата година екип на  приключи с инсталирането на всички 40 изкуствени гнезда, предвидени в рамките на проекта. Всички те са разположени в или в близост до защитени зони, част от Натура 2000, които са ключови за опазването на вида - „Сакар”, „Дервентски възвишения“, „Западна Странджа“, „Адата – Тунджа“, „Каменски баир“ и „Сините камъни – Гребенец“. Целта на поставянето им е да насърчи млади двойки орли да загнездят в незаети, но подходящи за размножаване територии, или да помогне на вече размножаващи се двойки да изберат безопасно гнездо.За това съобщава в сайта си Българското дружество за зашита на птиците (БДЗП). Близо 20% от изкуствените гнезда стават дом на царските орли. Това е една от най-ефективните мерки за опазване на вида, тъй като строежът на ново гнездо е трудна и отнемаща много енергия задача, особено за младите двойки царски орли, които пристъпват за пръв път към размножаване. През март нова двойка избра именно такова гнездо за свой дом. Така общо 4 изкуствени гнезда, построени в рамките на проекта, са заети досега от нови двойки царски орли. При инсталирането на изкуственото гнездо първата стъпка е внимателното подбиране на подходящо дърво и територия. Мястото трябва да е отдалечено от територия на друга двойка, от опасни електропроводи и източници на безпокойство като пътища, и в близост до хранителни ресурси. В идеалния случай в територията ще са наблюдавани млади скитащи птици. Дървото трябва да е високо и стабилно, за да може двойката спокойно да наблюдава околността и да излита с лекота и да набира височина. Инсталирането на едно гнездо отнема около ден, като предварително се изготвя основата от клони във формата на колело, което с помощта на алпийска техника се качва на дървото. Там  се вплитат още клони, за да стане масивно и здраво. Достига диаметър от 1,5 до 2 метра, дебелина до 2 м и понякога тежи около 200 кг. То се използва от орлите понякога десетки години. Най-подходящото време за поставянето на гнездата е краят на есента и началото на зимата, за да може през зимата или началото на пролетта орлите да ги заемат и достроят. Поставянето на изкуствени гнезда е важна част от природозащитните дейности, извършвани по проекта, за подобряване на гнездовите и хранителните местообитания на царския орел. Припомняме, че при предишния проект на БДЗП „Опазване на царския орел и ловния сокол в ключовите за тях места от мрежата Натура 2000 в България” бяха поставени също 40 изкуствени гнезда, като 10 от тях са заемани от царски орли през годините, като в някои от тях те продължават да отглеждат поколение.", "date": "2020.01.12", "title": "40 изкуствени гнезда поставиха за застрашения царски орел"}
{"url": "https://www.novinite.bg/articles/184526/Dajd-i-snyag-v-nedelya", "text": "Днес преди обяд на много места в Южна България ще продължи да превалява дъжд, в планините – сняг, а по-късно валежите ще спират и от север облачността ще се разкъсва. Северозападният вятър ще утихне, а в Източна България ще се ориентира от север-североизток и ще бъде до умерен. Максималните температури ще са между 3° и 8°, в София – около 3°. Това съобщават от НИМХ.Над планините облачността ще е значителна с валежи от сняг. Ще духа слаб до умерен вятър от изток-югоизток. Максималната температура на височина 1200 метра ще е около минус 1°, на 2000 метра - около минус 3°.По Черноморието облачността ще е значителна, преди обяд с превалявания от дъжд, главно по южното крайбрежие. Ще духа до умерен вятър от северозапад, който ще се ориентира от север-северозапад. Максималните температури ще са между 5° и 8°. Температурата на морската вода ще е около 8°. Вълнението на морето ще е 2-3 бала.На 12.01.2020 слънцето ще изгрее в 7:56 часа и ще залезе в 17:13 часа. Продължителност на деня 9:17 часа.На 12.01.2020 луната ще изгрее в 19:11 часа и ще залезе в 9:19 часа. Осветеност на диска в 0h UT два дни следпълнолуние %. Фаза на луната: след пълнолуние преди последна четвърт.", "date": "2020.01.12", "title": "Дъжд и сняг в неделя"}
{"url": "https://www.novinite.bg/articles/184529/Ot-30-g-V-Omurtag-jiveyat-na-voden-rejim-po-strog-ot-tozi-v-Pernik", "text": "У нас пресъхналите чешми предизвикаха сътресения по най-високите етажи в държавата. Жителите на Омуртаг вече 30 години са на воден режим, при това много по-строг, отколкото в Перник, предаде репортер на NOVA.Дневният разход на семейството на Петър Бончев е около 20 литра. Те живеят във високата част на града, където водата идва последно и спира първо.  „На обяд никога не пускат вода. Сутрин и вечер имаме само по 2 часа”, разказа Петър.Затова в къщата му винаги има подготвени туби с вода.„Имам бойлер на дърва. Палим го и чакам да загрее водата. Пускам дрехи за пране, когато знам, че ще има вода и няма да спре скоро”, каза още жителят на Омуртаг.Проблемът в града е от десетилетия. Омуртаг се захранва от извор в Сливенско, а водата идва по 45 километра тръби.„От юли месец не е валяло дъжд. Дебита на водоизточника, който нормално при влажна година е над 50 литра в секунда, в момента е 23. И тръгвайки 23 литра от Кипилово в град Омуртаг пристигат около 16. Има загуби по трасето. Проблемът е, че когато спрем трасето за отстраняване на авария, водата после пътува 11 часа”, заяви Явор Миланов, управител на ВиК-Търговище.Най-големите загуби не са по водопровода от Сливенско до Омуртаг, а по тръбите вътре в града. „При население около 6 000 човека и норма 120 литра – това са 700 кубика на ден. В момента в града влизат около 1 400 кубика на ден и тя не достига”, поясни Миланов.Решението да има постоянно вода в града е в нова ВиК мрежа, която на намали загубите. „Има изготвен проект за подмяна на вътрешната водопроводна мрежа и се чака финансиране”, каза още Миланов.Според управителят на ВиК реализацията на този проект ще отнеме около 2 години, а стойността му е около 12 милиона лева. Докато чакат това да стане, гражданите на Омуртаг поне няма да имат увеличение на водата и тя ще остане 2,20 лв. за кубик.", "date": "2020.01.12", "title": "От 30 г.: В Омуртаг живеят на воден режим, по-строг от този в Перник"}
{"url": "https://www.novinite.bg/articles/184527/Carkvata-chestva-Sveta-Tatyana", "text": "На 12 януари отбелязваме деня на Света Татяна - великомъченица, почитана в християнския свят както от православни, така и от католици.Татяна е раннохристиянска мъченица. Родена в семейството на богато, но боязливо и криещо вярата в Християнството римско семейство, Татяна поема пътя на целомъдрието от дете. Изцяло проникната от тази вяра, Татяна била посветена за дякониса и всецяло се отдала на милосърдие и непрестанна молитва. По това време на римския трон се възкачва 16-годишният Александър Север (205-238 г.). Той имал еклектични убеждения: равнодушен към вярванията на другите, той не се придържал към един определен светоглед, поради което всред идолите на различните езически божества в дома си имал изображението и на Христос. В негова жертва пада Татяна. Без да гледат на знатното й положение и на нейния безукорен живот, я завели в храма на Аполон, за да принесе жертва. Девойката не само отказала да стори това, но по нейна молитва идолът се сгромолясал и се разбил на парчета, пише БГНЕС.След напразните увещания на градоначалника да се отрече от Христа, младата Татяна била многократно подлагана на най-свирепи изтезания, като дори изболи очите й и рязали ивици от нейната снага. Според писанията, след всяко мъчение Бог извършвал чудо със своята изповедница - тя се явявала на другия ден излекувана.Когато веднъж, след целодневно мъчение, отвели девойката в тъмницата през цялата нощ, тя, огряна от нетленна светлина, велегласно славословела Бога, пригласяна от небесни ангели, които лекували нейните страшни рани. И това чудо не трогнало мъчителя. На другия ден той отново я подложил на жестоки изтезания. Уморен от нейната несломимост, безсилният управител наредил да я предадат на изгладнелите зверове, но пуснатият лъв се заумилквал около светата мъченица и ближел кротко нозете й.Изпълнен със страх да не би подобна гледка да обърне и други езичници към омразната вяра на \"галилеяните\", управителят наредил незабавно да я обезглавят. Същата участ постигнала и бащата на мъченицата.Заради големите мъчения, на които била подложена, църквата я канонизира като света великомъченица Татяна.", "date": "2020.01.12", "title": "Църквата чества Света Татяна"}
{"url": "https://www.novinite.bg/articles/184541/Decho-Dechev-obyavi-Otteglyam-se-ot-NZOK", "text": "Дечо Дечев се оттегля от НЗОК, обяви самият той в интервю пред радио \"\". Управителят на здравната каса се аргументира с това, че е поел ангажимент само до 12 март, когато приключва настоящият мандат, но посочените от него примери за нередности в системата доизясниха останалите причини за решението му.НЗОК заплаща едно лекарство за частна болница на 7 пъти по-висока цена, отколкото същото за държавна и общинска, каза Дечев. Парадоксът е резултат от законови текстове на здравните власти, които той определи като лобистки. Дечев уточни, че в няколко случая през 2019 година здравната каса е поставяна пред свършен факт и пример за това е обещанието на здравния министър Кирил Ананиев, че ще даде 50 млн. лв. на медицинските сестри от бюджета на държавата. Изведнъж обаче се установява, че това няма как да стане и средствата трябва да се осигурят от здравната каса. Резултатът от тази политика е, че се наказват работещите болници, а парадоксалното е, че предложенията в здравеопазването идват от хора, на които професионалният живот е минал в правене на бюджети, заяви още Дечев, визирайки здравния министър Кирил Ананиев.Според Дечев се налага основна ревизия на здравната каса, защото инситуцията не е адекватна на промените, които са настъпили в последните 20 години от съществуването й. Нужни са не повече от шест здравни каси за цялата страна, а не 28, както е в момента, но една година преди парламентарни избори такава ревизия е невъзможна. Дечев e категоричен, че вече можем да говорим за една организирана система за отчитане на дейности, които са извършени или в по-малък обем, или изобщо не са извършени. Налага се ограничаване на броя и на болниците, както и въвеждането на редица реформи, които по думите на Дечев екипът на здравното министерство не е успял да предприеме. За да се случат обаче те, трябва да има унисон в действията на екипа на касата с екипа на министерството, посочи още Дечев и добави, че мандатът му изтича на 12 март, а ангажиментът, който е поел, е да бъде управител на касата в рамките на един мандат.\"В няколко случая през годината каруцата беше поставена пред коня. Първият случай беше с тези 50 милиона за сестрите, за които беше обещано, че ще се дадат от бюджета на държавата. Най-парадоксалното е, че това го предлагат хора, на които професионалният живот е минал в правене на бюджети. Именно тези хора трябваше да знаят, че това е невъзможно да се случи в един модел, в който приходите на една болница се получават на база дейност. Оказа се, че няма как да се дадат тези 50 млн. и беше казано - да ги даде касата. Касата как може да ги даде? Единственият начин е като се повишат цени на определени дейности. Повишиха се цени, това не доведе до нищо и след три месеца тръснахме друга идея, без касата да знае - увеличаваме цени на клинични пътеки, даваме 200 милиона и поставяме касата под свършен факт. Реалният резултат е такъв - ние наказваме работещите болници. Два пъти разбрахме, че котлонът пари и продължихме да го пипаме,\" коментира Дечев.\"В същото време същите тези хора прокараха лобистки текстове, в които за една голяма част от болниците - частните - беше забранено на касата да иска финансови показатели. Тоест, държавните и общинските болници да дават отчети как са похарчили парите си, частните да не дават. Второто нещо, което направиха - извадиха частните болници от задължителните обществени поръчки, които се провеждат, когато се харчи обществен ресурс. Това доведе до огромни девиации. Примерно - едно и също конкретно лекарство на един и същи производител, когато се отчита от държавна и общинска болница, се заплаща от касата на 150 лева, а когато се отчита от частна болница, го заплаща на 1050 лв. Разликата е 7 пъти. Защо ви ги казвам тези неща? Защото всеки греши, но разумният човек си вади изводи и не повтаря грешките си. Ние обаче - един път пипаме котлона, втори път, трети път - животно да беше, щеше да се научи, че котлонът пари. Ние обаче не се научихме,\" допълни още управителят на НЗОК.\"Първо - нужна е ревизия на броя на болниците. Ако съществуващият ресурс се инвестира в по-малък брой лечебни заведения, отколкото са тези 387, с които касата в момента има договор, парите ще бъдат достатъчни, без да се нарушават достъпът и качеството на лечението. Второто е нещо, което екипът на здравното министерство и тази година не успя да свърши - национална информационна система. За пореден път и тази година се провали внедряването на електронната борса за лекарствата, за пореден път и тази година темата за промяна на осигурителния модел бе отложена. Медицинските стандарти, правилата, по които се работи - там е много тревожно положението. Фармако-терапевтични ръководства, които определят унисона на терапиите - също нищо не се направи. Всичките тези неща са извън дейността на касата. Не бягам от отговорност, но казвам кои са нещата, които биха довели до вкарване на нашата система в рамките на този ресурс, който е значително по-малък, отколкото трябва да бъде. Трябва да има унисон в действията между екипа на касата и екипа на министерството, те трябва да теглят в една посока. Аз си отивам на 12 март, защото ангажиментът, който съм поел, е за този мандат,\" завърши д-р Дечо Дечев. ", "date": "2020.01.12", "title": "Дечо Дечев обяви: Оттеглям се от НЗОК"}
{"url": "https://www.novinite.bg/articles/184542/Otkriha-tyalo-na-jena-kraj-hija-Aleko", "text": "Тялото на жена е намерено в планината Витоша в района на хижа \"Алеко\", съобщиха от пресцентъра на МВР. Тялото е открито около обяд днес.Самоличността е установена. Жената е обявена за издирване на 31 декември.По първоначални данни става дума за самоубийство. На място се извършва оглед.От МВР не уточняват името й, но данните съвпадат с издирваната 33-годишната Калина Петрова от София, която бе обявена за издирване от нейните близки.Младата жена изчезна безследно на 31 декември в София, оставяйки 12-месечното си бебе при близки. За последно тя е била видяна около 13:30 часа в столичния жк \"Яворов\". Преди два дни беше открита колата й, паркирана във витошкия квартал \"Драгалевци\", откъдето има пътека за \"Алеко\".", "date": "2020.01.12", "title": "Откриха тяло на жена край хижа „Алеко“"}
{"url": "https://www.novinite.bg/articles/184538/Pasi-Sledvashtata-svetovna-vojna-moje-da-e-zaradi-genetichni-ili-kiberprestapleniya", "text": "\"Следващият мащабен световен конфликт може да бъде и на територията на генетиката. Генетичните престъпления са част от престъпленията на бъдещето, както и киберпрестъпленията. Те могат да се превърнат в терена на следваща голяма световна война\". Това каза за предаването \"Тази неделя\" по БТВ бившият външен министър Соломон Паси.По думите му опасни също са и нерегулираните със закон дронове и космически дейности. От години настояваме пред българското правителство да се приеме закон за космическите дейности, които са рисковани, но стават все по-евтини, уточни Паси.\"Когато говорим за големите рисково от новите технологии е това, че се подмладяват участниците. Тоест, потенциалната възраст на бойците, които ще могат да управляват дронове, за което няма да има нужда от военни бази, са тийнейджъри на 12-14 години, които са добри геймъри\", уточни бившият външен министър.Според Паси Космосът е зона на действие, където ядрените установки и космически дейности могат да бъдат една от най-опасните амалгами на действия.", "date": "2020.01.12", "title": "Паси: Следващата световна война може да е заради генетични или киберпрестъпления"}
{"url": "https://www.novinite.bg/articles/184536/Ministrite-bushoni-vaprosat-e-koga-shte-se-stigne-do-glavniya-smyata-Manolova", "text": "Властта изглежда като табло с бушони, изгаря се поредният бушон и не се предприемат никакви мерки. Не искам да обиждам никого, но министрите са едно табло с бушони и въпросът е кога ще се стигне до главният бушон. Защото някак си не е нормално премиерът да излиза целият в бяло от всички кризи.Това заяви пред БНТ Мая Манолова.Опитаха се да хвърлят цялата вина на шефа на ВиК в Перник. Но той е назначен от Министерството на регионалното развитие и благоустройството. Така че отговорността на министъра и на ресорния зам.-министър не може да бъде подмината, категорична бе тя.Булгаргаз каза, че ако Топлофикация не се разплати, ще се спре подаването на газ. Там бе назначен нов изпълнителен директор, но нещата не се решават. След водната криза, дано не съм лош пророк, може да има криза с топлата вода и парното в София, смята Манолова.Манолова предупреди, че предстои и други области да имат сериозен проблем с водоснабдяването. \"Кризата в Перник е напът да стане национална криза\", преди бившият омбудсман.", "date": "2020.01.12", "title": "Министрите - бушони, въпросът е кога ще се стигне до главния, смята Манолова"}
{"url": "https://www.novinite.bg/articles/184535/Sastaviha-spisak-na-ubijcite-na-mladostta", "text": "Когато хората нямат воля да полагат достатъчно грижи за себе си ежедневно, те обикновено  предприемат крайни мерки – подлагат се на пластични операции, когато положението с теглото им излезе извън контрол.Ако не искате да остареете преждевременно, изключете следните продукти от храната си, съветва рамблер.ру:Употребата на алкохол е един от най-бързите и сигурни начини да остареете преждевременно. Ако пиете всеки ден, особено сладки коктейли, вашите колагенови влакна ще се разрушат, антиоксидантите ще изчезнат, а и черният ви дроб няма да ви е благодарен. Резултатът е появата на дълбоки бръчки с тъмен цвят, които няма да изчезнат дори при употреба на скъп фон дьо тен. Горното обаче не важи, ако става дума за чаша вино, особено ако е сухо. Това е алтернатива, която спокойно можете да си позволите.Чували ли сте за глюкозацията? Това е процес, който започва след всеки изяден бонбон или поничка. Веднага щом захарта попадне в организма, тя се прилепва към молекулите на еластина и колагена, в резултат на което последните стават безполезни и престават да функционират. За съжаление, процесът е необратим и води до възникване на дълбоки бръчки.Едно от задължителните условия за младост е наличието в клетките на кожата на достатъчно вода.  Солта обаче обезводнява и стартира процеса на стареене. Резултат от употребата на сол е изсъхване, отпускане и посивяване на кожата. Трябва да се откажете от \"бялата смърт” постепенно, но завинаги: първо намалете чипса, соленките и всички видове сухари, а после престанете да слагате сол в салатите и другите ястия, особено когато те не го изискват.Eнергията е един от признаците на младостта. Да, но не тази, придобивана от вредните енергийни напитки. Всъщност те представляват смесица от ударна доза на сол, захар и кофеин.  Този коктейл ще ви даде сили за час-два, но след това ще се почувствате изморени. Енергийните напитки ще ви отнемат не само виталитета, но и младостта. Енергийната напитка и като кредит с висока лихва – връщате значително повече, отколкото сте получили.Кафето обезводнява организма, а това означава, че съдейства за преждевременната поява на бръчки и остаряване на кожата. Освен това от кафето зъбите придобиват неприятен жълтеникав оттенък, което никак не се асоциира с понятията за младост и красота.Олиото се отличава с хубав жълто-златист оттенък и мирише добре. Но докато тече процесът на рафиниране, се отмиват както вредните, така и полезните вещества в него. В резултат получаваме растителна мазнина с добавки, които водят до напълняване. А също така замърсяват кръвоносните съдове и затрудняват работата на сърдечно-съдовата система. А нерафинираният зехтин или лененото масло правят точно обратното – подобряват работата на организма и правят кожата по-еластична.За да има кожата здрав и младежки вид, е важно да й се обезпечи нормално кръвообращение: тогава клетките получават достатъчно колиство кислород и полезни микроелементи.Ако обаче в порциона ви се включат трансмазнини, кръвоносните съдове започват да натрупват плака, а равнището на холестерол скача до небесата. Затова си струва да се откажете от пържените картофки, хамбургерите, маргарина, царевичните пръчици, пуканките за микровълнова и от всички видове бисквити, включително и от шоколад, съдържащ \"растителни мазнини\".Тестените храни водят до рязко покачване на равнището на глюкоза, макар че то се задържа високо за кратко време. В резултат на това след половин час глюкозата пада още повече. Този процес кара организма да иска още захар и създава зависимост към нея. Торти, пастички, понички, палачинки със сладко – всички подобни храни ви провокират да се храните неправилно и води до качване на килограми.Пържени картофки, крилца, бутчета или бекон – това е идеалната закуска за онези, които напират да се състарят преждевременно. Това се случва заради факта, че пърженото разрушава клетките на колагена и придава изморен вид на кожата. Ако искате да хапнете нещо наистина засищащо, по-добре е да изберете варени яйца, мюсли или други подходящи каши, ядки и плодове. ", "date": "2020.01.12", "title": "Съставиха списък на „убийците” на младостта"}
{"url": "https://www.novinite.bg/articles/184534/Nanokristali-shte-unishtojat-bakteriite", "text": "Непобедимите бактерии могат да бъдат унищожени с помощта на сребърни и кадмиеви нанокристали. Резултати от такова изследване бяха огласени от воронежкия учен Алексей Перепелица.Според него, веществата се активизират под влияние на светлина и изобщо не е задължително тя да е слънчевата. За целта спокойно могат да послужат и обикновените електрически лампи, които сме свикнали да употребяваме навсякъде в ежедневието.Като краен резултат, повърхностите, обработени с нанокристали, се изчистват напълно от вредни микроорганизми. Това откритие е особено актуално за стените и подовете на болници, поликлиники, домове за възрастни хора и други видове здравни заведения, за автомобилни и автобусни салони, както и за места с голямо струпване на хора, като например, метрото.Разработката е от особено значение, тъй като редица бактерии вече са се адаптирали към антисептичните препарати, към антибиотиците и много други препарати, които се използват в наши дни масово навсякъде за дезинфекция.В основата на механизма на унищожаването им е съединение на разтвор от бактерициден метиленов оцветител и сулфидни метали на нанокристалите. Последните водят до стабилизация на активната форма на пигмента и убиват бактериите под въздействието на светлинни източници, пише gismeteo.ru, цитиран от iNews.bg.", "date": "2020.01.12", "title": "Нанокристали ще унищожат бактериите"}
{"url": "https://www.novinite.bg/articles/184531/Maznite-ribi-pomagat-za-oblekchavane-na-artrit", "text": "Артритът е често срещано заболяване, от което страдат не само милиони възрастни, но и млади хора. Най-честите му форми са ревматоиден артрит и остеоартрит.Сред характерните симптоми са ставните болки и възпаления. И докато за болестта няма лечение, съществуват редица средства за облекчаване на състоянието. Сред тях е консумацията на определени храни, сред които мазни риби, пише в. \"Дейли експрес\", позовавайки се на международни проучвания.Консумацията на мазни риби - сьомга, скумрия, сардина, пъстърва, се свързва с мощен противовъзпалителен ефект.За целите на изследване, обхванало 33-ма души, участниците трябвало да консумират тлъста риба, крехка риба или крехко месо. След осем седмици сред изследваните лица, които хапвали тлъста риба, било отчетено понижение на нивата на специфични съединения, свързани с възпаление.Анализ на 17 проучвания показва, че приемът на омега 3-мастни киселини, богат източник на който са рибите, понижава съществено интензитета на ставната болка, сутрешната скованост, броя на болезнените стави и необходимостта от използване на болкоуспокояващи при пациенти с ревматоиден артрит.Резултатите от друго изследване сочат, че приемът на омега-3 мастни киселини понижава няколко възпалителни маркера, свързани с остеоартрит.", "date": "2020.01.12", "title": "Мазните риби помагат за облекчаване на артрит"}
{"url": "https://www.novinite.bg/articles/184543/Pamporovo-s-po-evtini-lift-karti", "text": "Пампорово работи с по-ниски цени на лифт картите този месец. От 13 до 17 включително всички скиори и сноубордисти в Пампорово ще могат да се възползват от специалните по-ниски цени за лифтовете и различни услуги в курорта, като дневната карта е 52 лева за възрастни, 31 лева за деца.Снощи започна зимната културна програма в курорта с представлението „Една нощ с хитовете на Бродуей“ на Музикален Театър София. Всяка събота през януари и февруари гостите на Пампорово и местните жители ще могат да гледат на живо специално подбрани постановки и изпълнители, сред които Камен Донев и неговата лекция за народното творчество, Тони Димитрова, групата „Акага“ и театрални постановки „Аз досадникът“, „Мъжът на жена ми“ и други.Всички актуални цени и промоции, както и информация за работещите писти и съоръжения може да се намерят в онлайн платформата на курорта.", "date": "2020.01.12", "title": "Пампорово с по-евтини лифт карти"}
{"url": "https://www.novinite.bg/articles/184546/Ekcpepti-Evpoto-shte-pockapne-cppyamo-dolapa-do-kpaya-na-2020-g", "text": " Eвpoтo мoжe дa ce пoĸaчи дo ,16 пpeз 2020 г. блaгoдapeниe нa иĸoнoмичecĸoтo възcтaнoвявaнe в Eвpoпa, oтcлaбвaщитe пoлитичecĸи pиcĸoвe и пpoгнoзaтa зa зaпaзвaнe нa нacтoящaтa пoлитиĸa нa Eвpoпeйcĸaтa цeнтpaлнa бaнĸa, пpoгнoзиpa Nоmurа, цитиpaнa oт СNВС пише Money. bg. Eвpoтo, изпoлзвaнo в 19 eвpoпeйcĸи дъpжaви, ce тъpгyвaшe пpи нивa oт ,11 в пeтъĸ. Πpeз 2019 г. oбщaтa вaлyтa зaгyби cтoйнocт cpeщy щaтcĸия дoлap зapaди зaбaвянeтo нa мeждyнapoднaтa тъpгoвия, paзoчapoвaщитe иĸoнoмичecĸи дaнни и пoлитичecĸитe pиcĸoвe. Πpeз ceптeмвpи eвpoтo дopи пoeвтиня дo ,09, cлeд ĸaтo инвecтитopитe зaпoчнaxa дa ce пpитecнявaт зa иĸoнoмичecĸaтa cитyaция в Гepмaния, пpoмeнитe в итaлиaнcĸoтo пpaвитeлcтвo и бъдeщитe xoдoвe нa EЦБ. C нaчaлoтo нa нoвaтa гoдинa cтpaтeзитe нa бaнĸaтa вяpвaт, чe eвpoтo щe възcтaнoви зaгyбитe oт пpeдxoднaтa. Nоmurа пocoчвa, чe иĸoнoмичecĸитe дaнни зa Eвpoпa щe бъдaт пo-пoлoжитeлни, a нe ce oчaĸвa EЦБ дa пpoмeни нacтoящaтa cи пoлитиĸa. \"Дo ĸpaя нa 2020 г. oчaĸвaмe ЕUR/UЅD дa дocтигнe 1,16, a мoжe дopи и пoвeчe, aĸo пpeзидeнтcĸитe избopи дoвeдaт дo лoшa изнeнaдa\", пocoчвaт тe.Eĸcпepтитe в Ваnk оf Аmеrіса Меrrіll Lуnсh cъщo oчaĸвaт eвpoтo дa пocĸъпнe cпpямo дoлapa. Πpoгнoзa зa ,16 зa eвpo дaдe и Poбepтo Mиaлич, cтpaтeг в UnіСrеdіt Rеѕеаrсh.", "date": "2020.01.12", "title": "Екcпepти: Eвpoтo щe пocкъпнe cпpямo дoлapa дo кpaя нa 2020 г."}
{"url": "https://www.novinite.bg/articles/184537/Otkriha-naj-golyamoto-cvete-chudovishte-v-Indoneziya", "text": "Биолози откриха в джунглите на Индонезия един от най-големите известни досега екземпляри на цветето Рафлезия, което местните наричат \"цвете-чудовище”.Снимката на гигантското растение е публикувано от откривателите му в , а от текста става ясно, че диаметърът му е 120 сантиметра. Това е най-голямото цвете, регистрирано някога официално от Центъра за природни ресурси на Западна Суматра.Любопитен е фактът, че растението е пораснало на същото място, където през 2017 г. е бил регистрирана Рафлезия, държаща предишния рекорд със своите 110 сантиметра в диаметър.Рафлезия арнолди (Rafflesia arnoldii) е вид паразитно и хищно растение от род Рафлезия. Известна е с това, че формира най-големия единичен цвят на планетата. Разпространена е в дъждовните екваториални гори на индонезийските острови Суматра и Борнео.Диаметърът на цвета на рафлезия достига до над 1 метър, а теглото му – 10 – 15 kg. Подобно на останалите видове от рода, рафлезия арнолди също е паразитно и хищно растение. Тя няма развита коренова система и стъбло. Има малки коренови образувания, чрез които пробива лианите и се храни с техните растителни сокове. Освен това рафлезията е и хищник. Излъчва особена миризма, която е неприятна за големите бозайници, но привлича насекомите. Те попадат в отвора по средата на цвета и биват смилани от соковете на растението. Цветът обикновено е ярко или тъмночервен с множество светли петна. Уникален факт е, че рафлезия арнолди живее едва 7 – 10 дни.", "date": "2020.01.12", "title": "Откриха най-голямото \"цвете-чудовище\" в Индонезия"}
{"url": "https://www.novinite.bg/articles/184539/Doncheva-Arestat-na-Dimov-e-pokazatelen-kak-shte-dejstva-Ivan-Geshev-kato-glaven-prokuror", "text": "\"В ареста на Нено Димов няма никаква логика – те могат да го преследват наказателно, но да се арестуват хора така. Това са типични действия за всяване на страх\". Това обяви в интервю за предаването \"Тази неделя\" по bTV Татяна Дончева, лидер на \"Движение 21\". По думите ѝ този арест е показателен за това как ще действа Иван Гешев като главен прокурор. \"Това са милиционери, обучени в школата на МВР в Симеоново, за които йерархията е всичко. Там всичко е екшън, недейте да очаквате право и върховенство на закона. Там има задача и батальонът се строява\", коментира Дончева, цитирана от btvnovinite.bg.Тя е съгласна с определението на Красимир Каракачанов, че задържането на Нено Димов е \"показно убийство\", но уточни: \"Когато правиш дослук с тези хора, ти отговаряш за този дослук. Когато години наред си подкрепял всякакви простотии, които не те засягат, но засягат други хора, недей да мислиш, че съдбата ще те избегне.На въпроса защо години наред българинът избира Бойко Борисов и той управлява вече три мандата лидерът на \"Движение 21\" отговори: \"Защото българинът харесва този вид хора и иска да прилича на тях, не иска да бъде справедлив, честен и подчиняващ се на закона и на правилата. Харесва мутрите\". За периода, в който е била адвокат на \"Мултигруп\" тя каза, че е работила с много интелигентни и способни хора в компанията. Илия Павлов не бих нарекла мутра, уточни Дончева.", "date": "2020.01.12", "title": "Дончева: Арестът на Димов е показателен как ще действа Иван Гешев като главен прокурор"}
{"url": "https://www.novinite.bg/articles/184530/Mladej-si-prizna-za-ubijstvoto-v-Galiche", "text": "18-годишен младеж от село Галиче е направил пълни самопризнания за убийството на момичето, което е негова връстница и съседка от селото, съобщи БНР. Тя беше намерена мъртва вчера сутринта в двора на къщата на баща ѝ.Задържаният младеж е показал и къде е скрил ножа, с който е извършил престъплението.Той е един от двамата, които бяха задържани вчера от полицията.Напомняме, че двама души са задържани за съпричастност към убийството на 18-годишната ученичка във врачанското село Галиче.И двамата имат криминални регистрации, съобщиха за \"Хоризонт\" източници от МВР. До момента обаче няма категорични доказателства, които да сочат кой точно е убиецът на момичето. Работи се по всички версии по случая.По рано стана ясно, че умишлено убийство е версията, по която работи прокуратурата. Засега не се съобщава информация относно мотивите за престъплението.  18-годишното момиче беше намерено убито рано тази сутрин в двора на бащината си къща във врачанското село. Сигналът за открито тяло е подаден около 8.40 часа. На място бяха изпратени екипи на полицията и бързата помощ. По първоначални данни няма следи за проникване с взлом в къщата. Убийството на 18-годишното момиче потресе Галиче. Местните хора недоумяват, защото познават абитуриентката в селското училище като скромно момиче, обясни кметът Страхил Стоянов: \"За хората това е трагедия. Такова нещо, младо дете, момиче, учило е в селото, кротко дете, майката и бащата са разведени, бащата и братът на момичето са в Англия. Повечето дни е пребивавало при чичо си\".Поради неизвестни все още причини през нощта момичето е било само́ в бащиния си дом, който се намира в ромската махала в покрайнините на селото. Тялото ѝ бе намерено вчера сутринта в двора на къщата от неин роднина. Според местни хора той е в шок от видяното, защото е момичето е било голо и с прерязано гърло. Засега разследващите запазват мълчание относно предполагаемия извършител. Кметът на Галиче Страхил Стоянов коментира: \"Много, много са. Всеки един може да е, но според мен, не е от нашето село, защото ние нямаме такива хора\".През целия ден криминалисти от София и Враца работиха на местопрестъплението. Образувано е досъдебно производство, а оперативните действия са под ръководството на прокуратурата.", "date": "2020.01.12", "title": "Младеж си призна за убийството в Галиче"}
