{"url": "http://www.novinite.bg/articles/156902/Vseki-treti-balgarin-iska-da-plashta-s-umni-telefon-chasovnik-ili-grivna", "text": "Една четвърт (24%) от европейците очакват, че ще имат възможност да се разплащат безконтактно с умен часовник, гривна, ключодържател или друга форма на преносими разплащателни аксесоари, сочат нови данни на Mastercard. За България процентът е дори по-висок от средноевропейския – 30% от потребителите очакват възможността да разплащат безконтактно с помощта на преносим аксесоар. По този показател, българският пазар се нарежда до тези в Дания, Ирландия и Испания и пред Франция (20%), Германия (12%), Швеция (17%), Австрия (18%) и др.Безконтактните плащания с Mastercard и Maestro отчитат ръст от 145% през миналата година, което води до повишения интерес на европейците към използването на нови методи за разплащане. Обявяването на тези данни съвпада със старта на пилотния проект за преносими разплащателни аксесоари в Холандия за водещата датска банка ABN AMRO. Наред с продължаващия растеж, бариерите пред използването на безконтактни разплащания намаляват. Притесненията от потенциална злоупотреба бележат най-висок спад (-24%), като сред потребителите в Холандия (-41%), Испания (-33%) и Великобритания (-31%) се наблюдава най-голямо понижение при подобни опасения.Банките в Европа вече работят с Mastercard, за да предоставят на потребителите нововъведения в безконтактните плащания. ABN AMRO е една от първите банки, които осигуряват разплащания с преносими аксесоари, свързани с банкова сметка. Пилотният проект ще позволи на 500 потребители от различни възрастови групи да усетят какво е чувството да извършваш безконтактни плащания с пръстен, часовник, гривна или ключодържател.„Европейският пазар е водещ в безконтактните разплащания на глобално ниво и огромният успех създава търсене за още по-голямо удобство“, казва Паоло Батистън, изпълнителен вицепрезидент Дигиални плащания и европейски лаборатории, Mastercard. „Доверието в безконтактните плащания е по-голямо отвсякога и изглежда, че потребителите са готови да направят крачка напред с извършването на безконтактни плащания през свързани устройства. Проекти като този, който провеждаме в Холандия, ще въведе потребителите изцяло в дигиталната икономика“, допълни той.Mastercard продължава да работи в сътрудничество с търговци, за да отговори на очакванията за преносимите разплащателни аксесоари. За последната година броят на търговските вериги в Европа, които предлагат безконтактни плащания, е нараснал с 42%. В резултат на тези усилия, делът на безконтактните плащания е 38% от всички трансакции в точки на продажби. Холандия предлага перфектното тестово поле за преносими разплащателни аксесоари, тъй като 80% от терминалите в страната вече приемат безконтактни плащания. Над 50% от плащанията в Холандия са извършени безконтактно, според ABN AMRO.„След като очакванията на потребителите са ясни и новите технологии са достъпни, е време да забравим за тромавите разплащателни методи и да се фокусираме върху по-доброто потребителско преживяване чрез преносимите разплащателни устройства“, заяви Ивон Дюитс, продуктов мениджър в ABN AMRO. И допълни, че за тях е важно да осигуряват удобство на клиентите и да предлагат на всеки от тях разплащателен метод, който най-добре отговаря на неговите предпочитания, като този проект е доказателство за това.Предоставената информация е от Mastercard и Maestro, както и от изследване, проведено от GCT Research Inc сред над 50 хиляди души от Великобритания, Франция, Русия, Испания, Италия, Германия, Холандия, Полша и Швеция.", "date": "2018.02.22", "title": "Всеки трети българин иска да плаща с умни телефон, часовник или гривна"}
{"url": "http://www.novinite.bg/articles/156905/Blagodarstven-moleben-dovechera-v-Plovdiv-zaradi-zemetresenieto", "text": "След земетресението, което стресна тази нощ хората в Пловдив, Асеновград и много други населени места, пловдивският митрополит Николай ще отслужи благодарствен молебен. Той ще се състои от 18:00 ч. в храма „Св. Николай Чудотворец“, който се намира в кв. „Христо Смирненски“.Благодарственият молебен ще е за Божията милост, проявена към нас за това, че Бог ни запази невредими в съответствие с апостолския призив: „Непрестанно се молете и за всичко благодарете, съобщиха от Пловдивската митрополия. От там призовават православните християни да въздадат Богу слава и благодарност в богослужението тази вечер.", "date": "2018.02.22", "title": "Благодарствен молебен довечера в Пловдив заради земетресението"}
{"url": "http://www.novinite.bg/articles/156872/Majkata-na-nedohranenite-bliznaci-im-davala-varen-oriz-i-shokolad", "text": "Ориз, течен шоколад и от време на време пилешко месо - това е било менюто на недохранените близнаци от Пловдив.Тригодишните деца бяха приети по спешност в болница. Едното от тях е с опасност за живота, тъй като е със спукан череп и хематом. По тялото на детето бяха открити синини. В момента то е в кома и с опасност за живота.Според майката - 38-годишната Иванка Стефанова, върху главата на детето е паднал гипсов орнамент, който бил на стената над леглото му. Майката беше задържана, но поради липса на данни за упражнено насилие над децата, тя беше освободена от ареста часове по-късно. Пред социалните работници тя разказала, че се грижела за децата според възможностите си. Тя разказала, че бедното меню се дължало заради недостиг на средства.По думите ѝ майката е търсила помощ при социалните, твърдяла, че са я връщали за документи и на практика не е имала достъп до социална услуга. Справка показва, че тя е получавала детски добавки, получавала е и помощи за отопление. \"Към днешна дата тя осъзнава, че не може да се грижи за децата. Тя декларира, че съгласна да бъде предприета мярка на закрила, за да се полагат адекватни грижи за тях\", обясни Тенева.По думите ѝ бабата на децата забелязала, че децата са недохранени. Тя също е подала заявление, че иска децата да бъдат настанени при нея. Първоначално обаче децата ще бъдат настанени в специализирано приемно семейство. През това време социалните ще работят с майката и бабата, ще правят проучвания и ще преценят дали да бъдат настанени при бабата с последваща реинтегреция при майката.Бабата на близнаците разказа, че редовно е пращала пари на семейството. Тя забелязала, че децата са видимо отслабнали, но не е ясно защо не е подала сигнал до социалните. Тя е не е виждала внуците си от година и половина, тъй като майката не е позволявала контакт с тях.В апартамента, в който Иванка е живеела с децата си, са извършени два огледа. Според полицията наистина гипсов орнамент е паднал върху леглото на децата и не може да се заключи, че над децата е било упражнено усилие. Децата обаче са неглижирани - момиченцето не може да ходи и да говори, мускулите му са атрофирали.", "date": "2018.02.22", "title": "Майката на недохранените близнаци им давала варен ориз и шоколад"}
{"url": "http://www.novinite.bg/articles/156908/Nedohranenite-bliznaci-ot-Plovdiv-otivat-v-priemno-semejstvo-ili-specializiran-centar", "text": "Тригодишните близнаци от Пловдив, които бяха приети в болница в тежко физическо състояние, ще бъдат настанени в приемно семейство или в център за настаняване от семеен тип с медицинска грижа. На това се е съгласила майка им Иванка Стефанова след като е разговаряла със служители на Дирекция социално подпомагане, предаде бТВ.Децата бяха приети в болница преди два дни. И двете са били със синини и следи от недохранване. Момченцето е прието по спешност със спукан череп. Майката на децата беше задържана, но полицията не е установила тя да е проявявала агресия или да е упражнявала насилие над близнаците.Стефанова е поставила условие да може да поддържа контакт с децата. Жената е изявила желание за социални услуги и ще получи психологическа, юридическа и социална подкрепа, като вече е консултирана как да се регистрира в Бюрото по труда. Според социалните работници децата са били неглижирани, недохранвани, което е форма на насилие и за което майката не си дава сметка. Според нея тя се е грижела добре за децата си.Бабата на близнаците Ангелина Брандийска е подала заявление за настаняване на децата при нея, но социалните са преценили, че това не е подходящо. Бабата обаче ще остане техен придружител до изписването им от болницата.", "date": "2018.02.22", "title": "Недохранените близнаци от Пловдив отиват в приемно семейство или специализиран център"}
{"url": "http://www.novinite.bg/articles/156871/Na-koe-myasto-po-korupciya-se-namira-Balgariya-za-2017-g", "text": " заема 71 място по  сред 180 държави, в които Transparency International провежда изследвания всяка година. Индексът за  у нас е 43, като подобрението в сравнение с миналата година е само два пункта. Темата коментираха в студиото на \"Денят започва\"  от \"Прозрачност без граници\" и психологът доц. Маргарита Бакрачева. Данните за  се събират от 10 независими изследвания на световни организации, които правят и политически, и икономически изследвания, затова казваме, че индексът е композитен или агрегатен, т.е. не се базира на едно самостоятелно изследване или анкета, обясни Калин Славов. Той посочи, че лекото движение в рамките на т. нар. статистическа грешка - 2 пункта, се дължи на един от политическите индекси, който измерва стабилността на политическата система на държави в рамките на целия свят и така на фона на страни като Сирия и Судан, нормално е  леко да се покачи нагоре.\"Така че тази промяна не мога да я свържа с конкретни практически действия в рамките на българската държава, насочени в областта анти\", каза още той и допълни, че когато се говори за , на първо място се разбира подкуп. Провежданите изследвания не спират с въпроси дали сме чули за подкуп, дали в нашата среда е бил извършен подкуп, \"говорим за въпроси, които са задавани на големия бизнес, сред анализатори в различни области.\r\n\r\n ", "date": "2018.02.22", "title": "На кое място по корупция се намира България за 2017 г."}
{"url": "http://www.novinite.bg/articles/156873/Krasimir-Yankov-Skoro-raboteshtite-bedni-shte-izvikat-Sbogom-GERB", "text": "Докога за управляващите жизненият стандарт на хората ще е условно понятие без никакво съдържание, пита депутатът от БСП Красимир Янков по повод данните, че за покриване на жизнения стандарт на четиричленно семейство в София са нужни малко над 3000 лв., а за живеещите в страната 2325 лева. Спомням си, че Владислав Горанов напусна парламента, защото доходът от заплата не покривал потребностите му. Значи за него немалката депутатска заплата не осигурява високия стандарт на живот, към който се стреми. Какъв стандарт и какви потребности могат да покрият младите лекари, полицаите, актьорите, държавните служители в по-голямата си част със заплатите, с които са ги обрекли на социална нищета?, коментира още Янков на страницата си във фейсбук.Как го виждате г-н Горанов постигането на този доход през 720 лв. заплата на млад лекар? Ако и съпругата му е лекар, могат ли те да си позволят да се превърнат в семейство с две деца? Или със заплатата на полицай и съпруга работеща при сходен на неговия размер възнаграждение, може ли да очакваме да преборим демографския срив? И това са доходи на хора с висок образователен ценз или професионална квалификация, а какво да говорим за обикновените труженици и хората с по-ниско квалифициран труд, които попадат в категорията с възнаграждение под линията на бедност, а те са 27% от домакинствата. 71% от хората, отразено чрез статистиката за последното тримесечие на 2017, живеят под необходимия социален минимум от 581,31 на член от семейството. А нужните пари за повишаването на стандарта им до изискуемия минимум не присъстват в никаква управленска стратегия на управляващите за политика на доходите. Няма нищо по-важно от грижата за благосъстоянието на хората. Санирането погълна 2 милиарда лева, но то по никакъв начин не помага за подобряване на демографията. Проекти, от които се създават корупционни схеми източват държавния бюджет, а какво по коректно от това да се повишат доходите на хората и те да са в състояние сами да поддържат и ремонтират своето имущество. Прословутото саниране стартира с над 300 лв. за квадратен метър и след разкритията за тази спекулативна стойност спадна до малко над 100 лв. Има ли по очебиен факт за корупция?, пише още Красимир Янков. Кабинетът Борисов 1 си отиде предсрочно в голяма степен заради неадекватното поведение на финансовия министър Дянков, заради пълното замразяване на пенсиите и заплатите. Скандиранията “Сбогом Дянков, сбогом ГЕРБ” още кънтят. От мизерията на хората скоро ще прозвучи “Сбогом Горанов, сбогом ГЕРБ”, и това ще бъде викът на всичките онези 71% български граждани, които мизерстват с дохода на “работещи бедни”. За тях 8 години популистко управление на Борисов са прекалено дълга проява на търпение, което се изчерпа, завършва депутатът от левицата. ", "date": "2018.02.22", "title": "Красимир Янков: Скоро работещите бедни ще извикат 'Сбогом ГЕРБ'"}
{"url": "http://www.novinite.bg/articles/156878/Ombudsmanat-veche-shte-se-izbira-s-yavno-glasuvane-ot-parlamenta", "text": "Омбудсманът вече ще се избира с явно, а не с тайно гласуване от Народното събрание, решиха депутатите. Те приеха на второ четене промени в Закона за а.От  възразиха срещу явното гласуване при избора на омбудсман. Промяната е отстъпление на вече завоювани принципи в парламента, ще е в ущърб на тази институция и няма да позволи на добри кандидати да получат парламентарна подкрепа, заяви Жельо Бойчев от левицата.Предложение за избор на обществен защитник ще могат да правят освен народните представители и парламентарните групи, и юридически лица с нестопанска цел в обществена полза. Към изискванията за заемане на длъжността е добавено изискване за доказан опит в сферата на правата на човека.Заместник-омбудсманът също ще се избира с явно гласуване от парламента по предложение на а. Изрично са установени принципите на прозрачност, ефективност, плурализъм и недискриминация при подбор и назначаване на служители в институцията.С измененията на а се дават и нови правомощия - да отправя предложения и препоръки за насърчаване и защита на застрашените права и свободи на гражданите от частноправни субекти, както и да наблюдава и насърчава ефективното прилагане на подписани и ратифицирани международни актове в областта на правата на човека. Предвижда се задължително уведомяване на а при изготвяне на проекти на нормативни актове, за да може да представя становища относно нормативното засягане на правомощията му като Национален превантивен механизъм.Омбудсманът е обществен защитник, който насърчава и защитава правата на човека и основните свободи, записаха депутатите в закона. Омбудсманът се застъпва с предвидените в този закон средства, когато с действие или бездействие се засягат или нарушават правата и свободите на гражданите от държавните и общинските органи и техните администрации, от лицата, на които е възложено да предоставят обществени услуги, както и от частноправни субекти.", "date": "2018.02.22", "title": "Омбудсманът вече ще се избира с явно гласуване от парламента"}
{"url": "http://www.novinite.bg/articles/156880/DPS-shte-se-saobrazi-s-chast-ot-motivite-na-Radev-za-veto-varhu-zakona-za-KTB", "text": "ДПС ще се съобрази с някои от мотивите на президента, с които беше наложено вето върху текстове от Закона за банковата несъстоятелност.Това стана ясно от думите на депутата от ДПС Йордан Цонев пред Нова тв. Аргументите на държавният глава, с които законът беше върнат в парламента, са, че няма яснота за това каква ще е финансовата полза от промените и че текстовете имат обратно действие, което е недопустимо.\"Президентът посочва в мотивите си нещо, с което ние ще се съобразим. Той казва, че обществото трябва да има по-голяма яснота относно обхвата на правните последици в следствие на закона. Ние работим в момента върху това да отговорим на онази част от мотивите на президента, в която той иска да внесем повече яснота\", уточни Цонев.Йордан Цонев коментира, че ДПС приема бележката на президента за обратно действие на закона, което е в нарушение на правовата държава.Прави впечатление, че президентът Румен Радев упражнява много активно правото си на вето върху определени законопроекти. Мисля, че това е седмото му вето за една година. Ако не ме лъже паметта, никой от предишните президенти няма толкова висока активност. За мен и за моите колеги това е много положително явление. То говори най-малкото за 2 неща - че президентът е решил твърдо да бъде коректив на законодателството и да упражнява това си конституционно правомощие активно и че вероятно качеството на законодателството е спаднало.Цонев коментира, че с ветото президентът не отрича правото на Народното събрание да приема законодателни норми, които имат действие преди приемането, \"макар че това е нетрадиционен способ\".„Промените в закона, които предложихме, дават правен способ на синдиците при определени обстоятелства да могат да върнат определени активи. Законът само дава няколко правни способа повече на синдиците да направят осребряването”, каза още депутатът от ДПС.", "date": "2018.02.22", "title": "ДПС ще се съобрази с част от мотивите на Радев за вето върху закона за КТБ"}
{"url": "http://www.novinite.bg/articles/156887/20-zaginali-na-patya-ot-nachaloto-na-fevruari", "text": "20 души са пострадали при 15 транспортни произшествия в страната през изминалото денонощие, сочи справка на интернет страницата на МВР, цитирана от \"Фокус\".За същия период в столицата са станали 107 леки произшествия и 3 тежки, при има 5-ма ранени. От началото на месец февруари в цялата станали 189 катастрофи, при които има 20 загинали и 369 ранени. ", "date": "2018.02.22", "title": "20 загинали на пътя от началото на февруари"}
{"url": "http://www.novinite.bg/articles/156881/Balgariya-ostava-naj-korumpiranata-strana-v-ES", "text": "България остава най-корумпираната страна в Европа, показва новият доклад на международната неправителствена организация \"Трансперънси интернешънъл\" за 2017 година. Въпреки че страната ни е подобрила позицията си с четири пункта със своите 43 точки, тя остава трайно под критичния праг от 50 точки, които са индикатор за сериозен проблем с противодействието на корупцията. Най-малко корумпирана е Нова Зеландия с 89 точки, следвана от Дания с 88 точки. След тях се подреждат Швейцария, Норвегия и Финландия с по 85 точки. В дъното на класацията са Сирия, Южен Судан и Сомалия. България е на 71-во място с 43 точки, последна сред страните от ЕС. В сравнение с доклада за миналата година страната ни се е изкачила нагоре с 4 места.  Стойности под 50 пункта обаче са показател за системен проблем с корупцията. Сравнението между България и останалите държави, които се присъединиха към ЕС през 2004 г. и  2007 г., сочи, че и в тази регионална класация страната ни заема последна позиция и изостава от държави като Чехия, Естония, Латвия и Литва. Данните за нашата страна са съизмерими със средните в глобален мащаб и я поставят в компанията на останалите страни от Балканите, Вануату и Буркина Фасо. През 2018 г. България е включена за 20-и път в индекса, като анализът на досегашните резултати показва, че фактически борбата с корупцията е в застой. Преди година \"Трансперънси интернешънъл\" говореше за остра необходимост от промяна на политиката за противодействие на корупцията и ангажимент за дълбоки реформи в институциите, призвани да водят тази борба.Подобна тенденция се наблюдава и в Полша. Затова „Трансепрънси интернешънъл” препоръчва на ЕК да наложи специално наблюдение върху борбата срещу корупцията във всички страни членки, както вече прави за България и Румъния. Индексът за възприятие на корупцията е създаден през 1995 година, като държавите се оценяват по скала от 100 - показател за ниско ниво на корупция на базата на данните от 12 международни институции, сред които Световната банка, Международния икономически форум, Африканската банка за развитие. Колкото по-близо е индексът до 0, толкова по-високи са нивата на корупция в съответната страна. Липсват усилия за борба с корупцията, през последните 6 години не е отбелязан почти никакъв напредък в много държави –  е основният извод в тазгодишния доклад. Най-високо е нивото на корупция в страните, в които медиите и неправителствените организации не са защитени, подчертават още от „Трансепрънси интернешънъл“.", "date": "2018.02.22", "title": "България остава най-корумпираната страна в ЕС"}
{"url": "http://www.novinite.bg/articles/156884/Bojko-Borisov-shte-vecherya-s-evropejski-lideri-v-zamaka-Hertohinedal-kraj-Bryuksel", "text": "Белгийският министър-председател Шарл Мишел организира тази вечер среща на 12 европейски лидери, включително и премиерът Бойко Борисов, съобщиха от белгийското правителство. Те ще вечерят в замъка Хертохинедал край Брюксел. Разговорите са в навечерието на неформалната среща на върха на 27-те европейски лидери утре в Брюксел. На вечерята довечера ще присъстват германският канцлер Меркел, френският президент Макрон, както и ръководителите на още 9 европейски държави.", "date": "2018.02.22", "title": "Бойко Борисов ще вечеря с европейски лидери в замъка Хертохинедал край Брюксел"}
{"url": "http://www.novinite.bg/articles/156879/Maj-beshe-nameren-ubit-v-stolichniya-kvartal-Lyulin", "text": "Убит мъж беше намерен тази нощ в столичния квартал „Люлин“, предава БНР. В апартамента на семейството са открити три деца, за които има данни, че до момента не са посещавали училище. По случая са сезирани и социалните институции в столицата. Разследването продължава.  ", "date": "2018.02.22", "title": "Мъж беше намерен убит в столичния квартал „Люлин“"}
{"url": "http://www.novinite.bg/articles/156892/Vlado-Placentata-s-shokirashto-obyasnenie-za-napadenieto-nad-d-r-Gagova", "text": "Подсъдимият за атаката на д-р Албена Гагова от АГ болница \"Шейново\" Владимир Стоянов, по-известен като Владо Плацентата, е изпратил шокиращо становище от 6 страници до съда.Това стана ясно вчера, когато трябваше да бъде даде ход на делото, но това не стана по процедурни причини.В становището си Стоянов се обявява за невинен и призовава за бързо правосъдие.От една страна, обвиняемият описва как бил гонен по стълбите на болницата от„около 50 годишно голямо (изглеждаше като разярена мечка) същество (в случаят посочено като жена), което да го преследва” (запазен е оригиналният правопис - б.р.). В същия документ той казва, че нямало доказателства да е бил в болницата през този ден, защото „на практика, НЯМА преки доказателства, че Стоянов е имал нещо общо с Майката, камо ли, че му е баща, и НЯМА никакви преки доказателства, че Стоянов е бил дори в Болница Шейново този ден.”В становището си допълва, че „е ВЕГЕТАРИАНЕЦ от 18годишен, а от 2018 е и ВЕГАН, който уважава е цени животът във всичките му форми, а Г-жа Гагова е видно месоядно същество, което е логично, да е искало с цел материална облага, да си сготви плацентата с лук и подправки…”В съдебната зала д-р Гагова предпочете да запази мълчание.Владимир Стоянов е обвинен за нападението над акушер-гинеколога на 1 юли 2017 г., малко след като лекарката изродила детето му, но отказала да предаде на бащата плацентата на бебето въпреки неговото настояване. Минути след раждането колеги на д-р Гагова я намират окървавена и в безсъзнание на стълбите в болницата.", "date": "2018.02.22", "title": "Владо Плацентата с шокиращо обяснение за нападението над д-р Гагова"}
{"url": "http://www.novinite.bg/articles/156870/Ataka-sreshtu-US-posolstvoto-v-Cherna-gora", "text": "Неизвестен мъж хвърли тази нощ взривно устройство по сградата на посолството на САЩ в столицата на Черна гора, преди да се самовзриви, предаде Ройтерс, като се позова на местна медия. Според новинарския портал www.portalanalitika.me нападението е станало пет минути преди полунощ. Жители в квартала са чули две експлозии. Фотограф на Ройтерс каза, че полицейска кола е преградила улицата, където е посолството, но не се виждат щети. От мисията препоръчаха на американските граждани да стоят далеч от района. Асошиейтед прес допълни, че по данни на черногорски медии нападателят е хвърлил по сградата ръчна граната, а после се е самоубил с друго взривно устройство. Засега няма официално потвърждение на тези съобщения.", "date": "2018.02.22", "title": "Атака срещу US посолството в Черна гора"}
{"url": "http://www.novinite.bg/articles/156874/Pilotite-na-Air-France-stachkuvat", "text": "Пилотите от френската авиокомпания Air France започват стачни действия с искане за по-високи заплати.Това може да доведе до забавяния и нарушения в разписанието на полетите на, съобщи bTV.Предвижда се протестът ще засегне една четвърт от планираните полети, съобщи авиокомпанията.", "date": "2018.02.22", "title": "Пилотите на Air France стачкуват"}
{"url": "http://www.novinite.bg/articles/156886/Policiyata-izdirva-maj-ot-Shumen", "text": "Полицията издирва Светлозар Иванов Стефанов на 53 години, който на 18 февруари 2018 г. е напуснал дома за пълнолетни лица с умствена изостаналост в село Лозево и оттогава е в неизвестност. Това съобщиха от ОДМВР - Шумен, цитирани от \"Фокус\". Висок е около 175 сантиметра, с нормално телосложение, с къса коса и сини очи.Най-вероятно е бил облечен в зелено зимно яке и сиви панталони. Обут е бил с кожени обувки и е носил шапка. Контактува с хора, но е притеснителен и не се ориентира. ОДМВР - Шумен умолява гражданите, които разполагат с информация за местонахождението му, да се обадят на телефони 112, 054/877 221 и 054/800 588 или в най-близкото районно управление на МВР. ", "date": "2018.02.22", "title": "Полицията издирва мъж от Шумен"}
{"url": "http://www.novinite.bg/articles/156875/Zemetreseniya-sas-sila-nad-4-po-Rihter-kraj-grackite-ostrovi-Zakintos-i-Krit", "text": "Земен трус с магнитуд 4,8 по Рихтер е регистриран западно от  и южно от  в , съобщава гръцкото издание \"Нафтемборики\".Според сеизмологичния институт в Атина епицентърът на труса се намирал в морето на 42 километра югозападно от Аргостоли, административното селище на , на дълбчина десет километра. Трусът чувствително е бил усетен и на двамата острова.По данни на Европейския средиземноморски център трусът е бил с магнитуд 5,2 по Рихтер. До момента няма данни за пострадали и разрушения.Земетресение с магнитуд 4 по Рихтер преди малко е било усетено и край остров Крит, съобщава \"Контранюз\". Епицентърът на труса е бил в морето на сто километра югоизточно от острова надълбочина десет километра. Няма сведения за пострадали и разрушения.", "date": "2018.02.22", "title": "Земетресения със сила над 4 по Рихтер край гръцките острови Закинтос и Крит"}
{"url": "http://www.novinite.bg/articles/156888/Merkel-prizova-za-spirane-na-klaneto-v-Siriya", "text": "Германският канцлер Ангела Меркел призова за край на „клането” в Сирия след поредните въздушни удари срещу контролирания от бунтовници анклав Източна Гута, в които загинаха още 13 души, съобщава БГНЕС.Осъждайки сирийския режим за това, че негова мишена става „собственият му народ”, Меркел каза: „Убийството на деца, разрушаването на болници – всичко това е равнозначно на клане, което трябва да бъде осъдено и категорично да му се противопоставим”.", "date": "2018.02.22", "title": "Меркел призова за спиране на \"клането\" в Сирия"}
{"url": "http://www.novinite.bg/articles/156885/Makedoniya-premahna-parviya-pametnik-ot-erata-na-Gruevski", "text": "Тази нощ от центъра на Скопие бе премахнат един от най-оспорваните паметници от проекта \"Скопие 2014\", поставен по време на управлението на бившия премиер на страната Никола Груевски, предаде БГНЕС.Това е първата стъпка от реалното премахване на паметниците, решение за което бе взета през есента на 2017 г. Тогава македонското Министерство на културата обяви официално краят на проекта \"Скопие 2014\", който стартира през 2009 г. и промени облика на центъра на града. Снощи с кран е бил свален постаментът паметникът на Андон Лазов-Кьосето. Той се намираше пред квартала, където се помещават голяма част от съдилищата на страната. Веднага след това паметникът е бил натоварен на камион и прехвърлен в складовете на Металургичния комбинат. Заповедта за премахването му била издадена от Общинския инспекторат.Паметникът на Кьосето пред Върховния съд бе поставен през 2014 г.", "date": "2018.02.22", "title": "Македония премахна първия паметник от ерата на Груевски"}
{"url": "http://www.novinite.bg/articles/156891/Jitelite-na-ES-ne-smyatat-Rusiya-za-evropejska-strana", "text": "Мнозинството граждани на западноевропейските държави не смятат Русия за част от Европа, в същото време поляците са на друго мнение, показва допитване, проведено от „Спутник.Мнения“, цитирано от БГНЕС.Над половината французи и британци – съответно 65% и 52% – са заявили, че Русия не е европейска страна. В Германия с това твърдение са съгласни 46% от анкетираните.Германците, които признават Русия за част от Европа, са повече – 49%. Във Франция и Великобритания техният дял е съществено по-малък – 29% и 35% съответно.Само в Полша ситуацията се различава кардинално. Тук 77% от запитаните са посочили, че Русия е европейска държава и само 20% смятат друго.Във Великобритания 13% не са успели да отговорят на поставения въпрос – това е най-високият процент сред четирите държави.Изследването е проведено от най-старата френска компания, занимаваща се с изучаване на общественото мнение, Ifop. В него са участвали 3228 души над 18 години.", "date": "2018.02.22", "title": "Жителите на ЕС не смятат Русия за европейска страна"}
{"url": "http://www.novinite.bg/articles/156906/Obvineniya-za-milioni-za-bivsh-finansov-ministar", "text": "Софийска градска прокуратура (СГП) привлече към наказателна отговорност на бившия финансов министър и дългогодишен банкер Стоян Александров за две престъпления по чл. 252, ал.2 вр. чл.1 от Наказателния кодекс.Първото повдигнато обвинение е за това, че за времето от 19.11.2002г. до 12.02.2015г. в гр. София и други градове на страната, като физическо лице, без съответното разрешение е извършвал по занятие банкови сделки, за които се изисква такова, като предоставил 61 бр. кредити в лева, евро и щатски долари на различни физически и юридически лица, в общ размер 541 000лв., 1 693 160 щатски долари и 3 738 600 евро срещу задължението за връщане на сумите с договорени лихви. По този начин е причинил на лицата- кредитополучатели значителни вреди Второто обвинение спрямо Александров е за това, че в периода 2002г.- 2009г.,  като управител на „Стал 2007“ ЕООД и на „Александров и Сие“ ЕООД, е извършвал по занятие банкова дейност без съответното разрешение, като е предоставил 14 бр. кредити в общ размер на 1 006 4-00 лв. и 9 955 579.88 евро, и е причинил значителни щети на кредитополучатели.За посоченото престъпление е предвидено наказание лишаване от свобода от 5 до 10 години и глоба от 5 000 лв. до 10 000лв., като съдът може да постанови и конфискация на част или на цялото имуществото на дееца.Спрямо обвиняемия е определена мярка за неотклонение „гаранция“, която е в размер на 100 000 лв.", "date": "2018.02.22", "title": "Обвинения за милиони за бивш финансов министър"}
{"url": "http://www.novinite.bg/articles/156894/Nyakolko-zemetreseniya-v-Balgariya-Garciya-i-Rumaniya-naj-silniyat-e-ot-5-po-Rihter", "text": " Серия от трусове на Балканите през последните по-малко от 12 часа. След България, няколко земетресения удариха и Гърция тази нощ, а също и Румъния сутринта. Най-силното е било дори по-мощно от това в района на Асеновград и Пловдив. Освен това е станало минути след него. Трусът с епицентър в България бе регистриран в 1:41 ч. и бе с магнитуд 4.8 по Рихтер. Последваха и няколко по-слаби вторични. Този в Гърция е засечен в 1:44 ч. и е бил със сила 5 по Рихтер, показват данните на Евросредиземноморския сеизмологичен център.Огнището на труса е било в Йонийско море. Епицентърът е на дълбочина от 15 км на 40 км западно от остров Закинтос, на 124 км северозападно от Патра и на 289 км северозападно от Атина.Часове по-късно бе раздрусан и районът на остров Крит. Там земетресението бе с магнитуд 4.2 по Рихтер. Епицентърът му е на 95 км южно от Пиргос, 131 км южно от Ираклион и 438 южно от Атина. Трусът е регистриран в 7:15 ч. тази сутрин.След 45 минути е отчетено и ново земетресение с магнитуд от 3.8 по скалата на Рихтер. То е било в Егейско море на 38 км северно от Скиатос, на 62 км източно от Волос, на 107 източно от Лариса и на 167 км северно от Атина.В 9:07 ч. е регистриран поредният трус, този път на сушата. Магнитудът му е отново 3.8 по Рихтер, а епицентърът – на 7 км южно от село Врахнаика, на 14 км югозападно от Патра и на 181 км западно от Атина.Последното засега земетресение е станало в Румъния, в известната сеизмична зона Вранча. Силата му е била 3 по Рихтер и е засечено в 10:07 ч. Епицентърът на труса е на 7 км югозападно от Нерею, на 48 км западно от Фокшани и на 141 км северно от Букурещ.За нито един от трусовете няма данни за пострадали хора или засегнати сгради. ", "date": "2018.02.22", "title": "Няколко земетресения в България, Гърция и Румъния най-силният е от 5 по Рихтер"}
{"url": "http://www.novinite.bg/articles/156897/Ban-Ki-Mun-preduprejdava-Sirijskata-kriza-moje-da-dokara-Izrael-i-Iran-do-vojna", "text": "Сирия може да предизвика израелно-иранска войнаСлед загубите в там и в Ирак, „Ислямска държава“ може да се насочи към Либия, предупреждава Бан Ки МунЗапочналата отново да се увеличава от няколко дни насам криза в Сирия, характеризираща се с намесата на външни играчи, дестабилизира ситуацията в региона и може да прерасне в пряк конфликт между Израел и Иран. За това предупреди в сряда бившият генерален секретар на ООН Бан Ки Мун, който взе участие в заседанието на Съвета за сигурност, посветено на поддържането на международния мир чрез прилагане на принципите, залегнали в Хартата на световната организация. Според него, членовете на Съвета за сигурност на ООН трябва да обърнат повече внимание на положението в северните части на Сирия, където Турция води операция срещу кюрдскитевоенни формирования, както и на гражданската война в страната, напрежението на Голанските възвишения, завръщането на вътрешно разселените лица и бежанците криза, предаде БГНЕС.\"Тези проблеми могат отново да се превърнат в сериозна заплаха за регионалната стабилност и да провокират нови конфликти между страните в региона. Такава нестабилност може да доведе до повишаване на напрежението между Иран и Саудитска Арабия, както и да доведе Израел и Иран до пряка конфронтация\", добави Бан Ки Мун. Той изтъкна още, че престрелките между Израел и шиитското движение \"Хизбула\" в Ливан, както и \"други заплахи в региона имат потенциала да излязат извън контрол\".Осмият генерален секретар на ООН не пропусна да изтъкне и опасността, която все още се отнася до терористичната групировка \"Ислямска държава\". В тази връзка Бан Ки Мун предупреди, че след загубата на контрола си на територията на Ирак и Сирия, групировката може да стъпи и в други силно уязвими държави, като например Либия.По време на речта си пред Съвета за сигурност бившият генерален секретар на ООН засегна подробно и ситуацията около Северна Корея и нарече ядрената програма на страната \"сериозна заплаха за международния мир и сигурност\". Той приветства възобновяването на диалога между Пхенян и Сеул, отбелязвайки ролята, която САЩ могат да играят за окончателното разрешаване на кризата. Съветът за сигурност на ООН проведе в сряда среща на тема \"Целите и принципите на Хартата на ООН за поддържането на международния мир и сигурност\". Дебатът беше насрочен, така че да съвпадне с 27-годишнината от края на инвазията на Кувейт от иракската армия.Говорейки по време на срещата, настоящият генерален секретар на ООН, Антониу Гутериш, заяви, че Хартата на световната организация \"е преминала теста на времето\", и е допринесла за „обединението на части от света след пълния колапс на международното право по време на Втората световна война\" В същото време той отбеляза и редицата сериозни предизвикателства пред световната общност. Според него проблемите, с които се сблъскват страните, стават все по-сложни, възникват нови заплахи и \"последствията от нестабилността далеч надхвърлят\" границите на страните, в които възникват. Затова Гутериш призова за максимално внимание към предотвратяването на кризи и конфликти, включително чрез насърчаване на \"гражданските, политическите, икономическите, социалните и културните\" човешки права и борбата срещу всякаква дискриминация. ", "date": "2018.02.22", "title": "Бан Ки Мун предупреждава: Сирийската криза може да докара Израел и Иран до война"}
{"url": "http://www.novinite.bg/articles/156899/Bryuksel-skoro-shte-pokani-Makedoniya-i-Albaniya-da-pregovaryat-za-chlenstvo", "text": "Европейската комисия ще препоръча започването на преговори за присъединяване с Република Македония и Албания, подкрепяйки разширяването на Европейския съюз със Западните Балкани. Това каза днес еврокомисарят по разширяването Йоханес Хан, предаде БГНЕС. Като допълни и че ЕК скоро ще препоръча държавите членки да започнат преговори до края на лятото за присъединяване с Албания и Македония. „Смятаме, че двете страни са направили важни реформи през изминалия период и затова отговарят на изискванията\", заяви Хан в интервю за германския всекидневник \"Ди Велт\".Македония се кандидатства за членство в ЕС от 2005 г. Тя полага усилия за разрешаване на спора за името със съседна Гърция, датира от обявяването на независимостта на страната през 1991 г. Хан цитира изявление на германската канцлерка Ангела Меркел след вчерашната й среща с македонския премиер Зоран Заев, че решението на спора за името \"никога не е било толкова близо\". Албания от своя страна кандидатства за членство в ЕС от 2014 г. насам и според Хан \"досега е направил много в борбата с организираната престъпност\".Македония и Албания трябва да се присъединят към Черна гора и Сърбия, които започнаха преговорите за присъединяване през 2012 г. и 2014 г. съответно и могат да станат членки на Съюза най-рано през 2025 г. Европейската комисия трябва да обяви доклада за напредъка на страните кандидатки за членство в ЕС на 17 април. ", "date": "2018.02.22", "title": "Брюксел скоро ще покани Македония и Албания да преговарят за членство"}
{"url": "http://www.novinite.bg/articles/156877/Shofirajte-vnimatelno-v-tunel-Troyanovi-vrata-ima-avariya-v-elektrozahranvaneto", "text": "Водачите да шофират с повишено внимание в района на тунел \"Траянови врата\", на магистрала \"Тракия\", поради авария на електрозахранването на съоръжението. Това съобщиха от пресцентъра на Агенция \"Пътна инфраструктура\". Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, от интернет страницата на АПИ – www.api.bg, lima.api.bg, както и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието по републиканските пътища.", "date": "2018.02.22", "title": "Шофирайте внимателно в тунел „Троянови врата“, има авария в електрозахранването"}
{"url": "http://www.novinite.bg/articles/156904/Prishtina-iska-Moskva-da-priznae-Kosovo", "text": "Русия може да изиграе „много положителна роля“ в мирния процес на Балканите, ако признае независимостта на Косово. Защото тогава Белград ще се откаже от „лъжливата митология“. Това заяви косовският президент Хашим Тачи в интервю за германския всекидневник „Тагесцайтунг“, предаде БГНЕС. Той обвини Русия, че използвала своята сила в Съвета за сигурност на ООН с цел да попречи на Косово да стане член на световната организация. Тачи твърди, че Косово, което на 18 февруари отбеляза 10 години независимост, е една „успешна приказка“.„Ние постоянно укрепваме нашите международни политики. Икономиката ни отбелязва растеж, който достига до 4% през изминалите години“, каза косовският президент. Тачи посочи, че Прищина има ясна визия за своята евроатлантическа интеграция. „Търпеливи сме и много упорито работим за подобряване на положението в Косово. Антизападните позиции и идеологии нямат шанс да успеят или да имат каквото и да било влияние върху Косово“, заяви Тачи и призова Брюксел да размисли и промени своята колеблива позиция по отношение на страната. ", "date": "2018.02.22", "title": "Прищина иска Москва да признае Косово"}
{"url": "http://www.novinite.bg/articles/156910/Chast-ot-Bryuksel-pod-obsada-zaradi-policejska-operaciya", "text": "Спецоперация за залавяне на въоръжени престъпници блокира район на Брюксел. Акцията се провежда в община Форе и е насочена срещу вероятни извършители на убийство. Служителите на реда били вдигнати на крак, след като полски гражданин съобщил, че \"някой е убит\", съобщава Sky News, предаде Нова ТВ.Периметърът около мястото, където се смята, че престъпниците се укриват, бил изолиран. Местните жители били предупредени да не излизат от домовете си. Очевидци съобщават, че в зоната на операцията имало и военни.В социалната мрежа Twitter Федералната полиция призова хората да не публикуват снимки от района. Кметът на общината Жан-Марк Гиселс каза, че полицията е блокирала „един или повече въоръжени заподозрени”. Не се съобщава за жертви или ранени в хода на операцията.", "date": "2018.02.22", "title": "Част от Брюксел под обсада заради полицейска операция"}
{"url": "http://www.novinite.bg/articles/156911/Lavrov-Nikoj-ne-se-saobrazyava-s-drugi-darjavi-pri-razshiryavaneto-na-ES-i-NATO", "text": "В Европа се създава нездравословна атмосфера заради опитите на някои членове на НАТО и Европейския съюз да нагнетяват конфронтация. Това заяви руският министър на външните работи Сергей Лавров след преговорите си със сръбския министър на външните работи Ивица Дачич в Белград, предаде БГНЕС.„Обсъдихме положението в Европа. Създава се нездравословна атмосфера, за съжаление, заради опитите на някои членове на НАТО и ЕС да нагнетяват конфронтация, разширявайки Северноатлантическия алианс все по на изток, без да се съобразяват с мнението на една или друга държава, както беше с Черна гора, както сега се опитват да направят с Македония, а и с Босна и Херцеговина“, подчерта Лавров. „Оставаме верни на всички споразумения, които бяха постигнати по-рано и които са положени в основата на решенията на Съвета за сигурност на ООН. Това засяга и косовското регулиране, и регулирането на положението в Босна и Херцеговина въз основа на Дейтънските споразумения“, заяви руският външен министър.Той посочи, че Москва ще противодейства на опитите да се нанесе удар върху фундаменталния принцип, според който по всички въпроси на развитието на Босна и Херцеговина трябва да има съгласие на двете държавни образования – Република Сръбска и Хърватско-мюсюлманската федерация, както и на трите общности – сърби, мюсюлмани и хървати. Лавров отбеляза, че Русия и Сърбия имат широко съвпадение на позициите по международния дневен ред. „Това е залог за нашето по-нататъшно сътрудничество на международната сцена“, добави той.", "date": "2018.02.22", "title": "Лавров: Никой не се съобразява с други държави при разширяването на ЕС и НАТО"}
{"url": "http://www.novinite.bg/articles/156867/Oblachno-i-dajdovno-shte-bade-vremeto-dnes", "text": "Времето в четвъртък ще се задържи облачно, като на много места ще превали дъжд, а в Северна България и планинските райони валежите ще са от дъжд и от сняг.По-значителни ще са валежите в Източна България, а почти без валеж, в следобедните часове и с разкъсвания на облачността, ще бъде времето над Югозападна.Ще продължи да духа слаб, в Дунавската равнина и Източна България умерен североизточен вятър.Максималните температури ще са между 1° и 6°, а в югозападните райони до 10-11°.Над Черноморието също ще бъде облачно, с валежи от дъжд. Ще духа умерен североизточен вятър. Максималните температури ще бъдат 6°-7°. Температурата на морската вода е 7°. В планините ще бъде облачно, на много места с превалявания от сняг. Разкъсвания на облачността ще има над масивите от Югозападна България. Ще духа умерен югоизточен вятър, по най-високите върхове на Рила и Пирин – от юг-югозапад, но през деня постепенно ще отслабне.Максималната температура на височина 1200 метра ще е около 1°, на 2000 метра - минус 2 – минус 3°.", "date": "2018.02.22", "title": "Облачно и дъждовно ще бъде времето днес"}
{"url": "http://www.novinite.bg/articles/156868/Idva-sibirski-stud", "text": "През следващите дни арктически въздух ще понижи сериозно температурите в цяла Европа, показват данните от метеорологичните спътници, цитирани от \"24 часа\". Настъплението на студа ще се усети първо в Русия, където вече бе даден оранжев код предупреждение за анормални студове в района на Москва.Още за неделя в руската столица прогнозата за най-висока дневна температура е минус 18 градуса. През нощта студът ще е до минус 28 градуса. Пикът на студа в Москва ще е 26 февруари, когато температурите ще паднат до минус 30 градуса по Целзий.Студеният фронт напредва и към Централна и Западна Европа. Синоптиците очакват минус 10 - минус 12 градуса дори във Франция и Испания. За България, която остава в периферията на студения фронт, температурите за уикенда ще са далеч по-приемливи. В събота ще преобладаваоблачно време, почти без валежи. Вятърът ще бъде слаб, от изток-югоизток. Температурите ще останат без съществена промяна - минималните между минус 1 и 4 градуса, максималните - предимно между 2 и 7 градуса.През нощта срещу неделя отново ще започнат валежи.Пикът на студа у нас ще е в сряда, 28 февруари, когато през деня термометрите няма да показват повече от минус 5 градуса. През нощта обаче ще имаме стойности от минус 10 - минус 12 градуса.", "date": "2018.02.22", "title": "Идва сибирски студ"}
{"url": "http://www.novinite.bg/articles/156869/Zemetresenie-s-magnitud-46-po-Rihter-kraj-Asenovgrad", "text": "Земетресение с магнитуд 4,6 по скалата на Рихтер е регистрирано в района на Асеновград. Земният трус е бил около 01:41 ч. през нощта на около 2 километра от Асеновград и на дълбочина от 14 км. По първоначална информация земетресението е усетено в Пловдив и другите населени места в региона. Има съобщения, че са го усетили, дори и по високите етажи в София.Земетресението попада в категорията на умерените земетресения, които не водят до щети и пострадали, но предизвикват уплаха и дискомфорт. Трусът е продължил няколко секунди и е бил съпроводен със силен тътен.Няма данни за щети и пострадали, съобщиха от общината в Асеновград. В местната пожарна също не са постъпвали сигнали за проблеми свързани с труса.От Националния институт по геофизика, геодезия и география към БАН, съобщиха че е имало над 20 значително по-слаби вторични трусове, най-силните два, от които са били с магнитуд около 2.5, като не е изключено слабата сеизмичност да продължи и през деня, но хората едва ли ще усещат, посочва NOVA. Тези около последващи земни трусове през тази нощ в Пловдивско са в категорията на микроземетресенията и дори не са били усетени от хората.Според Европейския сеизмологичен център земетресението е било със сила 4,8 по скалата на Рихтер, а епицентърът - на около 2 километра североизточно от Асеновград. Сред градовете, в които е било усетено земетресението са София, Асеновград, Пловдив и Благоевград. Този район е един от най-активните на територията на страната, в Крумово имаше такова земетресение преди 15 години с магнитуд около 4,2 по Рихтер а през 1994 г. край Поповица имаше земетресение с магнитуд 4,5. Това е една повтаряемост, средно на около десетина години на такива земетресения, която съществува в този район и това е добре, защото се разтоварват земните напрежения, можещи да доведат до катастрофални земетресения, каквото е имало през 1928 г. с магнитуд 7, припомни пред БТА проф. Емил Ботев от НИГГГ при БАН.", "date": "2018.02.22", "title": "Земетресение с магнитуд 4,6 по Рихтер край Асеновград"}
{"url": "http://www.novinite.bg/articles/156895/OON-iska-ednomesechno-primirie-v-Siriya", "text": "Съветът за сигурност на ООН ще обсъди ситуацията в Сирия. Очаква се да бъде приета резолюция, в която се предлага спирането на всички бойни действия за срок от 30 дни. Това обаче няма да се отнася до ударите срещу екстремисти от организации като „Ислямска държава”, „Ал Кайда” или фронта „Ан Нусра”, предаде бТВ.Спирането на боевете би позволило да бъде доставена хуманитарна помощ на милионите нуждаещи се. Особено критична е ситуацията в контролираната от бунтовниците област Източна Гута край Дамаск. От началото на седмицата при бомбардировки на сирийската авиация там бяха убити около 350 души.Вчера командването на въоръжените сили на Русия съобщи, че преговорите за мирен изход от ситуацията в Източна Гута са се провалили и че бунтовниците са пренебрегнали призивите за спиране на огъня. Според руските военни бунтовниците в Източна Гута не позволяват на цивилните да напуснат конфликтната зона.", "date": "2018.02.22", "title": "ООН иска едномесечно примирие в Сирия"}
{"url": "http://www.novinite.bg/articles/156900/Nagradiha-s-balgarsko-grajdanstvo-sarbin-spasyaval-decata-v-reka-Lim", "text": "„Горди сме, че достоен и смел човек като Вас е пожелал да стане един от нас. Вие получавате правата на всеки български гражданин, където и да се намира по света. Както повеляват Конституцията на Република България и българските закони.“ Това заяви вицепрезидентът Илияна Йотова на официална церемония в Гербовата зала на „Дондуков“ 2, на която връчи български документи за самоличност на Сафет Баличевац. Сръбският гражданин е един от участниците в спасителната операция след автобусната катастрофа в река Лим на 4 април 2004 г. Тогава загинаха 12 деца от Свищов.„Каквито и силни думи да произнесем днес в знак на признателност към Вас, към всички спасители в река Лим – те ще звучат слабо. Ще звучат слабо на фона на трагедията, почернила не само няколко български семейства, а цяла България, която изгуби без време свои чеда“, отбеляза вицепрезидентът.По думите й действията на спасителите от Лим са добрият пример как постъпват истинските хора, пример са за това, че който иска да направи добро, може да го стори и със завързани ръце, както е казал Достоевски. „Днес, когато в нашия живот нахлуват омразата, противопоставянето, агресията, отчуждението, Вие, г-н Баличевац, показвате, че човешката добрина още има място между хората“, заяви Илияна Йотова.", "date": "2018.02.22", "title": "Наградиха с българско гражданство сърбин, спасявал децата в река Лим"}
{"url": "http://www.novinite.bg/articles/156896/Srabskiyat-prezident-idva-na-oficialno-poseshtenie-u-nas", "text": "Утре сръбският президент Александър Вучич пристига на официално посещение в София. Той идва по покана на държавния глава Румен Радев. Между темите на визитата ще бъдат европейската интеграция на Сърбия, перспективите пред региона на Западните Балкани в контекста на Българското председателство на Съвета на ЕС, двустранните отношения между България и Сърбия и по-специално свързаността по общата ни граница.От 10:00 часа на площад „Св. Александър Невски“ ще се състои церемония по официалното посрещане на държавния глава на Сърбия. Александър Вучич ще положи венец пред Паметника на Незнайния воин.Двамата държавни глави ще проведат среща „на четири очи“ на „Дондуков“ 2 от 10:20 часа, след което ще се проведат пленарните разговори на официалните делегации на България и Сърбия.В 11:35 часа в Гербовата зала на „Дондуков“ 2 в присъствието на президентите Румен Радев и Александър Вучич ще бъдат подписани документи за двустранно сътрудничество в областта на труда и социалната политика. В 11:40 ще двамата президенти ще дадат съвместна пресконференция.В рамките на посещението си сръбският президент Александър Вучич ще разговаря с председателя на Народното събрание Цвета Караянчева и със заместник-министър председателя по правосъдната реформа и министър на външните работи Екатерина Захариева. ", "date": "2018.02.22", "title": "Сръбският президент идва на официално посещение у нас"}
{"url": "http://www.novinite.bg/articles/156898/Nad-28-mln-lv-globi-za-pochistvashtite-firmi-v-Sofiya", "text": "Столична община е глобила с 2 878 868,10 лева седемте фирми, които отговарят за зимното и лятно почистване на територията на София. Това става ясно от отговор на столичния кмет Йорданка Фандъкова до общинския съветник Стефан Марков. От отговора се разбира още, че най-много - 2 482 758 лева, са санкционирани почистващите фирми на столицата, защото са икономисали средства поради липса на необходимост за зимно почистване. Глобите за лошо почистване на улиците за миналата година са 335 110,10 лева, а с 61 000 лева глобени сметопочистващите фирми заради некачествено събиране на отпадъци и транспортирането им до съоръженията за третиране.11 400 лева пък глобените през 2017 г. от Столична община фирми, които са допуснали камионите им да излязат от строителните обекти с кални гуми, а с 8 600 лева са санкционирани тези, които са транспортирали строителни материали и отпадъци без предпазни мрежи или чергила.Служителите на Столичен инспекторат през 2017 г са извършили 4 611 проверки на лица, извършващи търговия на открито, като са наложили глоби за маловажен случай в размер на 4 600 лева и са съставили 1 628 акта за установяване на административно нарушение.През изминалата година Столична община е наложила глоби на обща стойност 11 450 на граждани, които не са почистили тротоарите пред домовете си от сняг и лед.Общият резултат през 2017 г. от санкционната дейност на Столичния инспекторат по наредбите, които има контролни функции, е 14 800 броя глоби с квитанция за 148 000 лева, 6 142 глоби с фиш за 301 960 лева и 4766 акта са написани за установяване на административно нарушение.В отговора се посочва още, че в Столичния инспекторат са постъпили 13 637 сигнала на граждани през Контактния център, а през Оперативния център на инспектората са постъпили общо 107 579 сигнали.Питането на Стефан Марков е включено в днешното заседание на Столичния общински съвет. Той коментира, че за съжаление гражданите стават чести свидели на недобре почистени улици и затова е добре са разбира дали поне са били санкционирани фирмите, които отговарят за това. Общинският съветник се надява санкциите да допринесат за по-добрата и съвестна работа по почистването на столицата.", "date": "2018.02.22", "title": "Над 2.8 млн. лв.  глоби за почистващите фирми в София"}
{"url": "http://www.novinite.bg/articles/156876/Kakvi-promeni-predvijda-novata-naredba-za-stolichniya-gradski-transport", "text": "Промени в правилата в столичния градски предвижда нова наредба. Сред предлаганите промени са въвеждането на  и по-ниски глоби за нередновните пътници. Успоредно с модернизацията на градския транспорт и разширяването на метрото трябва да се променя и нормативната база, заяви пред камерата на БНТ , зам.-председател на транспортната комисия. В Столичния общински съвет ще се разгледа нова наредба за столичния градски транспорт, като усилията ще са насочени към подобряване на качеството и преодоляване на някои специфични проблеми.Тя ще помогне да се въведе системата за електронно таксуване на пътници, допълни той., зам.-председател на транспортната комисия: Това ще може да става през интернет и смартфони, както и приложения, като самият смартфон да стане удостоверяващ документ за движение.Обсъждани са мерките за ограничаване на моторния транспорт в дни с повишено замърсяване на въздуха с фини прахови частици. Една от мерките за това е „зеленият билет“, който в наредбата се регламентира. Предоставя се възможност и за „бяла карта“ - безплатен градски транспорт - но за въвеждането на подобна мярка са унжни промени на законодателството на национално ниво.Другата нова услуга е нощният транспорт на София., зам.-председател на транспортната комисия: В регламента се коментира т.нар. нощна карта с предложена стойност от 2 лв. за всички линии, които функционират през нощта.Метрото няма да бъде включено заради големия му ресурс и капацитет, допълни той. Линиите ще са между 2 и 4 и ще се изчакват на спирка в центъра на столицата. Наредбата намалява и глобата за нередовен пътник и премахва таксата за багаж.Предвижда се малко над 1 млн. км. допълнителен пробег на градския транспорт. Заедно с модернизацията ще се върви към намаляване на интервалите на движение на градския транспорт, допълни Зарков., зам.-председател на транспортната комисия: Ще се доставят още 140 автобуса, сред които и електрически.Той допълни, че средната възраст на превозните средства от градския транспорт ще е по-малка от тази в Западна Европа.Гражданите имат един месец за предложения как си представят столичния градски транспорт в по-добър вид, напомни репортерът на БНТ Тереза Ставрева.\r\n\r\n ", "date": "2018.02.22", "title": "Какви промени предвижда новата наредба за столичния градски транспорт"}
{"url": "http://www.novinite.bg/articles/156909/Darjavata-podgotvya-pomoshti-i-za-biozemedelie", "text": "\"Планираме тази година да започне да се прилага нова държавна помощ, с акцент към биологичното земеделие. С около 2500-3000 тона биологичен пчелен мед, България може да се конкурира на международния пазар“. Това съобщи заместник-министърът на земеделието, храните и горите д-р Цветан Димитров по време на среща със земеделски производители в Сливен.Той обяви, че в периода 27-29 април в Сливен ще се проведе Националната животновъдна изложба. Паралелно с това се предвижда и научно-техническа конференция. Между 10 и 12 държави вече са заявили участие в нея.Димитров напомни, че тази седмица стопаните, които са имали някакви грешки при заявленията за държавната помощ за акциза, могат да ги отстранят в общинските служби по земеделие. В момента се приемат документи и за Националната програма за за контрол на вредителите по трайните насаждения.", "date": "2018.02.22", "title": "Държавата подготвя помощи и за биоземеделие"}
{"url": "http://www.novinite.bg/articles/156890/Rumen-Radev-naznachi-noviya-shef-na-VMA", "text": "Президентът Румен Радев назначи Венцислав Мутафчийски на длъжността „Началник на Военномедицинска академия и главен лекар на Въоръжените сили на Република България“. Държавният глава го удостои с висше офицерско звание „бригаден генерал“. „С особено удовлетворение изпълнявам това“, посочи в словото си държавния глава, като допълни, че полковник Мутафчийски е един достоен български офицер. По думите на президента това е акт на признателност и висока оценка за професионализъм. „Вярвам, че с Вашите професионални и лидерски качества Вие ще продължите на допринасяте на Военномедицинска академия като реномирано, модерно заведение за здравеопазване“, заяви президентът в своята реч. Според него е необходимо да се запазят традициите на болницата и да продължат да се развиват в бъдеще. „Едва ли има по-вълнуващ момент в кариерата на един офицер от това да бъде удостоен с висше звание и да е назначен за началник на една от най-престижните институции, а именно Военномедицинска академия“, заяви полковникът.", "date": "2018.02.22", "title": "Румен Радев назначи новия шеф на ВМА"}
{"url": "http://www.novinite.bg/articles/156882/Vav-Vrachanskata-bolnica-otnovo-se-gotvyat-za-protest", "text": "Персоналът на врачанската болница отново се готви за протест. Той е насрочен за 28 февруари от 13.30 ч. пред сградата на здравното заведение. Причината за недоволството е, че лекари, сестри и санитари продължават да получават само частични възнаграждения. Последната справка сочи, че към момента персоналът има неизплатени 3 аванса и две заплати.За около 300 сестри и над 100 санитари тези пари са основен доход. Затова протестът им е отново на дневен ред. Ако до края на месеца бъдат осигурени необходимите пари персоналът на лечебното заведение няма да протестира.", "date": "2018.02.22", "title": "Във Врачанската болница отново се готвят за протест"}
{"url": "http://www.novinite.bg/articles/156883/Smetnata-palata-shte-pravi-odit-na-dopalnitelnite-razhodi-ot-byudjeta", "text": "Парламентът възложи на  да извърши одит на допълнителните разходи към бюджета, направени от правителството за периода от 10 май 2017-та до края на януари тази година. Депутатите приеха окончателно и промени в Закона за омбудсмана. Те предвиждат той вече да се избира с явно гласуване, а не с тайно както беше досега. Омбудсманът ще защитава правата на гражданите и когато те са нарушени от частни субекти.  ", "date": "2018.02.22", "title": "Сметната палата ще прави одит на допълнителните разходи от бюджета"}
{"url": "http://www.novinite.bg/articles/156907/Jotova-Blagodarenie-na-nas-ES-prie-seriozno-temata-za-Zapadnite-Balkani", "text": "Геополитическата роля и мястото на ЕС в света, докъде да стигне разширяването на съюза, функционирането му като съюз от равноправни държави, изключващ делене по оси – тези основни въпроси постави вицепрезидентът Илияна Йотова на конференцията „Всички пътища водят към Европа? Перспектива за федерален съюз“, организирана в рамките на българското председателство на Съвета на ЕС.По думите на Илияна Йотова липсата на конкретна визия, на кураж да се правят смели политики, отдръпването и затварянето в институциите са причини за силните антиевропейски гласове. Рекордна липса на интерес регистрират предложените от Европейската комисия варианти за развитие на ЕС. „Или европейската тема е загубена за нашите общества, или предложените идеи не отразяват очакванията. И двете хипотези са достатъчно тревожни“, отбеляза вицепрезидентът.„Българското председателство на Съвета на ЕС върви по своя установен ред, по своята програма. Всичко това обаче би имало смисъл, ако имаме перспектива и визия къде искаме да стигнем“, подчерта Илияна Йотова. Тя определи като много смела стъпка посочването като основен приоритет европейската интеграция на Западните Балкани.„На срещата на върха на 17 май България трябва да разпише пътна карта за реално членство на Македония, Албания, Сърбия и да получи подкрепата от европейските партньори“, отбеляза вицепрезидентът. Илияна Йотова посочи, че по време на председателството, съвсем скоро, българският министър-председател ще домакинства един от най-сложните и деликатни разговори между европейските лидери и турския президент.Във връзка с политиката на сигурност Илияна Йотова посочи като опасност намеренията за създаване на отбранително ядро от държави, което ще доведе до нови разделителни линии и нов Шенген, този път в областта на отбраната.Вицепрезидентът не е оптимист, че политиката за убежища, дори и приета до края на този мандат на Европейската комисия, ще бъде работеща. Илияна Йотова е на мнение, че Европа трябва да има твърда политика по отношение на сигурността на своите граждани, като едновременно с това не се превръща в затворена крепост. „Мощта на Европа е в лидерските позиции в световните конфликти, в икономическите проекти с африканските държави, за да се преодолее бедността и мизерията там“, отбеляза вицепрезидентът.Илияна Йотова е категорична, че политиката на сближаване трябва да продължи. „Използването на европейските средства трябва да излезе от графата „усвояване“ и да бъде инструмент за развитие и обвързаност в общия икономически модел за Европа – така, както го разбираше Делор“, посочи вицепрезидентът.Закъсняват дискусиите за новия бюджет на Общността и така засилват усещането за несигурност след Брекзит, отбеляза Илияна Йотова. „Именно приоритетите за следващия финансов период ще очертаят бъдещето на ЕС, а не толкова теоретичните сценарии“, подчерта вицепрезидентът.Сред основните проблеми пред европейския гражданин днес вицепрезидентът посочи липсата на социална сигурност, която води след себе си социално изключване, маргинализация, липса на образование – предпоставки за радикализиране на младите.Илияна Йотова е на мнение, че е необходима реформа във функционирането на европейските институции. „Бюрокрацията измести идеите и визионерството в Европа. Назначените станаха по-силни от избраните“, отбеляза вицепрезидентът. „Общите политики, които трябваше да бъдат създадени, останаха повече политики на институциите, а в Съвета, заради търсенето на консенсус, за да се осигури мнозинство, се изродиха в неработещи решения“, заяви Илияна Йотова.Като категорично свидетелство, че е необходима промяна, вицепрезидентът посочи неприемането на България и Румъния в Шенген. „Не може да се иска държави членки да мислят и действат наднационално, когато се допускат двойни стандарти и решенията се поставят под въпрос от политическата конюнктура в дадена страна“, заяви Илияна Йотова.По думите на вицепрезидента една от най-трудните битки пред Европа е тази с ксенофобията, отричането и популизма. „Време е да се обърнем към един от най-големите мъдреци на нашето съвремие Умберто Еко и да препрочетем за пореден път неговите 14 начина да познаем фашизма. Това е отговорността ни към онези, които родиха великата идея за обединена Европа, и към тези, които идват след нас да я опазят и развиват“, подчерта Илияна Йотова.", "date": "2018.02.22", "title": "Йотова: Благодарение на нас ЕС прие сериозно темата за  Западните Балкани"}
{"url": "http://www.novinite.bg/articles/156901/Novi-socialni-uslugi-za-vazrastni-i-nujdaeshti-se", "text": "Междуведомствената работна група за управление на деинституционализацията на хора с увреждания и на възрастни, които не могат да се обслужват сами, утвърди картите за създаване на мрежа от нови социални услуги. Чрез тях ще се повиши качеството на грижата за тях и ще се създадат условия за техния независим и достоен живот.Междуведомствената работна група се председателства от министъра на труда и социалната политика Бисер Петков. В нея участват още представители на Министерството на регионалното развитие и благоустройството, Министерството на здравеопазването, Министерството на финансите, Националното сдружения на общините в Република България и Агенцията за социално подпомагане.В двете одобрени карти са определени общините, в които ще бъдат изградени новите услуги от резидентен тип и за подкрепа в общността с финансиране по оперативните програми „Региони в растеж“ и „Развитие на човешките ресурси“. Утвърждаването на двата документа е първата стъпка за реализирането на Плана за изпълнение на Националната стратегия за дългосрочна грижа в периода 2018 – 2021 г.Картата на услугите за подкрепа в общността предвижда да се създадат 32 нови социални услуги за минимум 1 120 потребители в 22 общини. Планира се изграждането на 6 дневни центъра за подкрепа на лица с различни форми на деменция и техните семейства, 16 дневни центъра за лица с увреждания и техните семейства, включително с тежки множествени увреждания и 10 центъра за социална рехабилитация и интеграция за лица с психични разстройства и за лица с умствена изостаналост.Картата на резидентните услуги включва 68 социални услуги за 1 020 потребители в 27 общини. В документа е разписано изграждането на 30 центъра за грижа за лица с психични разстройства, 22 центъра за грижа за лица с умствена изостаналост; 7 центъра за грижа за лица с различни форми на деменция и 9 центъра за грижа за възрастни хора в невъзможност за самообслужване.", "date": "2018.02.22", "title": "Нови социални услуги за възрастни и нуждаещи се"}
{"url": "http://www.novinite.bg/articles/156903/Napadatelyat-na-US-posolstvoto-v-Cherna-gora-nagrajdavan-ot-Miloshevich-voenen", "text": "Мъжът, който хвърли взривно устройство на територията на посолството на САЩ в черногорската столица Подгорица тази нощ, е бил бивш военен в югославската армия. В профила си във  нападателят, който впоследствие се самовзриви, е написал, че е бивш военен, награждаван за заслуги от бившия югославски диктатор Слободан Милошевич, и е против членството на Черна гора в НАТО, предаде БГНЕС.Мъжът, който хвърли ръчна граната в посолството на САЩ в Подгорица, се е самоубил веднага атаката, съобщиха от черногорското правителство в Туитър. Самоубийството е извършено с взривно устройство в 0:30 ч. пред дипломатическата мисия. Непосредствено преди това човекът хвърли друго взривно устройство към посолството, най-вероятно ръчна граната.На сайта си посолството на САЩ в Подгорица препоръча на американските граждани да избягват района. Временно се преустановява и издаването на визи. Националната телевизия по-рано съобщи, че тялото на нападателя е транспортирано до специализирана институция за установяване на самоличността му. ", "date": "2018.02.22", "title": "Нападателят на US посолството в Черна гора - награждаван от Милошевич военен"}
{"url": "http://www.novinite.bg/articles/156889/Novi-po-strogi-merki-za-priem-v-stolichnite-detski-gradini", "text": "Детските градини в София с по-строги мерки за прием. За да се спре класирането по втория начин, децата със специални образователни потребности вече няма да се приемат директно от директорите, а ще се борят за място в системата на общината, но ще получават повече точки. В групите вече ще се приемат по 5 деца с хронични заболявания и 3 със СОП.В училищата остава водещ критерия за уседналост - децата да учат в училището, най-близко до домовете им. Общинарите приеха друга промяна, а именно братята и сестрите на вече приети деца, да могат да учат в дадено училище дори то да не е в най-близкия район. Бонус точки ще получават многодетните семейства. Подаването на документи за първо класиране в училище тази година ще започне от 16 април.", "date": "2018.02.22", "title": "Нови по-строги мерки за прием в столичните детски градини"}
{"url": "http://www.novinite.bg/articles/156893/BSP-iska-vlastta-da-iztegli-promeni-v-Zakona-za-obshtestvenite-porachki-svarzani-s-ogradata", "text": "От БСП настояват управляващото мнозинство да изтегли предложените промени в закона за обществените поръчки. Това обяви в кулоарите на парламента лидера на левицата Корнелия Нинова. Тя мотивира критиката си към промените в закона с опасността от нови условия за корупция, особено в обществените поръчки за строителството и ремонта на оградата по границата ни с Турция. Социалистите виждат в предложените промени в закона за обществените поръчки по-лесен начин да се прилагат корупционни схеми, а акцент в порочните практики ще бъде оградата по границата ни с Турция. Това обясни лидерът на БСП Корнелия Нинова „Вчера получихме отговор от специализираната прокуратура на наше питане докъде стигна разследването за строителството на оградата. От този отговор разбираме, че специализираната прокуратура е образувала досъдебно производство. Фактът, че това го е направила тя, че то е образувано за допускане на престъпление от висши длъжностни лица. Защото тази прокуратура се занимава с този кръг лица. Второ, докладът на ДАНС не може да ни бъде предоставен, тъй като е част от доказателствения материал, но в правната комисия главният прокурор цитира, че в този доклад има констатации за завишаване на цените и за неупражнен контрол при строителството. Това са два състава на две престъпления. Всичко, което сме казало дотук за оградата, това, което беше част и от вота на недоверие за корупция към днешна дата се потвърждава. Краде ли правителството на Бойко Борисов от строителството на оградата? От това писмо очевидно - да! Очакваме прокуратурата да свърши разследването докрай обективно и бързо и длъжностните лица за тази далавера на оградата да си понесат отговорността“, каза Нинова. „Има и още нещо по-тревожно - в деня, в който прокуратурата съобщава, че е образувала досъдебно производство по този случай, ГЕРБ и Обединени патриоти внасят поправка в закона за обществените поръчки, с което искат ремонтите и поддръжката на оградата да бъдат освободени от общия режим на обществени поръчки и да се правят с пряко договаряне. За нас това означава, че искат да заметат следите от лошото строителство чрез ремонт и второ, чрез ремонтите и поддръжката да продължат да крадат от оградата“, допълни Нинова. По-рано днес друго предложение на левицата за законодателна промяна беше прието в пленарната зала.Проверката ще засегне парите за, които премиерът Бойко Борисов и министрите му разпределят към министерства, агенции и общини, но без да са заложени в държавния бюджет за съответната година. Сметната палата ще провери всички раздадени пари за периода 10 май 2017 - 31 януари 2018 г. Одитът трябва да е готов най-късно до 1 юни 2018 г., решиха депутатите.", "date": "2018.02.22", "title": "БСП иска властта да изтегли промени в Закона за обществените поръчки, свързани с оградата"}
