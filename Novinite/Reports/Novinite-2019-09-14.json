{"url": "https://www.novinite.bg/articles/180239/Parvata-plavashta-AEC-akostira-v-ruskiya-grad-Pevek-shte-vleze-v-eksploataciya-do-kraya-na-godinata", "text": "Първият плаващ атомен енергоблок в света - „Академик Ломоносов”, пристигна на мястото на постоянното си пребиваване в пристанището на град Певек, Чукотка в Далечния изток на Русия и бе поставен на кей. Очаква се съоръжението да започне работа до края на годината. След като бъде въведен в експлоатация, „Академик Ломоносов” ще стане първата атомна централа на базата на технологията на малките модулни реактори, работещ прототип и надежден източник на нисковъглеродна енергия за отдалечени райони.„Това може да е малка стъпка за устойчивото развитие на Арктика, но е огромен скок за декарбонизирането на отдалечени райони и повратна точка за развитието на централи с малки модулни реактори по света”, заяви генералният директор на руската корпорация „Росатом” Алексей Лихачов.„За да се осъществят целите, заложени в плана „Хармония” за достигане на най-малко 25% атомна енергия в световния енергиен микс до 2050 година, ние трябва да демонстрираме ползите от атомната индустрия на повече хора в различни места. „Академик Ломоносов” е първият от новия клас малки мобилни АЕЦ, които ще доставят чиста и надеждна електроенергия, топлина и вода за постигане на целите на ООН за устойчиво развитие”, коментира генералният директор на Световната ядрена асоциация Агнета Ризинг.„Академик Ломоносов” е пилотен проект и работещ прототип за бъдещия флот от плаващи атомни централи и брегови инсталации, базирани на руските малки модулни реактори. Малките енергоблокове ще могат да бъдат разполагани в труднодостъпни райони в Далечния изток и северната част на Русия, както и предлагани за износ.„Когато започнем да произвеждаме серийно малки модулни реактори, централите, работещи с тях в отдалечени райони, ще имат възможност да произвеждат електроенергия, която ще бъде по-евтина от дизела. По този начин ще се пестят средства и ще се предотврати изпускането на вредни емисии“, заяви говорител на „Росатом“.", "date": "2019.09.14", "title": "Първата плаваща АЕЦ акостира в руския град Певек, ще влезе в експлоатация до края на годината"}
{"url": "https://www.novinite.bg/articles/180234/Varnenskite-chengeta-nameriha-izbyagaliya-zatvrnik", "text": "Търсеният от органите на реда избягал вчера затворник е открит днес във Варна при операция на служители на ГД „Национална полиция“ и ОДМВР-ВарнаИздирваният Димитър Стефчев Славчев, който не се завърна от външен работен обект в общежитие от открит тип във Варна, бе открит днес на територията на областния град при съвместни действия, предприети от служители на ГДНП и ОДМВР. 37-годишният е предаден на органите на Министерство на правосъдието.", "date": "2019.09.14", "title": "Варненските ченгета намериха избягалия затврник"}
{"url": "https://www.novinite.bg/articles/180249/Karakachanov-otnovo-posika-vazstanovyavane-na-voennata-slujba", "text": "Да се възстанови наборната военна служба и младите хора да се върнат в казармата, за да се научат на ред и дисциплина - за това настоя днес министърът на отбраната Красимир Каракачанов, предаде БНТ.Каракачанов откри край Казанлък втория Национален събор на запасното войнство. В него участваха представители на военно-патриотичните организации в страната.Военният министър наблюдава демонстрация на военнослужещите от Специалните сили, които показа способности при изпълнение на военни ръкопашни техники, стрелба с маркиращи боеприпаси, както и директна акция за освобождаване на заложници и инфилтриране по парашутен способ с парашутна система тип \"Летящо крило\".", "date": "2019.09.14", "title": "Каракачанов отново посика възстановяване на военната служба"}
{"url": "https://www.novinite.bg/articles/180235/47-po-Rihter-razdrusa-Ankara", "text": "Трус с магнитуд 4,7 по скалата на Рихтер разтърси столицата на Турция - Анкара. Земетресението е регистрирано в 6:03 ч тази сутрин местно време, на дълбочина 10 км. Епицентърът е бил североизточно от Анкара, предадоха БГНЕС и БНТ.До момента няма данни за загинали хора и нанесени сериозни материални щети.", "date": "2019.09.14", "title": "4.7 по Рихтер раздруса Анкара"}
{"url": "https://www.novinite.bg/articles/180227/Poreden-zatvornik-izbyaga-ot-obshtejitie-policiyata-go-izdirva", "text": "ОДМВР-Варна издирва Димитър Стефчев Славчев, който не се е завърнал от външен работен обект в общежитие от открит тип във Варна, където е излежавал присъда.Когато е бил забезязан за последно, той е бил облечен с анцуг – зелено горнище и черен клин.Мъжът не е опасен. Той е на 37 години, леко мургав, висок е 178 см, пълно телосложение, кафяви очи, къдрава, къса черна коса с плешиво чело и черна брада.Умоляват се гражданите, които са го забелязали да сигнализират на тел.112, 052/615166 или в най-близкото полицейско управление. Анонимността им е гарантирана.", "date": "2019.09.14", "title": "Пореден затворник избяга от общежитие, полицията го издирва"}
{"url": "https://www.novinite.bg/articles/180224/Dneven-horoskop-za-sabota", "text": "Днес сте изключително гъвкави. Поставени сте пред много предизвикателства, но благодарение на своята гъвкавост, ще се справите отлично и ще изненадате всички.Вслушвайте се внимателно в инстинктите си днес. Ще ви помогнат да тръгнете в правилната посока. Прекарайте деня, заобиколени от близките си хора.Денят не е подходящ за поемане на отговорности и започване на важни проекти. Възможно е по средата на определена задача да изскочи нещо важно и да се наложи да оставите всичко.Представителите на останалите зодии могат да намерят дневния си хороскоп ", "date": "2019.09.14", "title": "Дневен хороскоп за събота"}
{"url": "https://www.novinite.bg/articles/180228/Yunker-Razvodat-na-Velikobritaniya-s-ES-e-kontinentalna-tragediya", "text": "Все още действащият председател на Еврокомисията Жан-Клод Юнкер охарактеризира излизането на Великобритания от ЕС как “кулминация на континентална трагедия”, предаде БГНЕС.В интервю за германското радио Deutschlandfunk Юнкер заяви, че смята за невъзможно да започнат отново преговори с Лондон за постигането на споразумението по британското напускане. Той не изпитва оптимизъм за алтернативните варианти на “бекстопа” – съществуващото в проектодоговора положение, че след Брекзит Северна Ирландия може да остане за известно време в митническия съюз на ЕС и единния европейски пазар.„Остава малко време”, предупреди Юнкер. Според него Brexit без сделка ще доведе до хаос както във Великобритания, така и на континента, и ще трябва да минат години, за да се подредят нещата. „Този, който обича страната си, а аз смятам, че във Великобритания все още има патриоти, той не би й пожелал такава съдба”, посочи Юнкер.", "date": "2019.09.14", "title": "Юнкер: “Разводът“ на Великобритания с ЕС е континентална трагедия"}
{"url": "https://www.novinite.bg/articles/180229/Pone-do-14-septemvri-2020-g-prodaljava-US-embargoto-sreshtu-Kuba", "text": "Американският президент Доналд Тръмп взе решение да продължи с още една година - до 14 септември 2020, търговското ембарго срещу Куба, се казва  декларация, разпространена  от пресслужбата на Белия дом, предаде БНР.Според аргументацията на Тръмп продължаването на ограниченията, наложени на Хавана, отговарят на националните интереси на САЩ.  Ембаргото е в сила от 1962 г.   В края на 2014 г. САЩ и Куба обявиха, че започват работа за постепенно нормализиране на отношенията. През юли 2015 г. страните възстановиха дипломатическите си отношения и впоследствие подписаха редица двустранни споразумения.", "date": "2019.09.14", "title": "Поне до 14 септември 2020 г. продължава US ембаргото срещу Куба"}
{"url": "https://www.novinite.bg/articles/180232/100-mln-dolara-za-vazstanovyavaneto-na-Amazoniya-vadyat-Braziliya-i-SASht", "text": "САЩ и Бразилия ще вложат $100 милиона за запазването на амазонските гори, основните средства ще дойдат от частни капитали, съобщи говорителят на Държавния департамент Морган Ортагус, предаде БГНЕС.Държавният секретар Майк Помпео се срещна във Вашингтон с бразилския министър на външните работи Ернесто Араужо, за да стартира диалогът за стратегическо партньорство САЩ-Бразилия. Държавният секретар Помпео и министър Араужо потвърдиха създаването на инвестиционен фонд под ръководството на частния сектор в размер на 100 милиона долара за срок от 11 години. Целта на фонда ще бъде съхранението на биологическото разнообразие в Амазония”, казва се в съобщението.Силните пожари в горите на Амазония продължават вече повече от месец и предизвикаха силна реакция на международната общност. Миналата седмица ръководителите на Колумбия, Перу, Еквадор, Бразилия, Боливия и Суринам проведоха среща на върха за съдбата на региона и подписаха т.нар. “Летисийски пакт”. В него се определя взаимодействието на държавите за защита на амазонските гори. ", "date": "2019.09.14", "title": "100 млн. долара за възстановяването на Амазония вадят Бразилия и САЩ"}
{"url": "https://www.novinite.bg/articles/180250/Prof-Kantardjiev-Sega-e-momentat-da-se-vaksinirame-sreshtu-grip", "text": "„Сега е времето на ваксините. Усложненията от грипа са много опасни. Мерките трябва да се вземат преди да е дошъл сезона на грипа. Обикновено той започва през ноември, а пикът е през януари. Очакват ни обичайните четири щамове, с леки изменения”. Това заяви в ефира на Нова телевизия проф. Тодор Кантарджиев от Националния център по заразни и паразитни болести по повод предстоящия сезон на вирусите.По думите му грипната ваксина има трайност около година и половина. „Това обаче не значи, че е невъзможно да се разболееш. Ваксината намалява възможността да се заразиш, но не я премахва напълно. Тя помага да прекараш по-леко болестта”, допълни Кантарджиев.Професорът препоръчва хората да мият ръцете си често и да ползват антибактериални кърпички.", "date": "2019.09.14", "title": "Проф. Кантарджиев: Сега е моментът да се ваксинираме срещу грип"}
{"url": "https://www.novinite.bg/articles/180243/Nikolaj-Malinov-Smeshno-e-da-me-narichat-shpionin", "text": "„Първо, искам да честитя на хората Кръстовден”, съобщи обвиненият в шпионаж Николай Малинов, който участва на събора на русофилите на язовир „Копринка”, предаде кореспондентът на БГНЕС в региона.„Това е голям кръстопът, оценките са много полярни. Аз не смятам, че ние като патриотична организация трябва по някакъв начин да участваме в тази поляризация на настроенията в обществото. Много голямо впечатление ми направи изказването на Мария Захарова, която – от една страна постави въпроси за справедливостта и несправедливостта на обвиненията към нас, – същите, които политици от целия спектър на политиката в България и Русия – от крайно ляво до крайно дясно, поставиха – но това не бива да поставя под въпрос икономическите отношения България – Русия; и връзките между двете страни до степен, в която те да бъдат спрени и спънати”, съобщи Малинов.На въпрос дали е шпионин и от кого е атаката, насочена към него, Малинов допълни, че въпросът дали е шпионин, е смешен. „Няма нито един факт, който да се коментира в тази посока; а това че ние сме правили планове да налагаме свои идеали и ценности в обществото – няма нищо по-естествено в едно демократично общество това да се случва”, съобщи Малинов.„Неадекватни и неактуални са коментарите и изказванията на Великобритания и САЩ, тъй като няма шпионски скандал, няма шпионство. Всички мои тези можете да прочетете още миналата година в книгата ми „Позиция”.Тези позиции са защитавани от мен публично, какво шпионство? Контактите ми в Русия ли са тайни, или контактите в България са тайни?”, попита Малинов.„Абсурдно е да коментираме темата „шпионство”, можем да коментираме цели и идеали, които ние отстояваме, и сме ги отстоявали единствено и само по законен начин”, уточни Малинов.„Удариха ме сили, които не желаят мира, мирното сътрудничество и конкуренцията на мирна основа между нациите да бъде доминантна в международните отношения. Тези, които виждат в Русия своя конкурент, а ние виждаме в русия своя брат, без който българската славяно-православна държава не може да просъществува и да оцелее в тази вихрушка, която предстои на планетата в следващите десетилетия”, допълни бившият издател на в-к „Дума”.„Самия факт, че някого подразнихме с нашия 16-годишен опит да правим конкурси, фестивали, събори, кабинети за изучаване на руски език, както и всичко, което правим по линия на православието, белогвардейците, червеноармейците и др., явно на някого критичната маса от над 80% българи-русофили му дойде вповече”, завърши Малинов.", "date": "2019.09.14", "title": "Николай Малинов: Смешно е да ме наричат шпионин"}
{"url": "https://www.novinite.bg/articles/180233/Dejvid-Kameran-Velikobritaniya-e-v-bezizhodica-moje-da-ima-nov-referendum-za-Brekzit", "text": "На фона на планирания по-късно днес проевропейски протест в Лондон бившият премиер на Великобритания Дейвид Камерън обвини сегашния премиер Борис Джонсън и отговарящия за подготовката за Брекзит без сделка министър Майкъл Гоув в „ужасно поведение“ по време на референдума през 2016 година, предаде БНР.Точно преди излизането на мероарите на Дейвид Камерън в статия в „Таймс“ бившият премиер отправя нападки към свои бивши колеги, подкрепили кампанията за излизане от ЕС, че са „навредили сериозно на неговото правителство“. Камерън се оплаква, че  „резултатът от референдума го е депресирал сериозно и знае, че някои хора никога няма да му простят“. Той допълва, че втори референдум не е изключен, защото страната е в безизходица.Камерън критикува стратегията на Джонсън за Брекзит, включително решението за разпускане на парламента и отлъчването на 21 депутати от Консервативната партия.Борис Джонсън се стяга в понеденлик за среща с главния европейски преговарящ Мишел Брание и председателя на Европейската комисия Жан-Клод Юнкер в Люксембург. Говори се, че има надежди за постигане на компромис за „предпазния механизъм“ за ирландската граница и в резултат на това евентуално постигане на сделка.От \"Даунинг стрийт\" обаче отказват да публикуват каквито и да е документи, свързани с преговорите, с аргумента, че опитът от времето Тереза Мей показва, че това може да бъде контрапродуктивно.", "date": "2019.09.14", "title": "Дейвид Камерън: Великобритания е в безизходица, може да има нов референдум за Брекзит"}
{"url": "https://www.novinite.bg/articles/180236/Rusnacite-se-hvalyat-s-vse-poveche-100-letnici", "text": "Руската статистическа служба съобщи, че се е увеличил драстично броят на руснаците на възраст 100 и повече години. Данните сочат, че до 1 януари 2019 година в Русия живеят 20 582 души навършили вековна възраст. От тях 5895 са мъже, а 14 687 – жени.Преди 20 години е имало едва 7718 столетници, от които 1253 мъже и 6465 жени. ", "date": "2019.09.14", "title": "Руснаците се хвалят с все повече 100-летници"}
{"url": "https://www.novinite.bg/articles/180241/Nyakoi-pristanishta-v-Garciya-zatvoriha-zaradi-buri", "text": "Гърция затвори няколко пристанища и забрани излизане на фериботи в Егейско море заради силни морски бури. Засегнати са и туристи, очакващи отмяна на забраната за движение, съобщава БНР.До 9-та степен по скалата на Бофорт е силата на вятъра до остров Крит. Втори ден на котва са фериботите, товарните кораби и всички малки плавателни съдове. На пристанището в Крит туристите чакат от вчера да отпадне забраната.Пристанищата Пирея и Рафина са също изцяло затворени за движение на плавателни съдове. Прекъсната е връзката от тези портове към гръцките острови.Извънредно съобщение на Националната метеорологична служба  предупреждават властите, че до края на деня се очаква засилване на вятъра. Агенциите информират всички пътници със закупени билети за днес да се свържат с пристанищата. Има риск в следващите часове да се прекрати движението и от други гръцки пристанища.За пореден ден от Пожарната служба поставиха висок риск от пожари. В сила е забраната за навлизане в горски райони.", "date": "2019.09.14", "title": "Някои пристанища в Гърция затвориха заради бури"}
{"url": "https://www.novinite.bg/articles/180242/Zaev-iska-osnovniyat-mu-vrag-da-posochi-noviya-specprokuror", "text": "Премиерът на Северна Македония Зоран Заев е предложил на опозиционната ВМРО-ДПМНЕ да посочи новия специален прокурор. Това заяви самият той в интервю за телевизия Сител като подчерта, че все пак кандидатурата трябва да бъде приемлива за управляващите, предадоха БГНЕС и БНТ.„Със сигурност няма да гласуваме за Груевски или Панчевски, а ще настояваме да бъде безспорен професионалист“, заяви Заев.Той коментира случая „Рекет“ като заяви, че би желал да бъде приключен възможно най-бързо, за да може досегашният специален прокурор да бъде освободен.По отношение на искането на опозицията за предсрочни избори, премиерът на Северна Македония подчерта, че на страната трябва да бъде даден шанс да се възползва от постигнатото от правителството до този момент.„Имахме достатъчно предсрочни избори. Взехме най-смелите решения, уредихме споровете със съседите си, очакваме членство в ЕС и НАТО, нека да се радваме на облагите от тези процеси“, каза Заев.", "date": "2019.09.14", "title": "Заев иска основният му враг да посочи новия спецпрокурор"}
{"url": "https://www.novinite.bg/articles/180251/Zemedelci-Vnosat-na-zelenchuci-ni-ubiva-darjavata-da-go-zabrani-ili-da-vdigne-subsidiite", "text": "Ръст на зеленчуците внос от чужбина. Експертите твърдят, че причината за скока през последните 5 години е изсветляването на пазара на чужди стоки у нас. Данните показват, че на сергиите ръстът на доматите чуждо производство е с 18%. С 10 % повече в сравнение с минали година е вносът на краставиците у нас. А вносните чушки са с 14% повече, показва репортаж на Нова телевизия.За поредна година българските зеленчукопроизводители са недоволни от евтиния внос. Според тях ниските цени ги обричат на фалит в сезона на зимнината.Всяка година градината на баба Златка от хасковското село Конуш произвежда достатъчно количество зеленчуци за консервите за зимата. Жената редовно затваря буркани, а графикът зависи от времето и слънцето. От пазара тя купува рядко. Казва, че търговците лъжат, че продукцията е българска, за да привлекат клиенти.„И доматите, и чушките нямат вкус. Продуктите в другите държави не са толкова хубави”, смята Златка Христова.На няколко километра от баба Златка, производителят Октай бере трета ръка капия. Занимава се със земеделие вече близо 7 години. В последно време обаче е намалил площта наполовина.„Гледахме към 250 декара и се принудихме да намалим. Всяка година разходите скачат - торове, работната ръка”, заяви Октай Рамадан.Един от основните проблеми пред българските зеленчукопроизводители остава евтиният внос.„Постоянно коментираме с колеги, че вносът ни трепе. Не може ние да произвеждаме и да има внос от Турция, Македония, Гърция. Явно там им дават по-големи субсидии. Няма как да влезе от друга държава по-евтино, при положение, че ние си го произвеждаме”, поясни той.Затова Октай иска или вносът да бъде спрян, или субсидиите да се вдигнат. За да наваксат загубите продават и директно от нивата край пътя.Темата коментира и доц. Божидар Иванов от Център за изследвания в селското стопанство в ефира на Нова телевизия.„Производството в страната отбелязва повишение. Има изсветляване на самата търговия и количествата, които навлизат у нас. Производителите от години се оплакват от нелегален внос. Увеличава се потреблението на домати и пресни зеленчуци\", каза Иванов. Той допълни, че зеленчукопроизводството е от най-специфичните сектори и зависи от много грижи и внимание.По думите му цените на зеленчуците могат да се променят в рамките на един ден. „Това зависи от снабдяването, производството\", каза доц. Иванов и уточни, че в Европа най-големите доставчици на зеленчуци са Tурция и Мароко.", "date": "2019.09.14", "title": "Земеделци: Вносът на зеленчуци ни убива, държавата да го забрани или да вдигне субсидиите"}
{"url": "https://www.novinite.bg/articles/180237/Zemetrasen-den-v-regiona-i-v-Harvatiya-lyulya-3-po-Rihter", "text": "В нашия регион днес определено е земетръдсен ден. Освен двата труса от рано сутринта в Турция, се оказа, че е имало такъв и в Хърватия. Земетресението с магнитуд 3 по Рихтер бе регистрирано в околностите на 30-хилядния хърватския град Копривница, съобщи БГНЕС, предаде Нова ТВ.Епицентърът се намирал на 14 км от града, който пък е на около 70 км от столицата Загреб. Трусът бил усетен както в околностите, така и в самия град. Няма данни за разрушения или пострадали.Ежегодно в Хърватия и граничните райони на страната са регистрирани до 10 000 слаби земетресения. ", "date": "2019.09.14", "title": "Земетръсен ден в региона – и в Хърватия люля 3 по Рихтер"}
{"url": "https://www.novinite.bg/articles/180245/Poreden-golyam-gorski-pojar-lumna-v-Garciya", "text": "Голям горски пожар избухна на гръцкия остров Кефалония в района на Лоурдата, където се намират много хотели и вили, съобщават гръцки медии. Започнала е превантивна евакуация на туристите и местните жители от района.Няма информация за пострадали хора. Огънят е изпепелил изоставен склад, в който е имало складиран дървен материал, съобщава БГНЕС, предаде Нова ТВ.„Наложи се евакуация на жилищни домове и хотели в село Лоурдата. Тя започна в 5.15 тази сутрин. Хората са били извозени с автобуси, без паника. Транспортирахме 200 туристи на безопасно място близо до плажа“, заяви кметът на Агростоли Теофилос Михалатос за агенция АРА. Той отбеляза, че пожарът вече е овладян и на туристите е разрешено бавно да започнат да се завръщат в местата за настаняване.Пожарната съобщи, че няма риск от повторно запалване, въпреки бурните ветрове, които бушуват в района над Йонийско море.12 автомобила, 40 пожарникари и 2 хеликоптера са се включили в гасенето на пожара.", "date": "2019.09.14", "title": "Пореден голям горски пожар лумна в Гърция"}
{"url": "https://www.novinite.bg/articles/180222/Ochakva-ni-slancheva-i-topla-sabota", "text": "Днес ще бъде слънчево с временни увеличения на облачността, главно над източните райони. Без валежи. Ще духа слаб до умерен вятър: в северозападната половина от страната ще е от север-северозапад, а в югоизточната – от североизток. Максимални температури между 27° и 32°, сочи прогнозата на НИМХ.Атмосферното налягане е по-високо от средното за месеца и ще остане без промяна.В планините ще бъде предимно слънчево. Ще духа умерен до силен вятър от север-североизток. Максимална температура на височина 1200 метра – около 20°, на 2000 метра – около 12°.По Черноморието ще бъде предимно слънчево, след обяд по северното крайбрежие с временни увеличения на облачността. Ще духа слаб до умерен североизточен вятър. Максимални температури на въздуха 27-30°, температурата на морската вода е около 25°. Вълнението на морето ще бъде 2-3 бала.", "date": "2019.09.14", "title": "Очаква ни слънчева и топла събота"}
{"url": "https://www.novinite.bg/articles/180238/Obarnal-se-mikrobus-vremenno-zatrudni-dvijenieto-na-Trakiya-predi-Sofiya", "text": "Микробус се преобърна на платното на магистрала „Тракия“ малко преди обед, съобщиха читатели на iNews. Инцидентът е станал в платното в посока София малко преди обед в района на 13-и километър.Временно преминаването през участъка е било затруднено, тъй като возилото е препречило изпреварващата и част от активната лента на магистралата, поради което автомобилите са заобикаляли катастрофата през аварийната лента. По-късно от МВР съобщиха, че при катастрофата няма пострадали, а самата тя е станала към 11:20 ч. Микробусът е бил изтеглен от платното и движението в участъка е било нормализирано. ", "date": "2019.09.14", "title": "Обърнал се микробус временно затрудни движението на \"Тракия\" преди София"}
{"url": "https://www.novinite.bg/articles/180225/Svetoven-den-na-parvata-pomosht", "text": "По повод Световния ден на първата помощ, който по предложение на Международната федерация на Червения кръст и Червения полумесец /МФЧК/ от 2000 г. се отбелязва във втората събота на септември, Столичната организация на БЧК организира празник на 14 септември от 10:00 ч. в Борисова градина – близо до площадката пред каменното слонче /пред бюст паметниците на Хр. Ботев и В. Левски/.Мотото на Световния ден тази година е „Първа помощ за всеки”, като фокусът на изявите ще е насочен към социално изключени по редици причини хора. За участие в празника СО на БЧК е поканила доброволци на организацията, граждани, здравни медиатори от районите, работещи с ромски общности, бежанци.На празника членове на Младежкия авариен екип – София ще демонстрират основни техники за оказване на първа помощ. От екипа ще бъде разиграна ситуация на пътно –транспортно произшествие с условно пострадали хора, на които ще бъде оказана първа долекарска помощ. На обособени с шатри места ще бъдат показани различни превръзки; медицинско лице ще измерва кръвно налягане на гражданите; ще бъдат разпространявани нагледни и информационни материали, свързани с първата помощ и пътната безопасност.В 12:00 ч. всички участници и гости ще се хванат за ръце и ще образуват традиционната в цял свят «Човешка верига» в подкрепа на първата помощ за всички нуждаещи се.", "date": "2019.09.14", "title": "Световен ден на първата помощ"}
{"url": "https://www.novinite.bg/articles/180223/Dnes-e-golemiyat-hristiyanski-praznik-Krastovden", "text": "Православната църква отбелязва на 14 септември Въздвижение на Светия кръст Господен. С Кръстовден, наричан още Гроздоберник, се отбелязва началото на есента, приппомня БГНЕС.Празникът е установен във връзка със знаменателни събития в историята на Христовата църква: чудодейното явяване на Светия кръст на император Константин Велики, намирането на Светия кръст на Голгота от майката на Константин Велики царица Елена, посетила светите места в Палестина, връщането на животворящия Кръст от персийски плен през XVII век.Именно на този ден се вярва, че се е случило чудото с Христовия кръст. Историята разказва, че усърдна помощница на император Константин била майка му Елена, чиято християнска дейност се изразявала в широка благотворителност на бедните и в построяване на много храмове. Царица Елена в чест на победата на синът цар Константин над Максенций и провъзгласяването му за император на цялата Римска Империя решила да построи на Голготския хълм Величествен храм Св. Възкресение Христово. Когато започнали да копаят основите, открили трите кръста – Христовия и на двамата разбойници.И трите кръста много си приличали и кой е на Христа не могли да определят. В това време минавало погребално шествие. Царица Елена спряла шествието и допряла първия и втория кръст до ковчега на покойния младеж. Нищо не се получило. Но когато допряла кръста, на който бил разпнат Иисус Христос, станало чудо: мъртвецът оживял и се изправил. Това чудо зарадвало клетата майчица и сродници, които придружавали погребението и те започнали да прегръщат момчето. Други, които придружавали царица Елена прегръщали и целували Кръста Господен. Така кръстът от средство за наказание станал средство за спасение. Кръстът станал символ и знаме на Християните и с него те побеждавали всяко зло.Оттогава всяка година на 14 септември Св. Кръст се изнасял за поклонение и колкото болни потърсели Божията милост, я получавали, а благоразумни християни решили да разделят Св. Кръст на три части: една част останала в Йерусалим, друга изпратили в Рим и трета част в Константинопол (Цариград). Частта, която дали на Константинополската патриаршия, била сложена в специална ракла, обкована със злато и сребро.След страданията и разпятието Христови кръстът се превръща в жертвен знак на спасението и изкуплението от греха. Той олицетворява жертвената любов, победата над злото, принадлежността към християнството. На този ден църквата извършва поклонение пред Светия и животворящ Кръст Господен. По традиция на Кръстовден се спазва строг пост. Според народния обичай този ден се свързва с края на лятото и началото на есента. Осветява се семето за посев и се започва гроздоберът.Имен ден празнуват: Кръстьо, Кръстина, Кръстил, Кръстила, Кръстилена, Кръстена, Кръстан, Кръстана.  ", "date": "2019.09.14", "title": "Днес е големият християнски празник Кръстовден"}
{"url": "https://www.novinite.bg/articles/180244/Galabi-garvani-i-delfini-shpioni-prashtalo-CRU-v-SSSR", "text": "ЦРУ разсекрети детайли от своята тайна програма за гълъби-шпиони от епохата на Студената война, предаде БНР, цитирайки Би Би Си.Файловете разкриват как птиците са били обучавани за мисии под прикритие – да фотографират секретни обекти на територията на СССР.В програмата са участвали и гарвани, които трябвало да оставят подслушвателни устройства на первази на прозорци, както и делфини, тренирани за подводни мисии.ЦРУ е смятало, че животните могат да изпълняват „уникални“ секретни задачи.Операция от 70-те г. на XX в. с кодово име „Такана“ е изследвала възможностите гълъбите да бъдат снабдени с миниатюрни фотоапарати.Предимствата са, че гълъбът има невероятната способност да намери пътя от дома, дори когато бъде оставен на място, където никога не е бил, дори на стотици километри разстояние.Използването на птиците за комуникации датира от стотици години, но едва през Първата световна война гълъбите започват да се използват за разузнавателни мисии.Към 1967 г. ЦРУ е похарчило стотици хиляди долара за общо три програми – за делфини, за птици и за кучета и котки, като едва в средата на 70-те години гълъбите се оказват най-ефективни.По това време е избрана и мишена за мисия – корабостроителница в Ленинград, където се създават най-модерните съветски подводници. Подробностите около нея обаче остават засекретени. ", "date": "2019.09.14", "title": "Гълъби, гарвани и делфини-шпиони пращало ЦРУ в СССР"}
{"url": "https://www.novinite.bg/articles/180230/Snoudan-Pechalno-e-che-moga-da-govorya-svobodno-ne-v-Evropa-a-v-Rusiya", "text": "Бившият служител на Агенцията за национална сигурност (АНС) Едуард Сноудън заяви, че Русия е единствената страна, където той може да говори свободно. „Най-печалното в тази история е, че единственото място, където един американски информатор има възможността да говори свободно, не е Европа, това е Русия”, каза той в интервю за радио France Inter откъси, от което бяха разпространени в петък, предаде БГНЕС.Сноудън напомни също, че още през 2013 г. е искал убежище от бившия френски президент Франсуа Оланд. „Бих искал президентът Еманюел Макрон да ми предостави такова право”, добави той. Американецът уточни, че „такава молба е адресирана не само до Франция”. „Това е въпрос, който засяга целия западен свят”, заяви той.БГНЕС припомня, че през 2013 г. Сноудън огласи сведения за електронното следене от американските спецслужби, включително и за незаконното подслушване на чуждестранни лидери. Опасявайки се от преследване, той поиска убежище от редица държави, включително от Русия. На 1 август Сноудън получи разрешение да живее в Русия за три години, което впоследствие бе удължено с още толкова.", "date": "2019.09.14", "title": "Сноудън: Печално е, че мога да говоря свободно не в Европа, а в Русия"}
{"url": "https://www.novinite.bg/articles/180248/Cyal-den-prodaljava-pojarat-kraj-Suhoto-ezero-v-Rila", "text": "Пожар пламна днес в района на Сухото езеро над Кирилова поляна в Рила планина. Гори клек и паднали от бурите борове на надморска височина от 2 000 метра, предаде БГНЕС.До района на пожара, обхванал 1 дка., се отива само пеш по туристическа пътека за час и 30 минути. Гасят ръчно-с лопати огнеборци, служители на Природен парк “Рилски манастир” и на горите.Проблем е липсата на вода, правят се ивици ръчно-с лопати, за да не се разпространи огъня в иглолистната гора. Езерото оправдава по това време на годината името си-пресъхнало е, което прав невъзможно гасенето с преносими пръскачки. Сухо е и единственото дере на около 20 минути преди Сухото езеро.По информация на този етап пожара е предизвикан от туристи, нощували в района на езерото и палили огън. По маршрута-Кирилова поляна-Сухото езеро се отива през Кобилино бранище до ЦПШ „Мальовица“.На място щаба се оглавява от гл.инспектор Стефан Тахтаджийски-началник на РС ПБЗН-град Рила.", "date": "2019.09.14", "title": "Цял ден продължава пожарът край Сухото езеро в Рила"}
{"url": "https://www.novinite.bg/articles/180240/Reshetnikov-Vsyaka-darjava-v-NATO-tryabva-da-uachstva-v-golyamata-antiruska-kampaniya", "text": "Шпионският скандал с Русия е част от голяма кампания, в която всеки член на НАТО трябва да участва, каза в интервю за БНР бившият директор на Руския институт за стратегически изследвания генерал Леонид Решетников.На въпрос как скандалът ще се отрази на планираното посещение на външния министър Екатерина Захариева в Москва Решетников отговори:„Засега влияе много лошо, но до октомври има още много време. Ако посещението е утре, то ще се провали. Трябва да контактуваме на всяка цена, но все пак да не го разваляме преди да е започнало. Това е най-главното“.Решетников, който е сочен като основна фигура в шпионския скандал, смята, че в България е задействан американски план. „Предполагам, че България, като член на НАТО, трябва да се подчинява на някакви други наредби. И затова е тази атака, защото русофилите са все пак една голяма част от българския народ. Техните противници трябва да ограничат тяхната дейност“, каза той.На Леонид Решетников беше забранено да посещава България в следващите 10 години във връзка с делото за шпионаж срещу председателя на сдружението „Русофили“ Николай Малинов.В отговор на въпрос за евентуалната му намеса, пряко или косвено, във вътрешните работи на България, не в качеството си на пенсионер, а на директор на Руския институт за стратегически изследвания например, Решетников заяви: „Нашият институт е правил анализи за ситуацията на Балканите, за политиката на САЩ в този регион, за ситуацията в България, разбира се, всички институти това правят“.„При вас непрекъснато казват, че аз организирах избирането на г-н Радев за президент. Но никой не казва как съм направил това. Никой не обяснява на хората...Вече няколко години казват едно и също: „Решетников сложи президент на България“. Това е работа на спецслужбите“, каза още той.", "date": "2019.09.14", "title": "Решетников: Всяка държава в НАТО трябва да уачства в голямата антируска кампания"}
{"url": "https://www.novinite.bg/articles/180246/Erdogan-otnovo-plashi-ES-s-bejanci-ako-ne-mu-dadat-pari", "text": "Турският президент Реджеп Ердоган отново заплаши да пусне сирийските бежанци на територията на страната да тръгнат към Европа. В интервюто за Ройтерс, дадено в двореца Долмабахче в Истанбул, Ердоган повтори предупреждението си отпреди няколко дни да пусне бежанците, ако западните страни не й предоставят по-голяма помощ, предаде Нова ТВ, позовавайки се на БГНЕС.Той настоява Западът да подкрепи турските планове за зона за сигурност по границата със Сирия, където да бъдат настанявани сирийските бежанци.По силата на споразумението с Европейския съюз от 2016 г., сключено в пика на миграционната криза в Европа, Брюксел обеща 6 милиарда евро на Турция, за да приюти сирийски бежанци, а Анкара се съгласи да не допуска бежанци към Европа.", "date": "2019.09.14", "title": "Ердоган отново плаши ЕС с бежанци, ако не му дадат пари"}
{"url": "https://www.novinite.bg/articles/180231/Ne-edno-a-dve-zemetreseniya-e-imalo-tazi-sutrin-v-Turciya", "text": "Две, а не едно, както първоначално бе съобщено, са били земетресенията в Турция от тази сутрин. Първият трус е бил регистриран в 9:00 часа тази сутрин североизточно от столицата Анкара. Той е бил с магнитуд 4.7 по скалата на Рихтер. Епицентърът му е бил в провинция Чанкъръ, североизточно от турската столица, на дълбочина 14 км под повърхността.3 минути по-късно той е бил последван от второ силно земетресение в същия район със сила 4.8 по Рихтер, съобщи турската Агенция за борба с бедствията, цитирана от БГНЕС. Дълбочината на този трус е 4 км.Двете земетресения са предизвикали паника в населените места в непосредствена близост до епицентъра.До момента няма данни за жертви, пострадали хора и нанесени сериозни материални щети.Земетресенията са били усетени в Анкара и в съседните градове.", "date": "2019.09.14", "title": "Не едно, а две земетресения е имало тази сутрин в Турция"}
{"url": "https://www.novinite.bg/articles/180247/Zatvaryat-GKPP-Lesovo-v-ponedelnik-za-remont", "text": "От 9:00 до 14:00 часа на 16 септември (понеделник) временно ще бъде преустановено пропускането на леки и товарни автомобили на вход и изход на ГКПП  Лесово– Хамзабейли, съобщиха от МВР. Причината е извършващ се ремонт, разширение и свързаното с това оборудване на съпределния граничен пункт.", "date": "2019.09.14", "title": "Затварят ГКПП „Лесово“ в понеделник за ремонт"}
