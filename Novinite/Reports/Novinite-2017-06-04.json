{"url": "http://www.novinite.bg/articles/144904/Grigor-Dimitrov-Shte-zagarbya-loshiya-sezon-na-klej-sas-strahotni-rezultati-na-treva", "text": "Най-добрият български тенисист Григор Димитров определено не може да се похвали с много добри резултати от сезона до момента на клей. Гришо допусна много загуби на червената настилка и бързо иска да забрави за тях, предаде .\"Смятам, че не показах най-доброто на клей. Сега обаче мога да подобря играта си на трева. Развълнуван съм, че идва етап от сезона, в който се играе на бързи настилки. Имам добра нагласа за турнирите на трева и сега съм във възстановителен процес\", заяви Димитров.\"Работя във фитнеса и мисля, че съм готов за тревата. Очаквам с нетърпение да започнат състезанията, това е единственото, което мога да направя в момента\", каза още Гришо.", "date": "2017.06.04", "title": "Григор Димитров: Ще загърбя лошия сезон на клей със страхотни резултати на трева"}
{"url": "http://www.novinite.bg/articles/144905/Parvoto-lyatno-popalnenie-na-Botev-e-veche-tuk", "text": "Първото ново попълнение на Ботев Пловдив е вече в България, пише PlovdivDerby.com. Алваро Онгилио Джулиано утре ще премине медицински прегледи и ако всичко е наред ще подпише договор за 2 години.Алваро за последно е играл за Калдензе в бразилската Серия D. Играл е също за Ботафого (2012 г., 2013 г.), Монте Азул (2014 г.) и Бататайс (2015).25- годишният халф е с италиански паспорт и няма да заема квота за чужденци извън ЕС.Източник: Sporta.bg", "date": "2017.06.04", "title": "Първото лятно попълнение на Ботев е вече тук"}
{"url": "http://www.novinite.bg/articles/144898/Kemil-Ramadan-e-izprashtal-zaplashitelnite-esemes-kam-Radev-i-Ninova", "text": "Кемил Рамадан, който беше кандидат за президент през 2016 г., е човекът, изпращал заплашителни есемеси на президента Румен Радев и лидера на БСП Корнелия Нинова, предаде бТВ.Рамадан е обявил съдържанието на съобщенията на страницата си във „Фейсбук”. Той заяви, че е възмутен от поведението на президента, защото на дадената от него вечеря ифтар е имало и агенти на Държавна сигурност. В есемеса към Нинова пък се казва, че политиците са безделници и Аллах ще ги погуби.Рамадан е бил задържан вчера сутринта, но е освободен, след като е подписал предупредителен протокол.Министърът на вътрешните работи Валентин Радев обяви, че риск за президента и Нинова няма.", "date": "2017.06.04", "title": "Кемил Рамадан е изпращал заплашителните есемес към Радев и Нинова"}
{"url": "http://www.novinite.bg/articles/144895/Real-Madrid-pregarna-12-ata-si-Kupa-v-Shampionska-liga", "text": "Реал Мадрид спечели 12-ата си Купа в Шампионската лига. \"Кралете\" напълно заслужено биха с 4:1 Ювентус във финала, който се игра в Кардиф и прегърнаха Ушатата. Кристиано Роналдо заби два гола, а Каземиро забоде свирепа тупалка от над 35 метра, с която разплака легендата Буфон и тифозите. За \"Старата госпожа\" отбеляза Марио Манджукич с фамозно изпълнение, предаде Sporta.bg.SPORTA.BG ПРОСЛЕДИ СБЛЪСЪКА В УЕЛС НА ЖИВО - ВИЖТЕ ВСИЧКО НАЙ-ИНТЕРЕСНО Това бе 64-а поредна среща, в която Реал вкарва поне 1 гол. Първият гол на CR7 бе под №500 в ШЛ за мадридчани. Торинци пък губят седми финал в турнира, като имат едва два спечелени.Мачът стартира равностойно и отначало двата тима се хвърлиха в атаки за кеф на 66 000 зрители на \"Милениум Стейдиъм\". Пръв удари \"белия балет\". Хубава размяна на пасове между Карвахал и Роналдо завърши с прекрасен гол на португалеца в 20-ата минута с десния крак по диагонала.Бианконерите отвърнаха бързо с фамозно попадение на Манджукич. Той овалдя топката във въздуха и от около 18 метра прехвърли Навас с нещо средно между странична и задна ножица.През втората част на терена обаче имаше само 1 тим. Този на великия Реал М. Мощният натиск на испанците се увенча с успех в 51-ата минута. Тогава Каземиро стреля изненадващо от над 35 метра. Буфон не се намеси никак убедително, но имаше и рикошет.Всичко свърши в 64-ата минута. Тогава Модрич центрира от аут линията, а хищникът Роналдо дебнеше и довърши \"Старата госпожа\".Малко преди края на мача червен картон набързо си изработи резервата от Юве Куадрадо.Резервата на Реал Асенсио оформи крайното 4:1 в 90-ата минута, с което даде старт на празненствата за привържениците на \"белия балет\".", "date": "2017.06.04", "title": "Реал Мадрид прегърна 12-ата си Купа в Шампионска лига"}
{"url": "http://www.novinite.bg/articles/144903/Bobi-Mihajlov-UEFA-sledeshe-CSKA-VIDEO", "text": "Президентът на БФС Борислав Михайлов даде специално интервю за bTV от Кардиф. Михайлов коментира забраната за участие на ЦСКА в евротурнирите и взе отношение по другата гореща тема в българския футбол - баража между \"Левски\" и \"Верея\" за Лига Европа, предаде Sporta.bg.\"Държа на позицията на футболния съюз, на позицията на УЕФА. Първо за ЦСКА – аз направих пътека до УЕФА, ако може да се направи някакъв компромис на това тригодишно правило. УЕФА правеше мониторинг на ЦСКА през последната година, така че това си е директно решение на европейската централа. Когато футболният съюз е получил решението на УЕФА, тогава го е получило и ЦСКА. Всичко друго са инсинуации на хора, които просто не искат да спазват правилата и трябва да има някой друг виновен\", каза Михайлов.\"А доколкото \"Левски\"... \"Левски\" се класира на трето място. Там е записано в наредбата, че третият играе със седмия. Всички други инсинуации, че понеже УЕФА спира ЦСКА и \"Левски\" трябва да се придвижи на второ място, това не е така, защото ЦСКА е обжалвал в КАС (Спортният арбитражен съд в Лозана). Така че преди КАС да се произнесе няма как ние да променяме класирането\", допълни бившият национален вратар.", "date": "2017.06.04", "title": "Боби Михайлов: УЕФА следеше ЦСКА (ВИДЕО)"}
{"url": "http://www.novinite.bg/articles/144908/Rafa-Nadal-krachi-sigurno-kam-titlata-na-Rolan-Garos", "text": "\r\n\r\n\r\n\r\n\r\n\r\n\r\n", "date": "2017.06.04", "title": "Рафа Надал крачи сигурно към титлата на Ролан Гарос"}
{"url": "http://www.novinite.bg/articles/144887/Mej-za-tragediyata-v-London-Potencialen-akt-na-terorizam", "text": "\r\n\r\n\r\n\r\n\r\n\r\n\r\n\r\n", "date": "2017.06.04", "title": "Мей за трагедията в Лондон: Потенциален акт на тероризъм"}
{"url": "http://www.novinite.bg/articles/144890/Atentatorite-ot-London-Bridj-kreshteli-Tova-e-za-Allah", "text": "Петима души са участвали в терористичната атака в Лондон в събота на моста \"Лондон Бридж\", предаде Нова телевизия. Според медиите, петимата терористи, които носели защитни жилетки, насочили микробус, движещ се със скорост от 80 километра в час срещу пешеходците и с ловджийски ножове атакували хората. Те крещели: \"Това е за Аллах\".След атаката на моста, близкия пазар \"Бъроу Маркет\" е извършено нападение с ножове.Медиите съобщиха, че може да са загинали 7 души, а ранените да са десетки. Двама от терористите са били убити от полицаите. ", "date": "2017.06.04", "title": "Атентаторите от \"Лондон Бридж\" крещели \"Това е за Аллах\""}
{"url": "http://www.novinite.bg/articles/144901/Memoarite-na-Eva-ot-Tonika", "text": "Мемоарите на една Ева - говори Eва Найденова. През 70-те и 80-те \"Тоника\" и \"Домино\" са в авангарда на соцшоубизнеса. Днес трудно бихте си представили нощ в пиано-бар без техните песни, предаде Нова телевизия.\"Аз съм лудата Ева, не приемам себе си за толкова специална, че да си задавам въпроса коя съм. Аз съм едно обикновено момиче от Айтос, което Господ е дарил с талант\", казва тя. Нейният живот е като приказка, но с лош край. В началото на 70-те се запознава с Гого. Любов от пръв поглед, която винаги е била в светлината на прожекторите. Тя - по-темпераментната, той - по-спокойният. Двамата минават през бурни страсти, голяма любов, изпитания, забрани, а сега Ева живее сама в Айтос, опустошена от смъртта на любовта на своя живот.Гого си отиде преди четири години от болест, която трудно се пише и произнася. Но Ева вярва, че това не е причината. За нея има нещо друго - енергия, нещо мистично. Нещо, което не може да се опише само с думи.За годините на голямата слава, наградите, за виетнамската история от 79-та, когато на Ева е забранено да пее, за живота като гастарбайтер, за днешните времена и новите политици, за последните дни на Гого, за първите дни след него и днес, когато е в любовна авантюра с болката. Както винаги, Ева стреля директно с думите, без да увърта. Интересна е, като гласа си. В нея има повече от 50 нюанса. Това е историята на един живот, който е донесъл много щастие, но и много болка.  ", "date": "2017.06.04", "title": "Мемоарите на Eва от \"Тоника\""}
{"url": "http://www.novinite.bg/articles/144892/Kmetat-na-London-Umishleno-napadenie-sreshtu-nevinni-hora", "text": "\"Моите мисли са с всички засегнати. Бих искал да благодаря на смелите мъже и жени от нашите служби за спешна помощ, които бяха първи мястото на инцидента и ще работят през цялата нощ.\", написа в Twitter кметът на Лондон Садик Хан, предаде Нова телевизия.Той съобщи, че ще присъства на извънредната среща на правителството и Кобра по-късно тази сутрин.\"Станция London Bridge е затворена и ние искаме от хората да избягват района. Моля всички лондончани и посетители на нашия град да останат спокойни и бдителни.\" Кметът призова хорат да се обърнат към полицията, ако видят нещо подозрително.\"Все още не знаем пълните подробности, но това е умишлено и страхливо нападение срещу невинни лондончани и посетители на нашия град, които се наслаждават на съботната вечер. Няма основание за подобни варварски действия.\", добави Садик Хан. ", "date": "2017.06.04", "title": "Кметът на Лондон: Умишлено нападение срещу невинни хора"}
{"url": "http://www.novinite.bg/articles/144896/7-sa-veche-jertvite-na-napadeniyata-v-London-ranenite-nad-50-VIDEO", "text": "Жертвите и пострадалите на двойното терористично нападение в Лондон от тази нощ растат. загиналите вече са 7, а над 50 души са пострадали и са настанени в болници, съобщи Франс прес.Няма ранени българи при атаките в британската столица, информираха днес от българското Министерство на външните работи.В 22,08 ч. вчера вечерта местно време полицията в Лондон получила сигнал, че бял микробус се врязва в хора на централния столичен мост \"Лондон бридж\". След това полицията получава и сигнали за нападения с нож в близкия квартал \"Бъроу маркет\", намиращ се на левия бряг на река Темза.Поредните кървави атаки във Великобритания станаха 12 дни след атентата, извършен от камикадзе в Манчестър, при който в края на концерта на певицата Ариана Гранде загинаха 22-ма души, а над 100 бяха ранени.Нападателите на последните две атаки от вчера са били трима - с бял микробус, с който са се врязали първо в хората на \"Лондон бридж\". После те са продължили с превозното средство, което се ударило в оградата на катедралата в \"Саутуорк\" в \"Бъроу маркет\".След това тримата терористи навлезли в квартала и нахлули в ресторанти и барове, където започнали да ръгат с ножове хората.Полицията е реагирала за по-малко от 10 минути след първия сигнал. Тримата нападатели са ликвидирани, обяви полицейски говорител. Нападателите са носели имитация на пояси с експлозиви. Освен шестимата убити и 48-те хоспитализирани, има и хора, получили леки наранявания, на които е била оказана помощ на място. Хоспитализираните се намират в пет болници на града.Лондон бридж е една от основните пътни артерии в британската столица, водещ към Лондонското сити.\"Бъроу маркет\" пък е известен с пазара си за хранителни стоки. Нощем това място е известно с динамичния си нощен живот и със заведенията си, които особено в събота вечер са пълни с хора. Недалеч оттам се намира и гарата на \"Лондон бридж\" и небостъргачът \"Шард\", който е най-високият във Великобритания.Както в Манчестър преди около две седмици, лондончани незабавно се притекоха на помощ на хората, попаднали на мястото на атаките. Чрез социалните мрежи жителите предлагаха храна и подслон на пострадалите, заведения отвориха вратите си за евакуираните от хотелите в зоната, отцепената от полицията след атаките.Поне една транспортна компания предложи безплатен превоз на онези, които са се оказали блокирани в района, посочва Асошиейтед прес.Нивото на терористична заплаха във Великобритания е критично, което означава, че има силна вероятност от атентат. След атаките гарата на \"Лондон бридж\" бе затворена, а полицията бързо отцепи зоната.Лидери от целия свят, сред които Еманюел Макрон, Ангела Меркел, Жан-Клод Юнкер, Джъстин Трюдо и Доналд Тръмп изразиха съпричастност с британския народ. Заради нападенията от тази нощ британските партии преустановяват временно националните си предизборни кампании, предаде Ройтерс. Ще продължат само кампаниите на местно ниво. Парламентарните избори във Великобритания са на 8 юни. Полицията обяви, че ще засили присъствието си в столицата през следващите дни преди предсрочния вот.Снощният атентат е третият, извършен в Обединеното кралство за по-малко от три месеца, припомня АФП. ", "date": "2017.06.04", "title": "7 са вече жертвите на нападенията в Лондон, ранените над 50 (ВИДЕО)"}
{"url": "http://www.novinite.bg/articles/144909/Djoni-Dep-strada-ot-ryadko-zabolyavane-koeto-go-kara-da-harchi-kato-lud", "text": "\r\nХоливудският актьор Джони Деп страда от рядко , което го кара да харчи като луд. Това обяви бившата мениджърска компания, с която той в момента е в съдебна битка, предаде iNews.bg.\r\nПрахосничеството на актьора е пословично, но според бившите му мениджъри, които той уволни през март 2016 г., то може да е резултат от сериозен психологически проблем.\r\nТе дори са настояли пред съда Деп да бъде изследван за рядка болест, която се изразява в натрапчива мания за харчене. По време на процеса стана ясно, че той харчи по 2 млн. долара на месец, което е много над възможностите му.\r\nАктьорът притежава 14 къщи само във Франция, които изискват огромни разходи, тъй като всички са с прислуга на пълен работен ден.\r\nТой е собственик и на цели 45 луксозни автомобила и на Карибски острови. Преди време Деп похарчи 18 млн. долара за огромна яхта, но според публикации в медиите е успял да я продаде през 2016 г.\r\nВ периода 2007 - 2008 г. той купува пет мезонета в Лос Анджелис, като към момента е продал два от тях.\r\n", "date": "2017.06.04", "title": "Джони Деп страда от рядко заболяване, което го кара да харчи като луд"}
{"url": "http://www.novinite.bg/articles/144902/Ivet-Lalova-finishira-chetvarta-v-Marsiliya", "text": "Ивет Лалова финишира четвърта в спринта на 100 метра на турнира по лека атлетика в Марсилия. Българката даде време то 11.49 секунди, предаде Sporta.bg.Победителка с 11.17 секунди стана нигерийката Блесинг Окагбаре, следвана от представителката на домакините Карол Заи с 11.34 секунди и от британката Аша Филип с 11.43 секунди.", "date": "2017.06.04", "title": "Ивет Лалова финишира четвърта в Марсилия"}
{"url": "http://www.novinite.bg/articles/144893/Tramp-kam-Velikobritaniya-Nie-sme-s-vas-Bog-da-vi-blagoslovi", "text": "Президентът на САЩ Доналд Тръмп, коментира в социалната мрежа Twitter инцидентите в Лондон от събота и предложи САЩ да окажат помощ на Великобритания, оправдавайки ограниченията при пътуване като допълнително ниво на сигурност, съобщава Reuters, предаде Нова телевизия.Доналд Тръмп написа, че страната му ще помогне на Великобритания и изрази съпричастност.\"С каквото може САЩ да помогне на Лондон, ние ще се отзовем. Ние сме с вас! Бог да ви благослови\", написа американският президент.Той обяви, че като крайно ниво на защита на сигурността на гражданите е необходимо да се въведе забрана за пътуване, а съдилищата трябва да се грижат за правата на гражданите. Доналд Тръмп се обади на британския премиер Тереза Мей и изрази съболезнования след атентата. ", "date": "2017.06.04", "title": "Тръмп към Великобритания: Ние сме с вас! Бог да ви благослови"}
{"url": "http://www.novinite.bg/articles/144883/Slance-v-Iztochna-Balgariya-nad-zapadnata-chast-dajd", "text": "През нощта на места в Западна и Централна България имаше краткотрайни валежи и гръмотевици. Днес над източната половина от страната ще преобладава слънчево време, докато над западната отново ще има краткотрайни валежи с гръмотевици. Има условия и за градушки. Ще духа слаб, в Източна България до умерен предимно източен вятър. Максимални температури между 23° и 28°, в София около 24°, съобщиха от НИМХ.Атмосферното налягане ще е малко по-високо от средното за месец юни. През деня ще се задържи почти без промяна.Над планините в Западна и Централна България ще се развива купесто-дъждовна облачност и ще има краткотрайни валежи с гръмотевици. Вятърът ще е до умерен от юг-югоизток. Максималната температура на височина 1200 метра ще е около 18°, на 2000 метра – около 12°.Над Черноморието ще бъде предимно слънчево. Ще духа до умерен източен вятър. Максималните температури ще са 22-24°. Температурата на морската вода е 18-20°. Вълнението на морето ще бъде 2 бала.", "date": "2017.06.04", "title": "Слънце в Източна България, над западната част - дъжд"}
{"url": "http://www.novinite.bg/articles/144886/Makron-Franciya-poveche-ot-vsyakoga-stoi-redom-s-Velikobritaniya", "text": "Президентът на Франция Еманюел Макрон, изрази своята солидарност, изтъквайки, че страната му е пострадала от едни от най-тежките терористични атаки в Европа – в Париж и Ница, предаде Нова телевизия.\"След тази нова трагедия, Франция повече от всякога стои редом с Обединеното кралство. Мислите ми са заедно с жертвите и техните близки\", отбелязва още Макрон. ", "date": "2017.06.04", "title": "Макрон: Франция повече от всякога стои редом с Великобритания"}
{"url": "http://www.novinite.bg/articles/144888/Otbelyazvame-rojdenieto-na-carkvata", "text": "Днес е Петдесетница – рожденият ден на църквата.  На този ден в Йерусалим се събирали много хора, за да принесат с благодарност към Бога установената от закона жертва, предаде Нова телевизия.Апостолите, заедно със Света Богородица, били събрани в Сионската горница, където пребивавали в постоянна молитва след Възнесението на Иисус Христос. Около третия час по еврейско време чули шум от небето и над тях слязъл Светият Дух във вид на огнени езици. Божественият огън пламнал в душите на апостолите и изпълнени с благодат, те започнали да прославят величието на Бога, като заговорили на различни, непознати за тях дотогава чужди езици.Тогава свети апостол Петър произнесъл първата си пламенна проповед. Словата му проникнали дълбоко в сърцата на слушащите го и в този ден приели вярата в Христа мнозина, които се кръстили и се присъединили към първата християнска общност. ", "date": "2017.06.04", "title": "Отбелязваме рождението на църквата"}
{"url": "http://www.novinite.bg/articles/144889/Tejak-incident-10-nelegalni-migranti-zaginaha-na-AM-Trakiya-OBNOVENA", "text": "Тежък инцидент на автомагистрала \"Тракия\". 10 нелегални мигранти загинаха, а още 8 бяха ранени при катастрофа на бус, управляван от 16-годишен младеж без книжка, който е криминално проявен за кражба и грабеж, предаде Нова телевизия.Шофьорът е българин. Той се е блъснал в дърво, след като най-вероятно е заспал зад волана. Самият той е загинал на място. Вече е установена неговата самоличност, а апартаментът му в София се обискира. Задържан е и собственикът на микробуса. Всички 17 бежанци, които са се превозвали, са мъже. Установено е, че те са пакистанци, афганистанци и един сириец. Те нямат паспорти и не се знае как са влезли в страната. Инцидентът се е случил в 4:30 часа сутринта на 98-ия километър в посока София. Главен комисар Младен Маринов съобщи, че от събота има случай с 13 укрити чужденци в тир, преминали границата ни с Гърция. След залавянето им са предприети действия за реадмисия.Само през изминалата нощ са предотвратени два опита за незаконно преминаване на 24 нелегални мигранти на границата ни с Турция.   ", "date": "2017.06.04", "title": "Тежък инцидент: 10 нелегални мигранти загинаха на АМ \"Тракия (ОБНОВЕНА)"}
{"url": "http://www.novinite.bg/articles/144891/Dneven-horoskop-za-04-yuni-2017-g", "text": "\r\nОвен\r\nДенят не е подходящ за поемане на отговорности и започване на важни проекти. Възможно е по средата на определена задача да изскочи нещо важно и да се наложи да оставите всичко.\r\nТелец\r\nЩе бъдете подложени на тест, който ще покаже дали можете да се справяте с много задачи наведнъж. Ще се справите, но след това ще ви е нужда сериозна почивка. \r\nБлизнаци\r\nВашата половинка се нуждае от вас. Ако сте необвързани- родител, дете или приятел има нужда от вас. Обърнете внимание на хората, които обичате, те го заслужават.\r\nМожете да следите дневния си  на страницата на \r\n ", "date": "2017.06.04", "title": "Дневен хороскоп за 04 юни 2017 г."}
{"url": "http://www.novinite.bg/articles/144884/Teror-v-London-Van-se-vryaza-v-peshehodci-ima-jertvi-i-raneni-SNIMKI", "text": "Два инцидента в Лондон - на \" бридж\" и пазара \"Бъроу маркет\". Полицията ги определя като терористични атаки. Загинали са шестима души, убити са трима нападатели, а най-малко 40 души са откарани в шест болници, съобщи лондонската полиция, предаде Нова телевизия. ХРОНОЛОГИЯТА НА НАПАДЕНИЯТА:Ван се вряза в пешеходци на \" бридж\" в Лондон. След като бусът помел доста хора, от него изскочили трима мъже с ножове с големи остриета и започнали да намушкват бягащите наоколо. Това разказа таксиметров шофьор, станал свидетел на ужасяващото престъпление.Превозното средство продължи да кара от \"Лондон Бридж\" до пазара \"Бъроу маркет\". След това заподозрените са напуснали превозното средство и няколко души са били намушкани, включително служител на полицията. Той получил тежки, но не и животозастрашаващи наранявания. Нападателите са били с бутафорни колани с експлозиви. Целта им е била да всеят страх сред хората и да забавят полицията в опитите им да ги обезвредят. Те са били ликвидирани от полицаите точно за 8 минути. В района на \"Бъроу маркет\" има множество заведения и на мястото е имало много хора, излезли да се забавляват. \"Лондон Бридж\" е затворен и в двете посоки. Засега няма информация за пострадали български граждани. Затворени са четири гари и четири метростанции в града.Бусът, с който е извършена атаката, е изключително лесно да бъде нает, без да има нужда от личен контакт. Свидетели разказват, че хората са хвърляли бутилки през прозорците на заведенията, за да се защитят.  Имало и трети \"инцидент\" в квартал \"Воксхол\" в южен Лондон, обявиха още силите за сигурност. Там имало намушкан човек, но случилото се нямало връзка с нападенията на другите две места в града.Около два часа след нападенията британската полиция официално съобщи, че бруталните атаки на \"Лондон Бридж\" и \"Бъроу Маркет\" са терористични актове. Разследването се ръководи от командването за борба с тероризма. Призовават се всички, които имат снимки или видео на инцидента, да ги предадат на полицията.Силите за сигурност незабавно започна евакуация на всички хора, намиращи се в радиус от 1,5 км от \"Лондон Бридж\".Болниците Guy's Hospital и St Mary's Hospital са заключени, за да бъде подсигурена безопасността на пациентите. Лондонската полиция призова хората към спокойствие и бдителност.Премиерът Тереза Мей свика правителствения кризисен комитет \"Кобра\".\"В шок сме! Аз уча тук и съм със семейството си - всички живеем и работим в Лондон. Ситуацията наистина е стресираща и ужасяваща! Трудно ни е да повярваме какво се случва\", каза за NOVA нашият сънародник Георги Стоянов, който живее в града, превърнал се в поредната мишена на терористи.Социалните мрежи незабавно реагираха на новината за атаките в британската столица. Facebook активира функцията си, чрез която жители и гости на Лондон могат да съобщят, че са в безопасност. В Twitter пък валят коментари и разпространявана от медиите информация за нощта на терора. Мащабна акция за подслон на непознати, но изпаднали в нужда в Лондон, тръгна в двете социални мрежи, след като излезе информацията за нападенията.Кметът на Лондон Садик Кхан написа в социалните мрежи: \"Мислите ми са с всички засегнати. Няма оправдание за такъв варварски акт\"Американският президент Доналд Тръмп също е информиран за случващото се в Лондон.\"САЩ ще направят всичко възможно да помогнат на Великобритания при продължаващата драма\", написа държавният глава в Тwitter.", "date": "2017.06.04", "title": "Терор в Лондон! Ван се вряза в пешеходци, има жертви и ранени (СНИМКИ)"}
{"url": "http://www.novinite.bg/articles/144906/Dimitar-Margaritov-Kogato-potrebitelyat-znae-pravata-si-targovcite-se-respektirat-i-stavat-po-korektni", "text": " Статистиката показва, че най-много жалби и сигнали постъпват срещу мобилните и телекомуникационните оператори. Преди тези жалби са били около половината, които сме получили в рамките на дадена година. През м.г. положението започна да се променя и този процент слиза на около 30 или малко над това. Но все още тази сфера е най-чувствителната. Защото тук може да става въпрос и за различен тип проблеми – както некачествено предоставяне на самата услуга, така и за дефектни телекомуникационни устройства, а също и надписани сметки. Разбира се, не по всички въпроси сме компетентни само ние (КЗП – бел.ред.). Хората обаче сигнализират и при нас, когато има подобни казуси.Но читателите не трябва да остават с убеждението, че само в тази сфера има проблеми. Трябва да отбележа, че около 25% от жалбите са свързани със сектора за търговия с аудиовизуална техника, битови уреди, стоки за дома, облекла и т.н. Т.е., ако направим извод, сферите, които най-често са проблематични от гледна точка на потребителите, са тези, при които те ежедневно влизат в контакт с търговци. Защото всеки ден ние си купуваме или ползваме нещо подобно. В съвременния свят всеки има поне един, а не рядко и повече, договори с доставчици на телекомуникационни услуги. Затова и в за тези сфери най-често получаваме сигнали и оплаквания.Всъщност от доста разнообразни неща. Може да става въпрос за дефектни стоки, телекомуникационни устройства, стоки за бита... Хората настояват да получат това, за което са платили – или стоката да бъде ремонтирана по възможно най-бързия начин, или да бъде заменена. Законът урежда така тези хипотези, че търговецът е длъжен в подобни случаи да извърши ремонт. И едва, ако на 3 последователни етапа този ремонт е неуспешен, тогава той трябва да върне обратно парите на потребителя.Понеже има случаи, при които оплакванията на потребителите са свързани с дефектни стоки, като проблемът се е появил доста скоро след закупуването им, тук е важно да отбележим и една постановка, която съществува в закона и е полезно за хората да я знаят. В първите 6 месеца след закупуването на дадена стока, ако тя прояви някакъв дефект, тогава се предполага (презумпция, която въвежда законът), че този дефект е съществувал още преди закупуването. Т.е. на потребителя не му се налага по някакъв начин да се оправдава, да речем, че е въздействал нерегламентирано върху тази стока. Това евентуално би могъл да го каже търговецът. Така че спокойно можем да подхождаме по-смело тогава, когато ни се отказва ремонт или замяна, а стоката е била закупена преди по-малко от 6 месеца.Има и други групи въпроси, с които хората се обръщат към нас. Много често това е несъответствие между обещаното с някаква оферта и това, което реално е получено от потребителя. Тук може да става въпрос както за несъществуващи намаления на различни стоки, така и за т.нар. промоции. Може да се окаже, че всъщност няма промоция, а просто желание на търговеца да привлече дадена група потребители към своите търговски обекти, където те вече да реализират някакви сделки с него, които не са планирали.Също така има оплаквания и в сферата на туризма. Има случаи, когато хората са заплатили някакъв пакет за почивка в хотел с определена категория и с определени услуги, които той задължително трябва да предоставя. Но на място се установява, че съответният търговец не е в състояние да осигури тези услуги. Това са най-често срещаните групи проблеми, за които ни сигнализират хората.Активността на потребителите се увеличава. И нарочно казвам активността, защото ние забелязваме, че доста често и всъщност все по-често в последните периоди, може би и защото институцията е станала по-разпознаваема, хората се обръщат към нас и с въпроси. Не непременно с оплаквания, че са станали жертва на някакво нарушение, а искат консултация как да постъпят, ако възникне някаква по-критична ситуация, когато си купуват нещо, когато резервират почивка и т.н. Не можем да кажем, разбира се, че с магическа пръчка активността на институцията ще доведе до рязък спад или почти несъществуване на нарушения. Ние сме призвани да се борим с този феномен и ще продължим да го правим. С ясното съзнание, че нарушения винаги ще има. Въпросът е да свалим техния брой под един общественоприемлив минимум. А сме склонни с готовност да реагираме и тогава, когато хората искат от нас просто съвет.Всяко от тези неща има своята \"заслуга\" за проблемите и за недобрите практики, с които се сблъскваме. Можем да отбележим обаче едно по-общо явление, което също има своята роля. И това е динамиката на пазара. Тъй като отношенията там се развиват много бързо, особено в условията на едно като цяло потребителски ориентирано общество и шеметно развитие на високи технологии за комуникация, посредством които се осъществява ежедневен огромен обмен на най-различен тип информация. Понякога това обективно състояние се разгръща толкова бързо, че законодателството от своя страна наистина не може да догони някои процеси. И пример в това отношение е т.нар. споделена икономика. При която вече все повече хора, на базата на един принцип на общуването помежду си, предлагат някакви собствени активи, от които се възползва друг, който има нужда от това. Но, за съжаление, към момента няма още някаква нормативна регламентация. Ако там, в тази сфера, се появят някакви лоши практики, не съм съвсем спокоен, че потребителите институционално могат да получат същата закрила, както при пазаруване в нормален магазин или пък в интернет магазини. Така че в Комисията виждаме динамиката на пазара, законодателството и от друга страна понякога съзнателното неспазване на правилата от тези, които предлагат оферти на потребителите със съзнанието, че ще ги \"ударят по джоба\", ще реализират някаква нерегламентирана печалба.Тези са, според мен, основните проблеми, които влияят върху това да се срещат различен тип нарушения. Но пък веднага мога да кажа, освен чистата контролна дейност, къде би трябвало да търсим противовеса на тези процеси. Това, най-напред, е информираността на потребителите. Когато те знаят правата си, имат самочувствието, че общуват като равен с равен с търговците, самите търговци се респектират и тяхната коректност става по-голяма. Като добавим и нашето участие на \"терена\", с контролната дейност, с различните информационни кампании и превенция, които се опитваме да популяризираме сред обществеността, ето че имаме, според мен, един адекватен механизъм, с който наистина да реагираме и да противодействаме на нелоялните търговски практики.Най-общо казано нашата мисия би трябвало да бъде да се стремим да възстановяваме справедливостта там, където тя е била нарушена. В какво обаче се изразява конкретно това? Контролна дейност и съответно налагане на санкции на онези, които са нарушили закона. Паралелно с това - съдействие на потребителите в зависимост от проблема, с който те са се сблъскали и който трябва да бъде решен и в тяхна полза. Т.е., ако им е била отказана рекламация на конкретна стока, все пак да бъде извършен ремонтът. Ако е имало някакво несъответствие в услугата, например туристическа, да съдействаме така, че хотелиерът или който е съответната страна, да компенсира по някакъв начин адекватно потребителя. И не на последно място една област, в която ние също доста активно работим - безопасността на стоките, които се разпространяват на пазара. Тогава, когато някой си е позволил да продава такава стока на потребител и същият е бил по някакъв начин ощетен или увреден, да съдействаме. Първо, чрез изземането и забраната за продажба на тази стока, така че други хора да не се \"опарят\". И второ, този, който е претърпял някакви вреди, да получи обезщетение от съответния търговец.Мога да кажа, че като всяка работеща жива институция, имаме някои проблеми, с които се опитваме да се справяме. Добре би било, вероятно такива предложения в бъдеще можем и да направим към съответните институции, да се помисли за размера на санкциите, които ние налагаме. Защото сме свидетели как в някои случаи нелоялните търговски практики наистина могат да имат такива мащаби, че да ощетяват потребителите с огромни суми. А същевременно санкцията, която ние можем да наложим, не стимулира в достатъчна степен търговеца да преустанови това нарушение. Защото, дори и заплащайки тази глоба, той би продължил и пак би могъл да реализира някаква нерегламентирана печалба.И мога да дам пример в каква посока евентуално да се разсъждава – както Комисията за защита на конкуренцията, при установяване на нелоялна конкуренция, налага санкция, която би могла да представлява до 10% от годишния оборот на съответния търговец. Т.е. тук има една справедлива пропорция между размера на нарушението и големината на санкцията – те съответстват.Това е едното нещо. Другото – бихме могли да се стремим към едно още по-добро уплътняване на състава на Комисията с повече хора. Това със сигурност би повишило нейната ефективност. Защото комплектоването на повечето екипи ще позволи да се реагира по-бързо на сигналите на гражданите. Но тук идеята е не да се раздуват някакви щатове до безкрайност, а по-скоро да привлечем за съдействие неправителствения сектор. Тъй като вече има в тази сфера 4-5, а може би и повече НПО-та, тясно профилирани в работа с потребителите или в потребителска защита. Смятам, че, ако ние продължим и задълбочим нашето сътрудничество, ето това ще бъде допълнителният човешки ресурс, който ще даде възможност и на КЗП да бъде още по-ефективна.Но искам да отбележа, че нашата институция си е работеща и тя винаги е имала добър темп на работа. Може би сега има по-голяма активност на информационното поле. И аз смятам, че това е правилно, защото означава, че ние пряко адресираме към потребителите ежедневните проблеми, теми, въпроси, даваме им съвети. И тъй като нашите инспектори не могат да бъдат във всеки един от сигурно милионите търговски обекти, поне знаейки, че сме помогнали на хората да са информирани, можем да очакваме, че и проблемите ще бъдат по-малко.Със сигурност това събитие, както и други подобни, са полезни. Както на участниците, така и на тези, които ще се възползват от резултатите. Първо, защото на едно място се събират хора, които имат експертиза, имат отношение, могат да споделят позиции, да обменят мнения и в този процес да се появят добрите и полезни идеи. Още повече, че там ще се обменя конкретна информация по казуси, по това как в практиката на институции, на НПО-та, се проявяват различен тип проблеми и техните нюанси. И всеки от своята гледна точка, но всички в общия поглед, според мен, ще излъчат правилните решения и правилните послания, които пък благодарение на медията ще станат обществено достояние и ще помогнат на хората да изпитват по-малко трудности.Ние не споменахме, но говорейки за конкретната тематика на това събитие, трябва да кажем, че наистина в България, макар и може би с не чак толкова сериозни измерения както в други по-големи държави, въпросът с проблемните плащания съществува. И той се дължи на няколко основни фактора. Първо, да си го кажем ясно, покупателната способност на хората не е особено висока и фактически те понякога имат спешна нужда от пари. И при такава ситуация, може би се замъглява малко тяхната обективна преценка от резултата от тегленето на един заем. И за това, че ще трябва да го върнат. А от тук следват и особеностите на механизма на това връщане, натрупването на допълнителни суми и т.н. Другото е, че както във всяка сфера, сигурно и в тази биха се срещнали търговци, които правят опити за различен тип нелоялни практики и допълнителни натоварвания с плащания, които първоначално не са били известни на потребителя. И така, всъщност, се стига до съществуването на този проблем. Но след като има такива инициативи, мисля, че това е правилната посока, за да се опитваме да изчистваме проблемите.", "date": "2017.06.04", "title": "Димитър Маргаритов: Когато потребителят знае правата си, търговците се респектират и стават по-коректни"}
{"url": "http://www.novinite.bg/articles/144907/Zadarjaha-12-dushi-za-napadeniyata-v-London-OBNOVENA", "text": "12 души са арестувани във връзка с терористичната атака в Лондон в събота вечерта, при която загинаха 7 души, а близо 50 бяха ранени. Това съобщи полицията, цитирана от Ройтерс, предаде iNews.vf. В изявлението се посочва, че всички арести са били извършени в Баркинг. Обиските продължават на няколко адреса в този район на британската столица. Сред задържаните има и жени.Припомняме, че бял ван връхлетя вчера вечерта с около 80 км/ч. в час върху група от двайсети на души на \"Лондон бридж\" и започна да ги гази. Малко по-късно нападателите от буса нахлуват в заведения на пазара \"Бъроу\" и успяват да намушкат с нож двама души.Трима нападатели бяха застреляни от силите на реда.Днес полицията е обискирала адрес в Източен Лондон, използван от един от тримата нападатели, съобщи телевизия \"Скай нюз\", като цитира неназован източник.Очевидец на обиска е казал за телевизията, че е чул няколко взрива по време на операцията, за които по-късно бил осведомен, че са контролирани експлозии, предаде бТВ.Фотограф на Ройтерс е видял да извеждат четири жени с покрити глави от сграда в Източен Лондон. Малко по-рано британската телевизия \"Скай нюз съобщи, че полицията е обискирала апартамент, използван от един от тримата нападатели, убили снощи седем души, преди да бъдат ликвидирани. Чути били няколко експлозии, които били контролирани.Съсед определи въпросния участник в терористичната атака като приветлив човек с малки деца, който живеел в квартала от три години. Мъжът работел в обществения транспорт на Лондон и помагал на общинските власти за решаване на проблема с бездомниците, съобщи телевизия Скай нюз, цитирана от ТАСС.Междувременно стана ясно, че испанец е сред десетките ранени при снощното терористично нападение в Лондон, съобщи испанското външно министерство, цитирано от Асошиейтед прес. Говорител уточни, че раненият е настанен в болница, но състоянието му не е тежко.Кралят на Испания Фелипе Шести и премиерът Мариано Рахой изразиха дълбоки съболезнования за жертвите на нападението.Кралското семейство е написало в \"Туитър\": \"Британският народ ще се съвземе след това варварство и безумие. Днес ние сме обединени в болката и в неуморната битка в защитата на свободата.\"Четирима французи също са ранени при атаката в Лондон, съобщи френският министър на външните работи, цитиран от Франс прес.Един от ранените е в тежко състояние, заяви Жан-Ив льо Дриан пред френското радио Франс енфо. По-рано от френското президентство споменаха за двама ранени, от които един е в тежко състояние.По последни данни убитите в атаката са 7, а ранените са 48.До момента няма информация за пострадали български граждани след атаката  на \"Лондон бридж” късно снощи. Това заяви посланикът ни във Великобритания Константин Димитров.Той коментира, че щабът за извънредни ситуации в посолството следи ситуацията над 10 часа и ако се появи подобна информация ще бъдат уведомени.За момента гражданите са съветвани да избягват района на \"Лондон бридж”.Български граждани, които желаят да получат актуална информация или да подадат сигнал за техни близки и познати, могат да го направят на дежурния телефон на българското посолство в Лондон: при избиране от Обединеното кралство: 020 7581 3144, при избиране от България: 00 44 20 7581 3144.Британските власти са публикували горещи телефони, на които също може да се получи информация за пострадали граждани във връзка с инцидентите: при избиране от Обединеното кралство: 0800 096 1233; 0207 158 0197, при избиране от България: 00 44 800 096 1233; 00 44 207 158 01.", "date": "2017.06.04", "title": "Задържаха 12 души за нападенията в Лондон (ОБНОВЕНА)"}
{"url": "http://www.novinite.bg/articles/144885/Ne-se-saobshtava-za-postradali-balgari-pri-napadeniyata-v-London", "text": "Към този момент няма данни за пострадали български граждани при кървавата атака на \"Лондон бридж\" и пазара \"Бъроу маркет\" в Лондон. Това заяви за NOVA посланикът ни във Великобритания Константин Димитров, предаде Нова телевизия.\"Нашият кризисен щаб работи вече 10 часа. Работим в тясна връзка с полицията и те биха ни уведомили, ако имат информация за наш сънародник. Телефонът на посолството работи непрекъснато\", уточни той. Две атаки с едни и същи извършители се случиха тази нощ на \"Лондон бридж\" и пазара \"Бъроу маркет\" в британската столица. Полицията ги определя като терористични атаки. Загинали са шестима души, убити са трима нападатели, а над 40 души са откарани в шест болници. Всички български граждани, които желаят да получат актуална информация или да подадат сигнал за техни близки и познати, могат да го направят на следния телефон на българското посолство в Лондон:   От Обединеното кралство: 020 7581 3144 От България: 00 44 20 7581 3144                 Сънародниците ни могат да се обърнат и към външното ни министерство. Дирекция \"Ситуационен център\" приема сигнали и молби за съдействие при бедствени ситуации на български граждани денонощно на телефонните линии на Дирекция \"Ситуационен център\": +359 2 948 24 04; +359 2 971 38 56; ", "date": "2017.06.04", "title": "Не се съобщава за пострадали българи при нападенията в Лондон"}
{"url": "http://www.novinite.bg/articles/144910/Maj-skochi-ot-blok-v-kv-Lyulin-v-stolicata", "text": "Мъж е починал, след като е скочил от жилищен блок в ж.к. \"Люлин\". Това съобщи \"Фокус\", като се позова на пресцентъра на МВР, пише iNews.bg. От там уточниха, че става въпрос за самоубийство. Сигналът за открит починал мъж е получен в събота вечерта. Установено е, че той е скочил от блок в ж.к. \"Люлин\".", "date": "2017.06.04", "title": "Мъж скочи от блок в кв. \"Люлин\" в столицата"}
{"url": "http://www.novinite.bg/articles/144900/Ekspert-po-antiterorizam-Napadeniyata-shte-prodaljat", "text": "Прогнозата на специалистите са, че цялата година ще бъде наситена с актове на терор\". Това коментира за \"Събуди се\" експертът по антитероризъм Николай Радулов часове след кървавото нападение в Лондон, отнело живота на 7 души и оставило над 40 ранени. Той припомни, че през последните дни в Кабул също имаше нападения с много жертви. \"Тази поредица от атаки трябва да е за обица на службите за сигурност, включително и у нас\", коментира Радулов.Той заяви, че очаква \"Ислямска държава\" да поеме отговорност за случилото се в нощта срещу неделя. ", "date": "2017.06.04", "title": "Експерт по антитероризъм: Нападенията ще продължат"}
{"url": "http://www.novinite.bg/articles/144894/Kak-da-pazim-sebe-si-i-imushtestvoto-si-ot-malnii", "text": "Пролетта е сезонът на мълниите. Те са изключително красиви и много опасни. В петък избухна пожар в склад за пластмаса край Пловдив, за който се предполага, че е предизвикан от гръмотевица, макар че се чуха и други предположения. Прогнозите за гръмотевични бури продължават, предаде Нова телевизия.  \"Ние сме в такава географска широчина, че за нас мълниите не са нещо необичайно\", коментира Теодора Малинова от Географ.БГ.\"Когато човек бъде поразен от кълбовидна мълния, той не трябва да мърда или да опитва да побегне, защото тя улавя въздушното течение от движението. Ако хвърлим предмет по нея, тя може да го взриви\", предупреди тя. Какво не знаем за тях? Знаем ли как да пазим себе си и имуществото си? Отговорите гледайте във видеото.  ", "date": "2017.06.04", "title": "Как да пазим себе си и имуществото си от мълнии"}
{"url": "http://www.novinite.bg/articles/144897/Praznichno-shestvie-za-Festivala-na-rozata", "text": "\r\n отбеляза 114-ите празници на розата с розобер и карнавално шествие, предаде бТВ. Празникът започна много рано тази сутрин, защото днес е кулминацията на традицията. След традиционният розобер ще се продължи с карнавално шествие в центъра на града. \r\nМинистърът на културата Боил Банов коментира, че това е може би най-прекрасният български празник. „България е известна по цял свят с розовото си масло”, каза той.\r\nПразникът на розата се посещава от туристи от Корея, Виетнам, Япония, Европа и Щатите.\r\n", "date": "2017.06.04", "title": "Празнично шествие за Фестивала на розата"}
{"url": "http://www.novinite.bg/articles/144899/Sedem-teroristichni-ataki-na-Ostrova-za-poslednoto-desetiletie", "text": "Нападението на „Лондон бридж” е седмият атентат на територията на страната от 2005-а година насам, предаде бТВ.На 7 юли 2005 г. избухнаха три бомби в лондонското метро и една в автобус. Загиват 52-ма души, над 700 са ранени. Две години по-късно кола, пълна с газови бутилки, се врязва в терминала на летището в Глазгоу, но не се взривява.На 22 май 2013 г. двама лондончани от нигерийски произход блъскат с кола британски войник, а после го убиват с нож. На 5 декември 2015 г. на входа на лондонската метростанция Лейтънстоун британец от сомалийски произход ранява с нож двама души.На 22 март тази година британецът Халид Масуд гази с кола пешеходците до моста Уестминстър и намушка полицай пред парламента.А на 23 май терористът, който пресрещна публиката след концерта на Ариана Гранде отне 22 живота, много от които деца.", "date": "2017.06.04", "title": "Седeм терористични атаки на Острова за последното десетилетие"}
