{"url": "http://www.novinite.bg/articles/146127/Sledvashtite-Olimpijski-igri-shte-sa-spektakal-na-modernite-tehnologii", "text": "\r\nСледващите  ще са  на модерните , пише Profit.bg.\r\nМеждународният олимпийски комитет (МОК) обяви чисто ново партньорство с технологичната компания, което ще продължи до 2024 година. Тя ще осигури за провеждане на игрите дронове, устройства за виртуална реалност, изкуствен интелект и 360-градусови видео платформи за заснемане на всички събитията по време на олимпиадата.\r\nСпонсорският договор влиза в сила от Зимните олимпийски игри в Южна Корея през 2018 година. Новината идва по-малко от седмица след като МОК и веригата за бързо хранене McDonald’s обявиха, че прекратяват партньорството си след цели 4 десетилетия съвместна работа. McDonald’s бе спонсор на Олимпийските игри от 1968 година насам.\r\nИзползването на високи  по време на олимпиада не е нищо ново. Този път обаче те ще играят доста по-голяма роля в отразяването на игрите. Така например, по думите на Intel, зрителите, наблюдаващи игрите от дома си, ще могат да изберат гледна точка за дадено състезание, така сякаш седят на първи ред, благодарение на виртуалната реалност и 360-градусовото видео. Дроновете също ще намерят много по-сериозно място на игрите. Intel засега не разкрива подробности относно тяхното приложение, но открехват вратата, че дроновете ще бъдат използвани за създаването на „изображения в небето” , най-вероятно по време на откриващата церемония, пише CNN.\r\nДронове на Intel бяха използвани по време на шоуто на Лейди Гага на полувремето на Супер Боул (финалът на лигата по американски футбол в САЩ – бел. ред.) през тази година. „Дроновете са идеални за светлинни представления, заснемане под различни ъгли и преместване на нещо леко от точка А до точка Б”, обяснява главният директор стратегия на Intel Айша Евънс. По думите й технологията на Intel също ще бъде в услуга на атлетите и треньорите. Така например треньорите ще могат да използват виртуална реалност за детайлен анализ от различни ъгли на представянето на състезателите.\r\nНовият спонсорски договор с МОК е поредният ход на технологичната компания за навлизане дълбоко в света на спорта. Компанията вече обяви 3-годишен договор с MLB (бейзболната лига на САЩ), където ще бъде използвана платформата True VR за излъчване на живо на мачове, както и за показване на повторения при поискване от страна на зрителите.\r\nIntel има партньорство и с NFL (лигата по американски футбол на САЩ). По време на финалната среща през тази година, благодарение на технологията си за 360-градусово заснемане, зрителите имаха възможността да наблюдават срещата едва ли не от гледната точка на всеки един играч на игрището.\r\nХодът на МОК за партньорство с Intel е част от усилията за привличане на по-младата аудитория. \r\n„Средната възраст на традиционната телевизионна аудитория продължава да нараства. Младите хора потребяват чрез различни платформи и по различни начини”, казва Тимо Луме, управляващ директор по въпросите на телевизионното излъчване към МОК.\r\n„Знаем, че тези  ще ангажират по-млада демография”, добавя той.\r\nТехнологиите така или иначе вече имат своето място на Олимпийските игри. През последните години, фотографите разполагаха с трийзмерни камери и подводни роботи, благодарение на които зрителите по света станаха свидетели на уникални кадри.\r\n", "date": "2017.06.22", "title": "Следващите Олимпийски игри ще са спектакъл на модерните технологии"}
{"url": "http://www.novinite.bg/articles/146120/Bashta-darjal-kato-zalojnici-deteto-i-majka-si", "text": "Близо 20 часа е продължила полицейска акция по освобождаването на тригодишно момченце и неговата 75-годишна баба. Те били държани насила от вчера в семейния апартамент в бургаския квартал „Славейков” от 36-годишния баща на детето и син на възрастната жена, пише НОВА.Момченцето и баба му са в добро здравословно и психическо състояние, служителите от Института по психология към МВР ще им окажат допълнителна подкрепа, съобщиха от МВР.Около 18.45 часа вчера в Областната дирекция на МВР в Бургас е получено съобщение за възникнал семеен скандал в апартамент в жилищния компрекс, като посетилите адреса полицаи успели да изведат от жилището 31-годишната майка на детето. Жената била заплашена от 36-годишния мъж, че ако се опита да изведе детето, той ще го нарани. Мъжът дори демонстрирал намерението си, като опрял на врата му кухненски нож.След заплахата бургазлията успял да заключи входната врата, барикадирал я с мебели и я заковал с подръчни средства, като останал в апартамента на четвъртия етаж с детето и 75-годишната си майка. Своевременно бил сформиран екип от полицаи, психолози, криминалисти и пожарникари. Психолозите осъществили контакт с мъжа за безинцидентно освобождаване на близките му, но срещнали категоричен отказ и изявление на бургазлията, че разполага с огнестрелно оръжие и взривни вещества, които ще детонира при евентуален опит за проникване в апартамента.Около 14.30 часа днес, след преценка и анализ на ситуацията, екип от „Специализираните полицейски сили” при ОДМВР влязъл в апартамента през терасата, като извел невредими 3-годишното дете  и баба му.  36-годишният мъж е задържан за срок от 24 часа. По случая е образувано досъдебно производство. ", "date": "2017.06.22", "title": "Баща държал като заложници детето и майка си"}
{"url": "http://www.novinite.bg/articles/146083/Kakvo-shte-se-sluchi-s-mitnicharite-ot-Kulata", "text": "Ще останат ли митничарите от \"Кулата\" за постоянно в ареста?  При акция в средата на юни бяха задържани почти всички митничари от граничния пункт, а осем от тях се сдобиха с обвинения - за участие в организирана престъпна група и получаване на подкупи, пише НОВА.При претърсванията бяха намерени над 150 000 лева в различни валути. Първоинстанционният съд прие изцяло тезата на прокуратурата, че всеки от обвинените може да се укрие или да извърши друго престъпление, затова им наложи мярка \"задържане под стража\". Решението на съда беше обжалвано от обвинените. А днес се очаква Апелативният специализиран наказателен съд да реши окончателно дали да ги остави в ареста. ", "date": "2017.06.22", "title": "Какво ще се случи с митничарите от \"Кулата\""}
{"url": "http://www.novinite.bg/articles/146090/Policiyata-hvanaha-dilar-i-kupuvach-po-vreme-na-sdelka", "text": "Среднощна акция на полицията и жандармерията в Нова Загора. Двама души са арестувани заради притежаването на голямо количество наркотици, пише НОВА.Екипи на криминална полиция нахлуха в квартал \"Шести\" в ранните часове на нощта, и хванаха дилър и купувач по време на сделка. В автомобила, ползван от дилъра, криминалистите откриха множество станиолени топченца с наркотични вещества. И двамата задържани си прехвърляха топката един на друг, кой от тях е дилърът и кой купувачът. От полицията съобщиха, че редовно се правят такива акции с цел превенция и пресичане на търговията с дрога. каза началникът на районното управление в Нова Загора Даниел Младенов.На двамата задържани са повдигнати обвинения за притежание и разпространение на наркотични вещества.  ", "date": "2017.06.22", "title": "Полицията хванаха дилър и купувач по време на сделка"}
{"url": "http://www.novinite.bg/articles/146094/Obvineniya-za-petima-razprostranyavali-falshivi-evro-i-droga", "text": "Специализираната прокуратура и ГДБОП неутрализираха група за разпространение на фалшиви евробанкноти и наркотици, пише НОВА.Повдигнати са обвинения на петима участници в организираната престъпна група. Те са задържани на 20 юни 2017 г. при специализирана операция в Петрич и Сандански. Събраните доказателства сочат, че групата е действала от ноември 2016 г. Участниците в престъпната група внасяли фалшиви банкноти от по 20 и 50 евро в големи количества от Италия и ги продавали у нас, предимно в Петрич и Сандански, с 20% по-евтино от номинала на фалшификатите. Освен това, групата се е занимавала и с разпространение на наркотици, основно на марихуана.Членовете на престъпната група са задържани в момент на продажба на фалшиви евро на служители под прикритие. При извършения оглед в автомобила на един от задържаните, са намерени и иззети 942 неистински банкноти от по 20 евро и 36 с номинал 50 евро. В жилището на друг са открити 249 фалшификата с номинал 20 евро и 153 от по 50 евро.На трима от обвинените е наложено прокурорско задържане до 72 часа. Другите двама са с парични гаранции. В петък Специализираната прокуратура ще поиска от Специализирания наказателен съд налагане на мярка за неотклонение „Задържане под стража“ на тримата задържани. ", "date": "2017.06.22", "title": "Обвинения за петима, разпространявали фалшиви евро и дрога"}
{"url": "http://www.novinite.bg/articles/146081/Razsledvaneto-na-Lazar-Lazarov-ne-e-priklyuchilo", "text": "Продължава разследването срещу бившия шеф на Пътната агенция - Лазар Лазаров, пише НОВА.Прокуратурата му повдигна обвинения за безстопанственост, от която  за агенцията са настъпили щети за над 41 милиона лева. Става въпрос за възлагане на допълнителни работи по участъка \"Оризово - Димитровград“ от автомагистрала „Марица“.Според държавното обвинение, Лазаров е възложил допълнителната работа на друга фирма, без да е ясно, дали е имало нужда от това и дали цената е пазарна. Лазар Лазаров е на свобода  с мярка за неотклонение „подписка“.  ", "date": "2017.06.22", "title": "Разследването на Лазар Лазаров не е приключило"}
{"url": "http://www.novinite.bg/articles/146107/Balgarskata-sleda-v-atentata-sreshtu-papata-e-izmislica", "text": "„Българската следа” в атентата срещу папата е плод само и единствено на лъжливите показания на Мехмед Али Агджа – това е категоричното мнение на италианския адвокат проф. Джузепе Консоло, защитавал Сергей Антонов в процеса, пише бТВ.Вчера проф. Консоло представи своята книга „Атентатът срещу Папата. Ето истината”. В нея той връща историята назад и дава нов живот на случилото се преди 36 години на площад „Свети Петър” в Рим. Разказът му, пълен с факти, анализира действията на разузнавателните служби от Западния и от Източния блок в последни етап на Студената война.„При всяко ново изслушване Мехмед Али Агджа сменяше версията”, разказва проф. Консоло и добавя: „През всички тези години на процеса срещу Антонов не бе намерено нито едно доказателство, което да потвърди показанията на Агджа”. От дистанцията на времето италианският адвокат определя процеса като мисията на живота му – да докаже невинността не само на един човек, но и да разсее сянката на съмненията, надвиснала над цяла една нация.Книгата на проф. Консоло бе представена в историческа зала в Рим, свързана с политическата история на Италия, а сред знамената на Италия, Ватикана и Европейския съюз бе и българският трибагреник. На официалното представяне бе и съдията по „делото на века” Антонио Марини, както и видни представители на италианската общественост, а също и посланика на България в Италия Марин Райков.", "date": "2017.06.22", "title": "Българската следа в атентата срещу папата е измислица"}
{"url": "http://www.novinite.bg/articles/146115/Trima-burgaski-mitnichari-obvineni-v-korupciya", "text": "Трима служители на Митническо бюро „Нефтохимически комбинат“ към Митница Бургас са обвинени за получаване на подкупи. Те бяха задържани на 20 юни тази година при спецакция на ГДБОП, пише НОВА.По първоначални данни митничарите договорили корупционната схема - искане и получаване на дребни суми от всеки шофьор на автоцистерна, който настоявал да мине бързо през пункта, в началото на миналата година.Точната сума на подкупите, които служителите са получили, предвид огромния брой камиони, преминаващи всекидневно през пункта, е в процес на уточняване. В рамките на разследването са разпитани десетки свидетели. Двама от тях все още са в ареста и се очаква прокуратурата да поиска от съда те да останат зад решетките. Третият е на свобода срещу парична гаранция.  ", "date": "2017.06.22", "title": "Трима бургаски митничари обвинени в корупция"}
{"url": "http://www.novinite.bg/articles/146098/Sas-strahotno-derbi-shte-zapochne-noviyat-sezon-v-Parva-profesionalna-liga", "text": "Със страхотно дерби ще започне новият сезон в Първа професионална лига. Днес бе изтеглен жребият за първия кръг, който ще се играе на 14 юни. Едни от основните претенденти за титлата в родния елит Левски и Лудогорец ще се изправят един срещу друг. В същия момент още една зрелищна битка ще има в София. Славия ще играе с ЦСКА, пише .Локо (Пд) ще гостува на новака Етър, а Ботев пък ще играе с Пирин. Преди това обаче трябва да стане ясно дали \"орлетата\" ще играят в първа лига, тъй като имат сериозни финансови проблеми.Часовете на мачовете ще станат ясни по-късно днес.Ето и всички мачове от първия кръг на ППЛ за сезон 2017/18:Левски - ЛудогорецСлавия - ЦСКАБерое - ВереяЧерно море - ВитошаБотев Пд - ПиринСептември - ДунавЕтър - Локомотив Пд", "date": "2017.06.22", "title": "Със страхотно дерби ще започне новият сезон в Първа професионална лига"}
{"url": "http://www.novinite.bg/articles/146117/Trima-alo-izmamnici-ot-Vetrovo-sa-arestuvani", "text": "Tримата мъже, които бяха задържани при среднощната акция в Русе и Ветово преди седмица, са успели с телефонни измами да измъкнат от жертвите си около 20 000 лева и златни накити, пише НОВА.Тримата задържани са жители на Ветово, добре познати са на полицията и са осъждани и преди. При претърсванията в техни имоти в Русе и Ветово са иззети множество мобилни телефони, СИМ карти, златни накити и значителна сума пари.В процеса на разследването е установено, че само за няколко седмици - от 12 май до 4 юни те са извършили седем телефонни измами във Велико Търново. При всички случаи е използвана добре познатата схема „съдействие при задържане на телефонни измамници“. По първоначални данни те са успели да измъкнат от потърпевшите около 20 000 лева и златни накити.Тримата вече са с обвинения и все още са в ареста. За миналата година във Ветово са задържани осем телефонни измамници. Някои от тях вече са с присъди. Други се разследват. За 2016 г. има 78 регистрирани телефонни измами само на територията на област Русе. Общо нанесените щети са за над 600 000 лева.  ", "date": "2017.06.22", "title": "Трима ало измамници от Ветрово са арестувани"}
{"url": "http://www.novinite.bg/articles/146118/Lekari-na-sad-zaradi-smartta-na-rodilka", "text": "Шестима лекари от „Шейново” и „Пирогов” отиват на съд заради смъртта на родилка. Според прокуратурата те проявили професионална непредпазливост и така причинили смъртта на младата жена, пише НОВА.Става дума за д-р Лозанов и д-р Байданова – Василева от столичната АГ болница ”Шейново” и д-р Филипов, д-р Червеняков, д-р Христов, и д-р Цеков от Пирогов”. На 12 септември 2011 година, 19-годишната жена постъпила в ”Шейново”, за да роди своето първо дете. Дежурен тогава бил д-р Лозанов.Било взето решение, че на жената следва да бъде извършено ”секцио”. Операцията извършил лично д-р Лозанов. Според прокуратурата той пропуснал да отстрани цялата плацента и така матката на жената се превърнала в огнище на инфекция и източник на сепсис.Същият ден д-р Байданова – Василева била определена за лекуващ лекар на младата жена. „Още на следващия ден след раждането родилката започнала да изпитва силни болки и неразположение. Това й състояние се дължало на вече започналия сепсис поради настъпилата инфекция в резултат на ”забравените” в матката част от плацента и околоплодни обвивки. През следващите дни болките и неразположението на родилката се усилвали, като тя дори колабирала. Жената съобщила всичко това на д-р Байданова – Василева, която не извършила правилно диагностициране на влошеното клинично състояние на пациентката си. Вместо това на 16 септември, въпреки констатираните усложнения при родилката, д-р. Байданова – Василева взела решение да я изпише”, съобщават от прокуратурата.На 20 септември младата жена била приета в тежко състояние в „Пирогов”, където д-р Филипов извършил диагностична лапароскопия. Като консултанти на място били повикани д-р Червеняков, д-р Христов и д-р Цеков, от същото болнично заведение. „След това трябвало спешно да се отстрани матката и вторично засегнатото дебело черво на пострадалата, Вместо това д-р Филипов взел неправилно решение за изчаквателно поведение, като по този начин той не оказал своевременна и достатъчна медицинска помощ на жената. Всеки един от останалите трима лекари – д-р Червеняков, д-р Христов и д-р Цеков също самостоятелно взели неправилно решение за изчаквателно поведение и лично поставили грешната диагноза – остър сигмоидит”, коментира то прокуратурата.През следващите дни състоянието на младата жена продължило да се влошава. На 28 септември 2011 г. тя била преместена в ”Александровска”, където били  отстранени матката и част от дебелото черво на жената. Въпреки всичко на 24 октомври тя починала.  ", "date": "2017.06.22", "title": "Лекари на съд заради смъртта на родилка"}
{"url": "http://www.novinite.bg/articles/146084/Djordj-Kluni-zabogatya-blagodarenie-na-tekilata-VIDEO", "text": "Джордж Клуни забогатя със стотици милиони и това изобщо не е свързано с киното. Най-голямата компания за спиртни напитки в света купи от холивудската звезда компанията му за текила.Марката беше основана от Джордж Клуни и съпруга на модела Синди Крауфърд едва преди 4 години. Но се оказала изключително успешна.Концернът даде 1 милиард долара за фирмата. 700 милиона ще бъдат платени веднага и още 300 милиона в следващите 10 години.Не е ясно в какво съотношение собствениците ще разделят парите. ", "date": "2017.06.22", "title": "Джордж Клуни забогатя благодарение на текилата (ВИДЕО)"}
{"url": "http://www.novinite.bg/articles/146082/Dneven-horoskop-za-22-yuni", "text": "\r\n\r\nТърпението ви се изчерпва днес. Това може да е разочароващо и всичко, което се случва не ви изглежда правилно, но това просто означава, че не виждате цялата картина. Поговорете със стар приятел днес. \r\n\r\nВашата социална природа е доминираща днес, така че излезте там и разбъркайте нещата. Импровизирайте! В това е силата ви днес. Всичко трябва да върви перфектно, защото в момента сте напълно в синхрон с другите хора.\r\n\r\nВажно е да умеете да приемате критики днес, въпреки че може да е много по-трудно от обикновено. Възможно е малко да се обидите, но по-късно ще разберете, че всичко това е било за добро.\r\nПредставителите на останалите зодии могат да намерят своя   .\r\n", "date": "2017.06.22", "title": "Дневен хороскоп за 22 юни"}
{"url": "http://www.novinite.bg/articles/146079/Majki-vremena-v-Kirgistan", "text": "Разказът на Николай Хайтов за краденето на невести \"Мъжки времена\", съществува и в днешно време, но не в България, а в Киргистан.18-годишният Кубанти е готов. Съвсем скоро той ще получи момичето, което желае. Ще я издебне и ще я отвлече със свои приятели. После ще я отведе у дома. Където майка му и сестрите му ще я заплашват и убеждават да стане негова жена. Ако е непреклонна, ще я изнасили, за да не й остави избор. Това се случва рядко. Но се случва. Тя ще бъде негова съпруга, независимо дали иска или не. Защото традицията е такава, пише НОВА.И въпреки че в Киргизстан отвличането на булки е забранено със закон и се наказва със затвор, в много села то продължава да се случва. А „плячката” са малолетни момичета. Наричат го „киз ала качуу” – „грабни и бягай”.Травматичната социална практика е разпространена на много места в Централна Азия, Кавказ, Чечня и Африка. Някои цигански племена също го правят. Само в Киргизстан годишно отвличат 11 800 жени и момичета, алармира NGO Women Support Centre. А над 2000 от тях биват изнасилени.Една от причините за отвличанията е бедността. Много фамилии искат да избегнат плащането на зестра. От друга страна идва и неувереността на момчетата. Те се страхуват, че момичето ще им откаже, затова предпочитат да го откраднат. А в самите принудителни бракове често присъстват сълзи, насилие… понякога и смърт.По нищо не личи, че Бишкек скоро ще намери начин да се справи със зловещия обичай. Много млади киргизци обаче застават срещу него и се присъединяват към призивите на неправителствените организации тази срамна традиция да спре. ", "date": "2017.06.22", "title": "\"Мъжки времена\" в Киргистан"}
{"url": "http://www.novinite.bg/articles/146099/Krava-prekasna-kontrolata-na-Botev-Plovdiv-s-AEL-VIDEO", "text": "Говедо прекъсна контролата на Ботев Пловдив с кипърския АЕЛ. Добичето нахлу на терена, явно подмамено от тучната трева на комплекса \"Царско село\" в София. Откъде се взе, след като там уж са елитни квартали, не е ясно, пише .Феновете на Ботев реагираха с чувство за хумор.  Те започнаха да викат \"Говедо, говедо\", както често обичат да наричат един от софийските им врагове.Контролата имаше допълнителен животински  привкус. Куче нахлу на терена, докато съдиите преглеждаха мрежите. То обаче напусна бързо, пише offnews.bg.Иначе носителят на Купата на България записа второ поредно поражение в подготовката преди старта на Лига Европа. Ботев отстъпи 1:3 от четвъртия в Кипър.Играчите на Николай Киров допуснаха два гола в последните десет минути, които се оказаха решаващи. Преди това Аврам бе дал аванс на гостите с хубаво попадение в 9-ата минута, но Крум Стоянов с още по-майсторско изпълнение изравни в 61-ата минута.В последните минути Микел Аруабарена (78) и Исмаил Саси (86) вкараха за АЕЛ, който спечели с 3:1.Пловдивчани загубиха и първата си проверка преди няколко дни от македонския Пелистер с 0:1. Както е известно, на 29 юни Ботев гостува на албанския Партизани в мач от първия предварителен кръг на Лига Европа.", "date": "2017.06.22", "title": "Крава прекъсна контролата на Ботев Пловдив с  АЕЛ (ВИДЕО)"}
{"url": "http://www.novinite.bg/articles/146097/Lokomotiv-Gorna-Oryahovica-e-podal-jalba-vav-FIFA-sreshtu-Jan-Ambrouz", "text": "Локомотив (Горна Оряховица) е подал жалба във ФИФА за спиране на правата на Жан Амброуз, пише „Меридиан Мач“. Централният защитник от Хаити не се яви за началото на лятната подготовка на тима и от клуба не могат да се свържат с него, пише.„Железничарите“ проведоха първото си занимание в сряда. Треньорът Александър Димитров получи пълен картбланш от клубната управа. Специалистът ще разполага с достатъчен бюджет, за да изгради конкурентен отбор.На практика той ще трябва да гради нов тим, тъй като голяма част от титулярите напуснаха след изпадането от Първа лига. Идеята е да се търсят млади и перспективни български футболисти.Договорите на Рахави Кифуети, Мартин Кавдански и Николай Банков изтекоха. Софиан Муса, Мохамед Бен Отман и Милен Желев откупиха договорите си. Юлис Ндонг е пред трансфер във френската Лига 2.Александър Димитров иска да задържи Карл Мадианга и Аристоте Ндонгала. Стефан Цонков и Владислав Узунов са обещали да се върнат в тима, ако не си намерят отбор в Първа лига. Симеон Мечев е възстановен от контузията си и ще поднови тренировки. Очаква се нов договор да бъде предложен на Атанас Фиданин.", "date": "2017.06.22", "title": "Локомотив (Горна Оряховица) е подал жалба във ФИФА срещу Жан Амброуз"}
{"url": "http://www.novinite.bg/articles/146087/Opasno-vreme-v-Saedinenite-shtati", "text": "Опасно време в Съединените щати. Тропическата буря Синди достигна южните части на страната. Във Флорида, Алабама, Мисисипи и Луизиана скоростта на вятъра е 85 км/ч., пише НОВА.Бурята е придружена от проливни дъждове, които създават условия за катастрофални наводнения по северното крайбрежие на Мексиканския залив. В Алабама и Луизиана е обявено извънредно положение. Очаква се стихията да достигне днес и територията на щата Тексас. ", "date": "2017.06.22", "title": "Опасно време в Съединените щати"}
{"url": "http://www.novinite.bg/articles/146086/Prez-2050-g-naselenieto-na-Zemyata-shte-bade-98-mlrd", "text": "Световното население ще достигне 9,8 милиарда през 2050 г., е изчислила ООН в доклад. В момента населението на Земята е 7,6 милиарда, през 2030 то ще се увеличи на 8,6 милиарда, през 2015 - на 9,8 милиарда, а през 2100 - на 11,2 милиарда души, според прогнозите на Икономическия и социален съвет на ООН, пише НОВА.Индия ще стане най-населената страна в света до 7 години, когато се очаква да изпревари Китай по този показател. Нигерия, в която се наблюдава бърз демографски ръст, ще измести от третото място САЩ през 2050 г. Броят на хората над 60 години се очаква да нарасне двойно. Възрастното население, което сега е 962 милиона, ще се увеличи на 2,1 милиарда през 2050 и на 3,1 милиарда през 2100 г. ", "date": "2017.06.22", "title": "През 2050 г. населението на Земята ще бъде 9,8 млрд"}
{"url": "http://www.novinite.bg/articles/146085/Na-letishteto-v-Michigan-kanadec-e-namushkal-policaj-vav-vrata", "text": "Нападение в Съединените щати. На летището в Мичиган 49-годишен канадец е намушкал полицай във врата. А ФБР определиха атаката като тероризъм, пише НОВА.Пред разследващите извършителят  обяснил, че действията му са знак на отмъщение заради всички убити от Сирия, Афганистан и Ирак. Според него Съединените щати са отговорни за тяхната смърт. Мъжът е задържан. Състоянието на ранения полицай е стабилно и той се възстановява в болница.  ", "date": "2017.06.22", "title": "На летището в Мичиган канадец е намушкал полицай във врата"}
{"url": "http://www.novinite.bg/articles/146093/Smartni-sluchai-v-Amerika-zaradi-jegite", "text": "Големите горещини в западната част на САЩ доведоха до смъртта на четирима жители. В щата Ню Мексико бяха открити телата на 57-годишен мъж и 21-годишния му син, които явно са надценили възможностите си по време на преход из планинските пътеки на Националния парк Карлсбад, съобщи телевизия Ен Би Си, цитирана от ТАСС, БГНЕС и НОВА.Обезводняването пък бе причина за смъртта на 72-годишен мъж и 87-годишна жена в Калифорния. „Трагично е, когато човек умира от обезводняване при обстоятелства, които може лесно да се избегнат“, заяви пред местен вестник съдебния медицински експерт Мишел Джордън от окръг Санта Клара. През уикенда бяха регистрирани високи температури в различни градове на щата Калифорния – в Сакраменто 41,1 градуса, Сан-Хосе 39,4 и Сан-Франциско 31,1 градуса.  ", "date": "2017.06.22", "title": "Смъртни случаи в Америка заради жегите"}
{"url": "http://www.novinite.bg/articles/146125/Zashto-samoletite-sa-shumni", "text": "Когато летите на стотици метри над земята, може би сте изпадали в ситуация, в която усещате, че не можете да контролирате съдбата си. Oсобено когато самолетът започне да издава странни звуци, които могат да накарат дори и най- опитните пътници са се изпотят, пише Profit.bg.Добрата новина е, че летенето е изключително безопасно - всъщност страхът ни от това е съвсем нерационален, като се има предвид, че това е най-сигурната форма на пътуване статистически. Все пак никой не може да ни обвинява, че се чудим - независимо дали е от любопитство или страх – какъв е странният шум, който чуваме по време на полет. Не може ли авиокомпаниите да ни дадат отговор, какво означава всичко това?Шумът, който за доста хора е стряскащ, се нарича „лаещо куче“. При някои полето този шум е кратък, но при други може да продължи доста дълго време, дори да ви накара да се питате дали всичко е наред.Ето откъде идва. Някои модели на Airbus има устройство, наречено единица за пренос на мощност или PTU. PTU помага на самолета да запази горивото чрез балансиране на хидравличното налягане, като се използва само един от двата двигателя. Всеки двигател обикновено натоварва собствената си хидравлична система, но с мотор, който не работи, което оставя едната система без захранващ източник. Това е мястото, където PTU влиза, като помага на лявото захранване в дясно, или на дясното захранване в ляво. Тъй като се активира само когато налягането падне под определено ниво, PTU цикъла се включва и изключва, включва и изключва, включва и изключва. Поради колебанията на налягането, шумът понякога ще продължи дори и след като двата двигателя са в движение. Той прави и самопроверка, когато десния двигател се стартира, така че ще го чуете и тогава. Някои самолети на Boeing използват PTU, но операцията е малко по-различна и не се чува така.Т.е. няма защо да се притесняваме! Това просто означава, че двигателите вършат работата си.", "date": "2017.06.22", "title": "Защо самолетите са шумни?"}
{"url": "http://www.novinite.bg/articles/146091/Eksploziya-v-blizost-do-voenen-obekt-v-Turciya", "text": "Експлозия увреди стена в близост до принадлежащ на НАТО военен обект край турския град Измир, съобщи турската секция на Си Ен Ен, цитирано от НОВА.По данни на медията взривът е избухнал насред гробището, намиращо се в непосредствена близост до военната зона в района Гюлпете, като това се е случило в 08.00 часа сутринта (07:00ч българско време). В момента районът е отцепен, а полицията разследва причината за експлозията, съобщиха още от телевизията.  ", "date": "2017.06.22", "title": "Експлозия в близост до военен обект в Турция"}
{"url": "http://www.novinite.bg/articles/146103/Moskva-otmeni-nasrochenata-za-petak-rusko-amerikanska-sreshta", "text": "Ново напрежение между Русия и Съединените щати. Москва отмени насрочената за петък руско-американска среща, пише НОВА.Като причина руската страна посочва решението на Вашингтон за налагане на нови санкции срещу физически и юридически лица от Русия. Заместник- министърът на външните работи Сергей Рябков трябваше да разговаря с американския заместник- държавен секретар Томас Шанън.Срещата в Санкт Петербург имаше за цел да се намери начин за подобряване на отношенията между Вашингтон и Москва. В сряда, инцидент във въздуха допълнително засили напрежението между Запада и Русия.Натовски изтребител Ф-16 се е приближил опасно до самолета на руския министър на отбраната, обявиха от Москва. ", "date": "2017.06.22", "title": "Москва отмени насрочената за петък руско-американска среща"}
{"url": "http://www.novinite.bg/articles/146109/Sebastian-Kurc-iska-zakrivane-na-detskite-gradini-za-myusyulmani", "text": "Австрийският външен министър Себастиан Курц се обяви за закриване на детските градини за деца от мюсюлманки семейства, информира РИА-Новости, цитирана от БГНЕС, пише НОВА.В отговор на въпроса дали смята за необходимо да се закрият такива детски градини, който му бе зададен по време на дискусия, организирана от изданието „Куриер“, министърът отговори: „Естествено. Те не са необходими. Мюсюлмански детски градини не трябва да съществуват“.Според него такива детски учреждения са изолирани както в културно, така и в езиково отношение. В момента Себастиан Курц е и ротационен председател на Организацията за сигурност и сътрудничество в Европа (ОССЕ).  В началото на този месец австрийските власти окончателно утвърдиха Закона за мигантите и интеграция им в страната. Освен всичко друго, той забранява женско облекло на обществени меса, което напълно закрива лицето, носенето на забрадки за чиновничките, съдийките и прокурорките, а също разпространението на салафитското тълкуване на Корана.Законът въвежда задължителни курсове по немски език. Отказът от него се отразява върху гаранциите, предоставяни от държавата, както и осигуряването на работа на обществено полезни места.Предполага се, че цялата интеграционна програма ще излезе на хазната в размер на 100 млн. евро годишно.  ", "date": "2017.06.22", "title": "Себастиан Курц иска закриване на детските градини за мюсюлмани"}
{"url": "http://www.novinite.bg/articles/146092/Polsha-se-sdobiva-s-novi-orajiya", "text": "Министърът на отбраната на Полша Бартос Ковначки съобщи, че правителство ще изразходва 30 млрд. злоти (13, 5 млрд лв.) за покупката на осем батареи ракети „Пейтриът“, предаде \"The Warsaw Voice\", цитиран от Агенция \"Фокус\".10 млрд. злоти (4,5 млрд. лв.) ще бъда изразходвани за разширяване на подводния флот, като в момента се водят преговори с производители от Франция, Швеция и Германия. ", "date": "2017.06.22", "title": "Полша се сдобива с нови оръжия"}
{"url": "http://www.novinite.bg/articles/146112/Blok-padna-bez-da-se-sruti-VIDEO", "text": "Разбира се, че градът усеща недостиг на жилища. Поради това строителните компании нерядко се състезават и за рекорден срок са готови с нови обекти, пише Profit.bg. Понякога тази забързаност приключва доста плачевно. Именно това се случва с цяла 15-етажна сграда. Преди няколко години светът бе информиран за необичайно явление  - паднала сграда. Всъщност става дума за 15-етажния жилищен комплекс Lotus Riverside, който вече бил готов за пускане в експлоатация, когато рухнал. Причината за падането било несъобразяване със строителните стандарти. Подземни води подмили грунта под сградата, а строителството на подземните паркинги току-що било завършено.Като резултат местните власти арестуват и осъждат няколко високопоставени лица, които са отговаряли за строителните дейности. Струва си обаче да отдадем дължимото уважение към строителите. Те са успели да построят 15-етажна сграда, която падна цяла. Не всеки го може!", "date": "2017.06.22", "title": "Блок падна без да се срути (ВИДЕО)"}
{"url": "http://www.novinite.bg/articles/146095/Vlakove-strela-zasednaha-v-Tokio", "text": "Най-малко 51 000 пътници на японските влакове-стрели заседнаха по пътя си заради повреди в електромрежата на най-натоварения участък между Токио и Фукуока, информира ТАСС, цитирана от БГНЕС, пише НОВА.Компанията Central Japan Railway Company, която отговаря за този участък от движението, поднесе извиненията си. Повредите възникнаха около град Такацуки, префектура Осака, но това доведе до спирането и на цялото движение по маршрута Токио-Фукуока. Отстраняването им отнеха между 3 и 6 часа, за това време бяха задържани 60 влака.  ", "date": "2017.06.22", "title": "Влакове-стрела заседнаха в Токио"}
{"url": "http://www.novinite.bg/articles/146116/Oshte-sgradi-vav-Velikobritaniya-zastrasheni-ot-pojari", "text": "Около 600 многоетажни сгради във Великобритания са облицовани с плоскости, които са възпламеняеми, съобщи премиерът Тереза Мей, пише НОВА.Проверката беше направена, след като 79 души загинаха при пожар в жилищна сграда в Западен Лондон. След бедствието в 24-етажния блок правителството разпореди да се извършат инспекции на всички блокове с жилища за социално слаби и управлявани от публичните власти.\"Малко преди идването ми в Камарата на общините ме информираха, че според част от тестовете облицовките са горими. Компетентните органи и пожарникарите са уведомени и в момента вземат всички възможни мерки за гарантиране на безопасността на тези сгради и за надлежното осведомяване на обитателите\", каза Мей. \"Знам, че много от живеещите във високи блокове са разтревожени след случилото се в „Гренфел”. Всички управители на подобни сгради получиха указания да извършат допълнителни тестове за пожарна безопасност и да се уверят, че процедурите са спазени. Алармирахме също частните собственици и сме им предоставили нашите тестове безплатно\", допълни министър-председателя.Мей каза, че резултатите от проверката дали в „Гренфел тауър” са били спазени разпоредбите за безопасност ще бъдат огласени до 48 часа. ", "date": "2017.06.22", "title": "Още сгради във Великобритания застрашени от пожари"}
{"url": "http://www.novinite.bg/articles/146110/Skandal-Italianski-banki-zameseni-v-nezakonna-prodajba-na-diamanti", "text": "\r\nДанъчната полиция в Италия претърси централите на пет от най-големите банки в страната – „Интеза Санпаоло”, „Уникредит”, „Монте дей Паски ди Сиена”, „Банко Пополаре” и „Пополаре ди Бари”, които са заподозрени в  продажба на диаманти, пише бТВ.\r\nИззети са документи и компютри, които в момента са обект на експертизи. Брокерите на диаманти са използвали мрежите на италианските финансови институции, за да продават скъпоценните камъни на клиентите им. Банките обаче не разполагат с необходимите специалисти, за да правят адекватна оценка на камъните, и поради това за купуването и продажбата им разчитат на трети лица.\r\nСхемата се разследва от ноември миналата година след разкрития в предаването „Репорт” на разследващите журналисти от РАИ Тре. Те разказват как брокерите на диаманти предлагали стоката на клиентите на банките на многократно завишени цени и обявявайки качествата на камъните за много по-високи от реалните, като убеждавали хората, че инвестицията е много изгодна.\r\nЗаради сигурността и дългосрочността, инвестицията в скъпоценни камъни наистина е все по-предпочитана сред богатите, особено пред алтернативата –акции и облигации. Оказва се обаче, че последваща продажба на диамантите се оказва невъзможна, или поне не на покупната цена. Така единственият купувач оставала отново та, но тя приемала скъпоценните камъни срещу по-ниска от платената сума и с голяма комисиона. Така се затваря кръгът, в който печелят та и брокерите, с които тя работи.\r\nБижутерската индустрия в Италия е във война с тази измамна практика от години. Засилените инвестиции в диаманти водят до създаването на редица платформи в интернет, където тази търговия е напълно легална. Някои от тях са и едни от най-големите гиганти на борсата, например Investment Diamond Exchange di Singapore. През 2015 г. пък незаконният бизнес с диаманти е генерирал оборот от най-малко 300 млн. евро.\r\n ", "date": "2017.06.22", "title": "Скандал! Италиански банки замесени в незаконна продажба на диаманти"}
{"url": "http://www.novinite.bg/articles/146111/Tusk-Moje-da-kajete-che-sam-mechtatel-no-ne-sam-edinstveniyat", "text": "Председателят на Европейския съвет Доналд Туск заяви, че все още таи надежда, че Brexit може да бъде избегнат, въпреки че преговорите за излизането на Великобритания от ЕС да започнаха официално тази седмица, информира ABC News, цитирана от Агенция \"Фокус\". Туск направи този коментар само няколко часа преди срещата си с британския министър-председател Тереза Мей. Той добави, че е бил питан от британските си приятели дали вижда начин, по който Великобритания ще остане в ЕС.  „Казах им, че ЕС е основан върху мечти, които са изглеждали невъзможни за постигане“, посочи Туск.Той продължи, цитирайки Джон Ленън: „Кой знае? Може да кажете, че съм мечтател, но не съм единственият“.  ", "date": "2017.06.22", "title": "Туск: Може да кажете, че съм мечтател, но не съм единственият"}
{"url": "http://www.novinite.bg/articles/146104/Katastrofa-s-balgarski-vetrohod-VIDEO", "text": "Грешни наставления на холандски навигатор са довели до катастрофата с български ветроход. Това заявиха собствениците на баркентината \"Роял Хелена\", пише НОВА.Инцидентът стана на 20 юни по обед, когато българският кораб е влизал в холандско пристанище. При сблъсъка по-големи материални щети са нанесени на испанския кораб. В момента тече разследване на случая, при който няма пострадали хора и членове на екипажи.\"Роял Хелена\" ще продължи по програма плаванията си. Очаква се днес да тръгне за холандското пристанище Ден Хелдер. Ветроходът отплава на 8 април от морска гара във Варна и до сега е минал през десетки пристанища в Мраморно, Средиземно море и Атлантическия океан, където е участвал в множество морски празници.В началото на следващият месец баркентината започва участие в престижната балтийска регата. ", "date": "2017.06.22", "title": "Катастрофа с български ветроход (ВИДЕО)"}
{"url": "http://www.novinite.bg/articles/146119/Bloomberg-Erdogan-riskuva-ikonomikata-na-stranata-si", "text": "\r\n\r\n\r\n“\r\nСлед неуспешния опит за преврат, след който в страната беше обявено извънредно положение, Турция разшири държавните гаранции, предоставяйки заеми за около 50 млрд. турски лири (14 млрд. долара) на близо 300 000 компании с малка прозрачност за това как се харчат парите.\r\nОсвен това правителството вложи активи за около 200 млрд. долара в суверенен фонд. Така ще може да взема на заем срещу дяловете си в компании като и за изграждане на популярна скъпо струваща инфраструктура, която ще раздуе още повече бюджетния дефицит. Очаква се той да достигне най-високото си ниво от 2010 г. насам.\r\n\r\nНепосредствената обратна страна на кредитния бум е повишаването на цената на парите. За привличане на спестявания от населението, което се колебае дали да вложи пари, банките повишива лихвите по депозитите до 15%, което означава, че трябва да увеличат още повече лихвите по заемите, за да са на печалба.\r\n\r\n\r\n\r\n\r\n\r\nНеоспоримо облекчение\r\nБизнесмени като Алпер Акманер, собственик на марката Cire Aseptine, която произвежда и разпространява швейцарски козметични продукти, казват, че са щели да имат затруднения да оцелеят, още по-малко да се разраснат, без гаранционната програма.\r\nПрезидентът на Anthemis Cosmetics, подобно на много други предприемачи, внася суровини за долари и компанията му пострада сериозно от спада с 21% на стойността на лирата миналата година. Турция е особено чувствителна към колебанията на американската валута, защото дефицитът й по текущата сметка се очаква да е най-големият спрямо производството сред 20-те най-големи икономики тази година. Вносът й също е предимно в долари.\r\nАкманер, който заел 750 000 лири (213 000 долара) от две различни банки въз основа на механизма, казва, че „огромната кешова инжекция“ се е оказала „неоспоримо облекчение“ за хиляди фирми. Той трябва да бъде разширен за постигане на значителни резултати, „в противен случай, от гледна точка на растежа това ще са еднократни мерки и ще се върнем на изходна позиция“, казва бизнесменът.\r\nВицепремиерът Нуретин Джаникли заяви, че до момента фондът е подкрепил кредити за около 180 млрд. лири при максимум от 250 млрд. лири, след което програмата ще бъде ограничена.\r\n\r\n\r\n\r\n\r\n", "date": "2017.06.22", "title": "Bloomberg: Ердоган рискува икономиката на страната си"}
{"url": "http://www.novinite.bg/articles/146077/Shte-preobladava-slanchevo-vreme", "text": "\r\nДнес преди обяд ще преобладава слънчево време. След обяд ще се развива купеста и купесто-дъждовна облачност и на места, главно в източните и планинските райони ще превали. Ще духа слаб, в Дунавската равнина - до умерен запад-северозападен вятър. Максималните температури ще са предимно между 29 и 34 градуса.\r\nАтмосферното налягане слабо ще се повиши и ще е по-високо от средното за месеца.\r\nНад планините ще бъде предимно слънчево. След обяд ще се развива купеста и купесто-дъждовна облачност и на много места ще превали и прегърми. Ще духа умерен северозападен, по високите и открити части – до силен северен вятър. Максималната температура на височина 1200 метра ще е около 22 градуса, на 2000 метра – около 16.\r\nНад Черноморието ще бъде предимно слънчево, в следобедните часове с развитие на купеста облачност. Вероятността за валеж е малка. След обяд ще се появи до умерен североизточен вятър. Максималните температури ще са 25-30 градуса. Температурата на морската вода е 19-23. Вълнението на морето ще е 1-2 бала.\r\n", "date": "2017.06.22", "title": "Ще преобладава слънчево време"}
{"url": "http://www.novinite.bg/articles/146080/Kak-da-bade-nakazan-uchenikat-kojto-napadna-uchitelkata-si-VIDEO", "text": "Как да бъде наказан ученикът, който нападна учителката си - това ще решава в четвъртък педагогическият съвет на Гимназията по туризъм в София, пише НОВА.В сряда прокуратурата повдигна обвинение на 17-годишния Мартин. Той ще отговаря за извършването на две престъпления - нанасяне на лека телесна повреда на учител (престъпление, за което е предвидено наказание „лишаване от свобода“ до три години) и хулиганство (което се наказва с лишаване от свобода до две години или с пробация, както и с обществено порицание)Пострадалата учителка - Богомилка Николова, е получила лека телесна повреда и вече се възстановява.", "date": "2017.06.22", "title": "Как да бъде наказан ученикът, който нападна учителката си (ВИДЕО)"}
{"url": "http://www.novinite.bg/articles/146101/Dvama-zaginaha-sled-udar-mejdu-motor-i-djip", "text": "Двама загинаха с мотор след челен удар с джип по пътя за македонската граница между Петрич и село Златарево, предаде bTV.Катастрофата е станала около 10 ч. тази сутрин.По първоначална информация лек автомобил „Нисан“, движещ се от Петрич към Златарево, е предприел завиване на ляво за навлизане в крайпътен имот, като в този момент в лявата му част се е ударил движещ се зад него мотоциклет беемве с 37-годишен водач, който не е съумял да намали скоростта си.В резултат на инцидента са загинали водачът на мотоциклета и спътникът му, който е на 15 години. И двамата са от град Петрич. В момента се извършва оглед на мястото и се установяват причините. Движението се регулира от полицейски служители.", "date": "2017.06.22", "title": "Двама загинаха след удар между мотор и джип"}
{"url": "http://www.novinite.bg/articles/146102/Maj-gubi-imota-si-obshtinata-ne-poddarja-svoyata-polovina-VIDEO", "text": "Собственик на сграда ще загуби имота си само защото другата половина от нея принадлежи на общината в Балчик, предаде bTV.Сградата се намира в центъра на града, срещу Съдебната палата. И още на пръв поглед се вижда, че част от нея се поддържа, а другата се руши. Благовест Стоянов, който е съпруг на собственичката, разказа, че е сигнализирал неколкократно общината, но нито сегашният, нито предишният кмет са предприели мерки и общинската част от сградата е била оставена на саморазруха. „След като вече взех малко по-крути мерки като им казах, че ще предприема съдебни дела, ако се случи някаква беля, те тогава, за да си решат проблема, издадоха заповед за събаряне на цялата сграда“, каза той.От общината обясняват, че още при връщането ѝ на собствениците, сградата е била предвидена за събаряне. „Общината я е приела като самосрутваща се и в крайна сметка е предвидила там да минава улица. И досега тази улица не е минала, защото непрекъснато някой има някакви претенции, които са абсолютно безплодни. Тя е самосрутваща се сграда и никой никога не искал да я възстановява“, заяви зам.-кметът на общината Боян Коларов.Собствениците обаче не са съгласни и настояват заповедта за събаряне да бъде отменена. „Ако иска да събаря, да си събори само тяхната част. Ако смята, че това е невъзможно, искаме кметът да поправи и възстанови тази сграда“, каза Стоянов.Според общината това е невъзможно, тъй като в плана за терена е предвидено пред Съдебната палата да бъде изграден площад с административна сграда, а през спорния имот да мине улица. Собствениците пък сами са поискали да бъдат обезщетени за имота си.„Само преди месец точно тези собственици са поискали, точно те, сами са поискали тяхната собственост в този имот да бъде призната като обезщетяема именно в административната сграда, която ще бъде строена срещу съдебната палата“, посочи Коларов.Собствениците вече обжалват заповедта за събаряне на сградата пред съда. ", "date": "2017.06.22", "title": "Мъж губи имота си, общината не поддържа своята половина (ВИДЕО)"}
{"url": "http://www.novinite.bg/articles/146088/Titi-Papazaov-Uchitelyat-zagubi-svoya-avtoritet-zaradi-nas-roditelite-VIDEO", "text": "„Агресията до такава степен е акумулирала, че изблиците на практика са масови. Тя донякъде стана модел на поведение. И този психологически процес започна по времето на борческите групировки, когато всеки започна да иска да прилича на тях. Това е криза на авторитетите. Всеки иска да стане лидер в такова общество, пише НОВА.Вторият фактор е насилието в семейството”, заяви пред НОВА психиатърът д-р Веселин Герев. Изказването му идва след последния случай на агресия в училище, когато ученик нападна своя учителка.„За мен проблемът е по-голям. Ние безкрайно много се радвахме на промяната. Едно от нещата, с които най-много беше платено тази свобода, е възможността родителят да отиде в училище и да парадира с моментното си развитие. Това обезцени стойността на учителя. Учителят загуби своя авторитет заради нас, родителите. Трябва да успеем да научим децата ни да бъдат отговорни и признателни”, каза Тити Папазов. А кой е виновен за тази агресия?„Това стана модел на поведение, който се толерира. Никой не казва стоп на агресията. И държавата не си е на мястото. Става въпрос за подмяна на авторитетите и ценностите, защото асоциалното поведение се харесва. А при сигнал за такова дете, реакцията на обществото е случаят да бъде неглижиран”, коментира още психиатърът д-р Веселин Герев.„Трябва родителите да върнат авторитета на учителя в очите на детето”, категоричен е Тити Папазов. ", "date": "2017.06.22", "title": "Тити Папазаов:  Учителят загуби своя авторитет заради нас, родителите (ВИДЕО)"}
{"url": "http://www.novinite.bg/articles/146114/Golyama-chast-ot-balgarite-jiveyat-v-lisheniya", "text": "\r\nРасте броят на те, които живеят в бедност. В края на 2016 г. в  са били над 1,6 млн. души у нас, показват данните на националната статистика, пише бТВ.\r\nПочти всеки четвърти н през миналата година е живял с доходи под 308 лева на месец. Линията на  е намаляла от 325лв. на 308лв. Броят на хората живеещи в  нараства с 53 хиляди души за година достигайки близо 23% от населението на България. Още по-притеснително е, че расте броят на бедните, които всъщност работят - те са около 12% от всички живеещи в лишения. По-голямата част от работещите - бедни оказва се са мъже - над 13 на сто, а жените в , които работят са близо 10%.\r\nНивото на образованост оказва съществено влияние върху риска от  при заетите. Най-често, близо 2/3 от работещите бедни са с начално или без образование. Колкото по-високо е  образователното равнище, толкова делът на бедните сред работещите намалява. Делът на работещите бедни с висше образование е 5,4%.\r\nОценката в зависимост от домакинството показва, че най-много живеещи в  са самотните хора над 65 години, както и домакинствата с три и повече деца.\r\nПрез 2016 г. най-висок е относителният дял на бедните сред лицата от ромската етническа група- 77.1%, а най-нисък- сред лицата от българската етническа група- 15.7%.\r\n", "date": "2017.06.22", "title": "Голяма част от българите живеят в лишения"}
{"url": "http://www.novinite.bg/articles/146128/V-Dimitrovgrad-zapochna-akciya-za-razchistvane-na-stari-koli", "text": "Изоставени коли заемат хиляди паркоместа в българските градове, пише НОВА.Държавата е предвидила глоби за собствениците им, но на много места тези норми не се изпълняват. Един от градовете, в които няма нито един глобен за изоставен автомобил е Димитровград. Затова и там започна акция за разчистването на старите коли.Само за последните два дни в общината са получени десетина сигнала за такива автомобили. Собствениците им ще получат предупреждение в срок от три месеца колите да бъдат премахнати. Ако това не се случи общината ще вдига колите за своя сметка и ще ги предава за скрап, а собствениците ще бъдат глобени до 500 лева. ", "date": "2017.06.22", "title": "В Димитровград започна акция за  разчистване на стари коли"}
{"url": "http://www.novinite.bg/articles/146106/Zapochna-nov-remont-pred-NDK-VIDEO", "text": "Започна ремонтът на площад “България” пред Националният дворец на културата. Реконструкцията на района ще е на обща стойност 5 милиона лева, като в тази сума влиза подмяната на настилките, поставянето на хидроизолация и ремонта на отделени елементи от подлезите, пише бТВ.Пространството с площ 12 декара не е реновирано от 15 години. Във връзка с подготовката на НДК за председателството на ЕС в България, ще бъдат поставени нови осветителни стълбове и допълнително залесяване, коментираха от Столична община. Заместник- кметът по околната среда Йоана Христова заяви, че неудобства за столичани няма да се създадат.“Оградите се поставят по начин, по който да се осигури преминаването на гражданите. Разбира се ще има необходимост част от входовете на НДК да бъдат затворени”, коментира тя. Софиянци обаче са на друго мнение. Повечето от тях са скептично настроени към ремонта и смятат, че резултат от него няма да има.“Всяко лято е това, смениха плочките от другата страна и пролетта, когато имаше много дъждове, пак джапахме в локвите покрай фонтана. Само се наливат пари и нищо не се прави” коментира възмутена гражданка. Работата по проекта ще продължи 145 дни, а за него ще са отговорни близо 120 работници. От столична община обещаха, че са подготвили още изненади и се надяват до председателството на ЕС това място да представително за България и да радва още дълги години нейните жители.", "date": "2017.06.22", "title": "Започна нов ремонт пред НДК (ВИДЕО)"}
{"url": "http://www.novinite.bg/articles/146078/Sigurnostta-i-otbranata-vav-fokusa-na-zasedanieto-na-Evropejskiya-savet", "text": "Сигурността и отбраната - във фокуса на заседанието на Европейския съвет, което започва в четвъртък в Брюксел, пише НОВА.Срещата на държавните и правителствените ръководители на Евросъюза започва едва два дни след поредния опит за атентат в белгийската столица. Във вторник вечерта, 36-годишен мароканец се самоврзиви на гарата в Брюксел, за щастие - инцидентът се размина без пострадали. Освен сигурността европейските лидери ще обсъдят и темите, свързани с миграцията, безработицата, промените в климата и външните отношения на Европейския съюз.България ще продължи да отстоява позицията си за ефективно прилагане на мерки за защита на външните граници на Европейския съюз. И за необходимостта на държавите членки на първа линия да разполагат с цялата налична информация за всички, преминаващи границата.На форума страната ни ще бъде представена от министър-председателя Бойко Борисов. ", "date": "2017.06.22", "title": "Сигурността и отбраната - във фокуса на заседанието на Европейския съвет"}
{"url": "http://www.novinite.bg/articles/146121/Nov-problem-na-plaja-Silistar", "text": "В разгара на сезона - нов проблем на плажа Силистар, пише НОВА. От тази сутрин дървени колчета преграждат пътя на автомобилите до паркинга за туристи. На семейства с малки деца се налага да ходят стотици метри пеш, за да стигнат до пясъчната ивица.Колчетата са забити от наемателя на терена, който искал да го прави платен паркинг. Обяснява, че бил задължен от регионалната екоинспекция с писмо от 20 юни. От РИОСВ-Бургас мотивират становището си с факта, че теренът е в природен парк и няма устройствен план. Наемателят го грози глоба до 10 000 лева, а в същото време концесионерите на плажа са притеснени, че не могат да изпълняват задълженията си по договор. ", "date": "2017.06.22", "title": "Нов проблем на плажа Силистар"}
{"url": "http://www.novinite.bg/articles/146089/Jelo-Bojchev-Nashite-predlojeniya-ne-stigat-do-plenarnata-zala-VIDEO", "text": "„Възразяваме срещу опита да бъде цензурирана опозицията, пише НОВА. Нашите предложения не стигат до пленарната зала, а все пак те са израз на ангажиментите, които поехме по време на предизборната кампания”, заяви в студиото на „Здравей, България” зам.-председателят на „БСП за България” Жельо Бойчев.Затова от БСП са отправили писмено искане в постоянните комисии на Народното събрание законодателните предложения, идващи от БСП, да бъдат разглеждани. „Бихме искали колегите от ГЕРБ, с политически аргументи, с дебат, ако те не са съгласни, да отхвърлят тези предложения, но да не ги спират още в комисии”, каза още Жельо Бойчев.", "date": "2017.06.22", "title": "Жельо Бойчев: Нашите предложения не стигат до пленарната зала (ВИДЕО)"}
{"url": "http://www.novinite.bg/articles/146105/BSP-ne-poluchava-Buzludja", "text": " няма да получи на този етап комплекса \"Бузлуджа\". Това стана ясно след среща на лидера на социалистите  с регионалния министър Николай Нанков, пише НОВА. Според него 110 хиляди лева е данъчната оценка на паметника.Лидерът на  заяви, че държавата не спазва ангажимента си да предостави имота на социалистите безвъзмездно.", "date": "2017.06.22", "title": "БСП не получава \"Бузлуджа\""}
{"url": "http://www.novinite.bg/articles/146126/Borisov-Oshte-nikoj-ne-si-predstavya-kakvi-porajeniya-moje-da-nanese-Brexit", "text": "\"Колкото повече идва Brexit, за съжаление в нашето председателство това ще се говори най-много, някак си толкова ми се иска да не се случва”, заяви премиерът Бойко Борисов при пристигането си на заседанието на Европейския съвет в Брюксел, пише НОВА.„Вече колко години само си говорим за това, но реално според мен още никой не си го представя и какви поражения може да нанесе и за Великобритания, и за ЕС. Един „развод” никога не е добър и за двете страни”, добави премиерът.„За мен най-прагматичното решение на тема отбрана е колективно членство на ЕС в НАТО”, заяви Борисов по повод друга от темите на днешното заседание на европейските държавни и правителствени ръководители.Премиерът даде оценка, че споразумението на ЕС с Турция за миграцията работи и ни дава големи предимства.„Докато ни е партньор Турция, огромната бежанска вълна се спира пред един вал. Продължавам да считам, че плътното затваряне на границите на ЕС, включително Средиземноморието, каквито и усилия да ни струва, ще бъде в пъти по-евтино от това, което впоследствие се случва в Европа”, отбеляза премиерът.Той поясни, че подобно затваряне би означавало преминаване само през официалните гранични пунктове.Борисов съобщи, че получава поздравления от всички за представянето на българския кандидат за еврокомисар Мария Габриел пред комисиите на Европейския парламент.„Да изчакаме решението на Европейския парламент. Всички колеги от много политически сили казаха, че е било прекрасно представяне”, допълни той. ", "date": "2017.06.22", "title": "Борисов: Още никой не си представя какви поражения може да нанесе Brexit"}
{"url": "http://www.novinite.bg/articles/146108/Resheno-Bez-znaci-koito-pokazvat-kamerite-na-patya", "text": "Знаците, обозначаващи камерите на пътя, ще бъдат премахнати, решиха депутатите, пише НОВА. Това стана факт с приетите на второ четене промени в Закона за движение по пътищата. Така шофьорите няма да знаят кога и къде ги снимат. А целта - те да бъдат превъзпитани и да не намаляват скоростта само за пред камерите.За срок от един месец ще се отнема книжката на собственик, който допуска или предоставя управлението на моторно превозно средство на лице, което е употребило алкохол над 0,5 промила или наркотични вещества. Този текст предизвика бурни дебати в пленарната зала, поради факта, че в предния си вид беше разписано, че същата норма важи и за собственик, който допуска или предоставя управлението на моторно превозно средство на лице, което не притежава съответното свидетелство за управление.„Този закон трябва да урежда как и по какъв начин ще се предвижва автомобилът и как ще го ползвам като собственик и ще стигна до крайната си цел. Вие мислите как и по какъв начин да бръкнете в джоба на всеки, който е тръгнал на път и се е качил на магистрала. Най-добре е да го оттеглите този законопроект още сега и да се подложи на ново обсъждане. Защо не уредихте какво се случва, ако колата е с двама собственици?“, попита  Рамадан Аталай от ДПС, цитиран от БГНЕС. Вежди Рашидов, пък заяви, че който извърши престъпление, той носи отговорност. „Всеки, който има 18 години носи отговорността си за всичко, което е извършил”, допълни той. От своя страна председателят на ГЕРБ Цветан Цветанов посочи, че от извършените проверки от началото на годината досега 11 366 автомобили, спрени за проверка, само 1212 са били със собственици на автомобила. Останалите 10 000 са неправоспособни.„Искате да толерирате тези 10 000 и за тях да няма санкции. А те трябва да са задължителни и за тях. Искаме всички да са равнопоставени и да има резултати за намаляване на борбата по пътищата“, обясни Цветанов. Георги Свиленски от БСП призова да се спре да се правят поправки на парче в този закон. „Да сядаме на една маса и да направим нов закон, в който да изчистим всички проблеми”, предложи той. Депутатите решиха още за нарушения, заснети с видеокамера, за които не се отнемат контролни точки или право на управление на автомобил, да се издават електронни фишове. За срок между 6 месеца и година ще се прекратява регистрацията на автомобил, чийто собственик го е предоставил на лице без книжка.За период от 6 месеца до една година ще се прекратява регистрацията на пътно превозно средство, ако неговият собственик го управлява без да притежава шофьорска книжка или е употребил алкохол с концентрация в кръвта над 0,5 промила или наркотици. Същата принудителна мярка ще се въвежда и за собственик, който откаже проверка с техническо средство за алкохол.  Съгласно промените на пълнолетните лица, употребили наркотици и алкохол ще се търси наказателна отговорност, ако са причинили увреждане или смърт. ", "date": "2017.06.22", "title": "Решено: Без знаци, които показват камерите на пътя"}
{"url": "http://www.novinite.bg/articles/146100/Lozan-Panov-Ne-se-obijdam-na-Borisov", "text": "Председателят на ВКС Лозан Панов заяви, че не се чувства обиден от думите на премиера за развитите болтове на колата му. Висшият съдия беше категоричен, че инцидентът в никакъв случай не измества темата за съдебна реформа.\"Няколко пъти вече казах, когато нещо се е случило е нормално да информирам компетентните органи затова, в случая НСО. От тук нататък темата за реформата не мисля, че се измества напротив. Аз не се обиждам\", категоричен бе той. Припомняме, че в четвъртък сутринта премиерът Бойко Борисов гостува в \"Здравей, България\", където коментира оплакването на Панов, че някой умишлено е повредил автомобила му. Премиерът заяви, че болтовете на колите могат да се развиват сами и че на него самия това му се е случвало. Междувременно, заради случая \"Лозан Панов\" в НСО е започнала проверка на всички служители, свързани с осигуряване на специализиран транспорт. Това се казва в официална позиция на директора на службата генерал-лейтенант Ангел Антонов.Според НСО публичните внушения за желание на службата да остане „встрани от случая“ и за - цитирам - „хвърляне на камъните в чужда градина“, са груби и недопустими спекулации. Антонов е категоричен, че разпоредил проверка на случая, а данните от нея показват, че инцидентът се дължи на техническа неизправност. Затова и не са уведомени компетентните органи.  ", "date": "2017.06.22", "title": "Лозан Панов: Не се обиждам на Борисов"}
{"url": "http://www.novinite.bg/articles/146123/Tirove-v-sblasak-na-Trakiya", "text": "Два тира са се сблъскали на автомагистрала “Тракия”, в района на пловдивското село Белозем, пише НОВА.Инцидентът е станал малко преди 16.20 часа този следобед на 154-тия километър на аутобана в посока Бургас. Двата тира са се сблъскали странично и единият от тях паднал извън пътя. Няма пострадали хора. На място е екип на сектор “Пътна полиция”. Изчаква се специализирана техника, с която да бъдат преместени тировете. Дотогава движението в посока Бургас се извършва единствено в изпреварващата лента.Служителите на реда напомнят на водачите да шофират внимателно в участъка на катастрофата. ", "date": "2017.06.22", "title": "Тирове в сблъсък на \"Тракия\""}
{"url": "http://www.novinite.bg/articles/146096/Vsyaka-pokupka-nad-1000-leva-shte-minava-prez-banka", "text": "Сериозно орязване на плащанията в брой гласува парламентът. В най-скоро време всяка покупка над 1000 лева ще трябва да минава през банка, пише НОВА.Промените, които депутатите искат да въведат, ще се извършват на три етапа. Първият - от 1-ви август 2017 г. в магазините ще можем да плащаме в брой не повече от 5000 лева. Тази сума ще се намали на 3000 лева от 1-ви януари 2018 г. Третият етап на забраната - от 1000 лева кеш за закупена стока, се предвижда да влезе в сила на 1-ви януари 2019 г.\"Ние няма да подкрепим\", възпротиви се Георги Търновалийски от БСП. \"Не ви ли е срам! Ние се опитваме да се борим със сивата икономика, а вие?\", гневно попита Менда Стоянова от ГЕРБ. \"Вместо да се облекчат гражданите и бизнесът, ще ги натоварим още повече\", изрази мнението си Дора Христова от ВОЛЯ. \"Предлага се ограничаване на индивидуалната свобода за сметка на блага за обществото. Дали обаче ще стане така. Аз смятам, че не. В момента един съвременен телевизор струва 1000 лева, една съвременна мебел\", изчисли Валентин Николов от ГЕРБ. ", "date": "2017.06.22", "title": "Всяка покупка над 1000 лева ще минава през банка"}
{"url": "http://www.novinite.bg/articles/146124/Maj-udari-shofor-na-avtobus-sas-staklena-butilka", "text": "25-годишен мъж нападна шофьор на автобус от градския транспорт в София, съобщиха от полицията, пише НОВА.Сигналът за инцидента е подаден към 15:30 часа. Той е станал в района на бул. „Тодор Каблешков“ и ул. „Луи Айер“. Водач на автобус направил забележка на пътник за арогантното му поведение. В отговор, непознатият нападнал и ударил със стъклена бутилка 27-годишния шофьор.Пострадалият е откаран в болница, а нападателят е задържан за 24 часа. ", "date": "2017.06.22", "title": "Мъж удари шофьор на автобус със стъклена бутилка"}
{"url": "http://www.novinite.bg/articles/146122/Nov-Zakon-za-balgarskiya-ezik-VIDEO", "text": "Всички улици в България - изписани на кирилица. Това предвижда проектът на нов Закон за българския език, внесен от Обединените патриоти, пише НОВА.Според текстовете, банки, мобилни оператори и доставчици на услуги трябва да пращат SMS-и само на кирилица. Патриотите искат и регламент, който да гарантира, че всички нови устройства поддържат българската форма на кирилицата. ", "date": "2017.06.22", "title": "Нов Закон за българския език (ВИДЕО)"}
{"url": "http://www.novinite.bg/articles/146113/Djak-Ma-prognozira-drastichno-kasa-rabotna-sedmica", "text": "\r\n може би е типичният пример за ползите от глобализацията – с образования за учител, той основава гиганта за онлайн търговия Alibaba през 1999 г., а сега е милиардер, пише Profit.bg.\r\nСега той прогнозира друга полза за хората – драстично по-къса работна седмица.\r\nВ интервю за CNBC Ма заяви, че в рамките на следващите три десетилетия \"хората ще започнат да работят само по четири часа на ден и може би по четири дни в седмицата. Моят дядо работеше по 16 часа на ден, обработвайки земеделска земя и мислеше, че е много зает. Ние работим по осем часа на ден, пет дни в седмицата и мислим, че сме много заети.\"\r\nПрогнозата на Ма е почти същата като тази на икономиста Джон Мейнард Кейнс от 1930 г., когато той заявява, че след 100 години работната седмица ще е много по-кратка, от порядъка на около 15 часа, тъй като автоматизацията все повече поема материалните нужди на хората.\r\nСпоред Ма в бъдеще хората също така ще могат да почиват на много повече места.\"Обикновените хора посещават около 30 места. След 30 години те вероятно ще посещават 300 места\", казва Ма. Бившият учител обаче предупреди, че достигането до този етап от бъдещето няма да е приятно, заявявайки, че \"следващите 30 години ще бъдат болезнени.\"\r\n", "date": "2017.06.22", "title": "Джак Ма прогнозира драстично къса работна седмица"}
