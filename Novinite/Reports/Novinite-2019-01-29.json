{"url": "https://www.novinite.bg/articles/170413/Stolichnata-obshtina-prizovava-da-polzvame-gradskiya-transport", "text": "Столичната община предприема допълнителни мерки за днес 29 януари заради завишени нива на фините прахови частици във въздуха. Призовават гражданите да ползват градския транспорт и да ограничат употребата на лични превозни средства под ЕВРО5.Те съветват столичани да преминат към алтернативно отопление, ако имат тази възможност, пише Според измервателните станции в София, разположени в ж.к. Дружба, кварталите Павлово, Хиподрума, ж.к. Надежда, м. Копитото днес и утре (29 и 30 януари) замърсяване на ФПЧ за територията на града ще е ниско. Няма да се надвиши средноденонощната норма за ФПЧ10, която е 50 µg/m3, но това зависи от всички нас и общите усилия, които полагаме това да се случи.  Данните от измерванията от автоматичните станции постъпват в Националната база данни на изпълнителна агенция по околна среда и води (ИАОС) към Министерството на околната среда и води (МОСВ) След проверка за достоверност и верифицирането им, окончателните данни се публикуват от ИАОС. ", "date": "2019.01.29", "title": "Столичната община призовава да ползваме градския транспорт"}
{"url": "https://www.novinite.bg/articles/170422/Akustichen-koncert-na-Chris-Bay-v-klub-Tri-Ushi-v-Sofiya", "text": "Chris Bay - основател, вокалист и китарист на FREEDOM CALL ще изнесе специален акустичен концерт за българските си почитатели. Събитието ще се състои на 8 юни 2019г. /събота/ в столичния клуб Три Уши в София. Вратите на клуба ще бъдат отворени в 20ч., а концертът ще започне в 21ч. Организатор на събитието са ICreative Events. Билетите са само 100 и цената им е 25 лв. Те се продават ексклузивно в ETickets Mall. Chris Bay основава FREEDOM CALL преди 20 години. Групата има зад гърба си девет албума. FREEDOM CALL са гостували в България само веднъж през 2010г. През 2018г., Chris Bay издава първия си соло албум \"Chasing The Sun\".", "date": "2019.01.29", "title": "Акустичен концерт на Chris Bay в клуб \"Три Уши\" в София"}
{"url": "https://www.novinite.bg/articles/170423/Blizo-109-hil-bezplatni-elektronni-vinetki-sa-izdadeni-veche-na-hora-s-uvrejdaniya", "text": "108 866 безплатни електронни винетки са издадени на хора с увреждания от началото на 2019 г. За същия период на миналата година (01.01.2018г. – 28.01.2018 г.) Агенция “Пътна инфраструктура” (АПИ) е предала на дирекциите за социално подпомагане 101 765 броя годишни хартиени винетки за леки автомобили. На хората с 50 и над 50 на сто намалена работоспособност, както и на лицата или семействата, отглеждащи деца с трайни увреждания до 18-годишна възраст и до завършване на средно образование, но не по-късно от 20-годишна възраст, се издава безплатна електронна винетка с валидност от една година.Тя е за сметка на бюджета на АПИ. Хората с увреждания могат да подадат заявлението-декларация за получаване на безплатна електронна винетка лично в дирекция „Социално подпомагане“ по настоящ адрес, с писмо чрез лицензиран пощенски оператор или по електронен път съгласно Закона за електронния документ и електронните удостоверителни услуги. Дирекциите „Социално подпомагане“ обработват и одобряват документите в 7-дневен срок от подаването на документите. Агенцията за социално подпомагане (АСП) изготвя и предоставя по електронен път чрез защитен канал на АПИ дневна заявка за издаване на безплатни годишни електронни винетки.В срок до края на работния ден, следващ деня на получаване на дневната заявка, пътната агенция издава безплатна електронна годишна винетка. Валидността на винетката може да бъде проверена на сайта на АСП (http://www.asp.government.bg/proverka-na-vinetka). До момента са продадени 630 025 електронни винетки за 45 273 034 лева. На 28 януари е бил най-големият ръст в продажбите досега – купени са 50 896 електронни винетки, от които 39 041 са годишни. Общият брой на продадените годишни е-винетки до момента е 370 136.", "date": "2019.01.29", "title": "Близо 109 хил. безплатни електронни винетки са издадени  вече на хора с увреждания"}
{"url": "https://www.novinite.bg/articles/170425/Zapisvat-za-bezplatni-pregledi-za-jeni-s-mioma-na-matkata", "text": "Започва пилотна програма за скрининг на жени с миома на матката в София. Това стана ясно от пресконференция в Столична община. На нея присъстваха директорът на II САГБАЛ \"Шейново\" д-р Румен Велев,  директорът на СБАЛАГ „Майчин дом“ проф. д-р Иван Костов и директорът на Първа АГ \"Св. София\" д-р Гергана Коларова.В продължиние на един месец жените ще имат възможност за безплатен преглед с ултразвук и консултация. В програмата ще се включат болниците \"Шейново\", \"Майчин дом\" и Първа АГ \"Света София\". Безплатните прегледи ще започнат след края на грипната епидемия, като все още няма точна дата. По думите на проф. д-р Иван Костов официалният край на епидемията се очаква да бъде на 5-и февруари. ", "date": "2019.01.29", "title": "Записват за безплатни прегледи за жени с миома на матката"}
{"url": "https://www.novinite.bg/articles/170414/Sofiyanci-sa-naj-visoki-v-stranata-zaradi-jiznenoto-ravnishte", "text": "Родените и живеещите в подножието на Витоша са по-високи с около 1,5 см от средния българин, това показва проучване на специалисти от Българската академия на науките (БАН). Антропологът от БАН доц. Рачо Стоев потвърди пред Bulgaria ON AIR, че заради жизненото равнище в столицата, което винаги е било по-високо от средното за страната, е основната причина за по-високия ръст на софиянци, пише По-добрите условия пък правят жителите на града по-високи в дългосрочен план.  Това са резултати от изследване от началото на ХХ век до сега. По думите на доц. Стоев е крайно време да се направи национално изследване.  При родените около 1985 година са регистрирани най-високите поколения. Ръстът намалява при родени през 90-те години на миналия век, което е характерно за цяла Източна Европа заради спада на жизненото равнище. В по-краткосрочен план реагира теглото. То е свързано с храненето през последните няколко години, поясни антропологът. Населението в България е изключително разнообразно отбеляза доц. Стоев. И подчерта, че формирането на една популация е продължителен процес, а миграцията в момента също ще окаже влияние. Натуралните блондинки не били на изчезване каза още доц. Стоев. ", "date": "2019.01.29", "title": "Софиянци са най-високи в страната заради жизненото равнище"}
{"url": "https://www.novinite.bg/articles/170415/Zabranyavat-parkiraneto-na-ul-Uilyam-Gladston", "text": "Отдаваме почит на паметта на жертвите на Холокоста. Във връзка със събитието от 10 часа днес до неговото приключване на 30 януари тази година забраняват престоя и паркирането на пътни превозни средства на ул. \"Уилям Гладстон\" между бул. \"Христо Ботев\" и ул. \"Цар Самуил\". Изключение ще се прави само за автомобили на гостите на събитието.  „Център за градска мобилност” ЕАД ще осигури специализиран автомобил за принудително преместване на паркирани в нарушение автомобили, само по нареждане на отдел „Пътна полиция” при СДВР, за времето и мястото посочени по-горе, пише ", "date": "2019.01.29", "title": "Забраняват паркирането на ул. \"Уилям Гладстон\""}
{"url": "https://www.novinite.bg/articles/170432/Datite-za-uchenicheskite-olimpiadi-ostavat-nepromeneni", "text": "\r\nВъпреки грипната ваканция, датите на ученическите олимпиади, които попадат в този период, няма да бъдат променени.Става въпрос за областните кръгове по математика, физика и литература в столицата. Тези състезания са доброволни и там се събират неголеми групи деца. Има ученици, които са класирани на няколко олимпиади и при промяна ще бъдат ощетени, обясниха от Министерството на образованието.\r\nТаня Михайлова, зам.-министър на образованието и науката: Ще бъдатвзети мерки за това да се осигури от една страна много добро почистване в самите зали, от друга страна ще препоръчаме да се използват маски, така че да няма притеснения от страна на родителите.\r\n", "date": "2019.01.29", "title": "Датите за ученическите олимпиади остават непроменени"}
{"url": "https://www.novinite.bg/articles/170434/Nad-760-krajno-nujdaeshti-poluchavat-topal-obyad-v-Razgradsko", "text": "Повече от 760 крайно нуждаещи се получават топъл обяд в област Разград, съобщиха от Областния информационен център. Общинските трапезарии в седемте общини в региона са разкрити по проекти, чиято стойност надхвърля 1 620 000 лева. Финансирането е от Фонда за европейско подпомагане на най-нуждаещите се по ОП \"Храни\" и от националния бюджет. Потребителите ще получават топла храна за обяд - супа, основно ястие и хляб, до края на годината. Общинските администрации са предвидили и съпътстващи мерки за хората, които не могат да си осигуряват сами храна поради материални, финансови и здравословни проблеми. Те се изразяват в индивидуално консултиране за възможностите за ползване на социални и административни услуги, други форми на подкрепа, съобразно нуждите и проблемите на хората, допълват от ОИЦ в Разград.", "date": "2019.01.29", "title": "Над 760 крайно нуждаещи получават топъл обяд в Разградско"}
{"url": "https://www.novinite.bg/articles/170435/Vazstanoveno-e-dvijenieto-po-patya-Smolyan-Devin", "text": "Свлачище затвори тази сутрин пътя Смолян-Девин в началото на село Широка лъка. Скален къс е ударил и автомобил, като пострадали няма. За около половин час движението беше напълно спряно, но едното платно бързо беше разчистено. Главният път вече е изцяло освободен. Все още не е разчистена отсечката за махала Кукувица. Свлачището пречупи електрически стълб, но електрозахранването беше бързо възстановено. В момента движението по пътя Смолян-Девин в района на Широка лъка се осъществява нормално.", "date": "2019.01.29", "title": "Възстановено е движението по пътя Смолян - Девин"}
{"url": "https://www.novinite.bg/articles/170418/Stolichna-obshtina-s-nova-platforma-za-kachestvoto-na-vazduha", "text": "Нова платформа на Столична община за качеството на въздуха в София ще позволява на гражданите да следят данните в реално време, пише председателят на Комисията по опазване на околната среда, земеделие и гори Лорита Радева, пише Адресът, на който може да се направи проверка на средночасовите стойности на фини прахови частици (ФПЧ), измерени от станциите на Изпълнителната агенция по околна среда на МОСВ, както и средноденонощните нива за изтеклото денонощие е Лорита Радева подчертава, че точно тези данни показват наличието или отсъствието на превишения на ФПЧ над 50 миктограма на кубичен метър през изтеклото денонощие. Освен това на адреса може да се види и прогнозата за очакваното замърсяване през следващите дни за територията на гр. София, данните за Европейския индекс за качеството на въздуха, както и мерките и препоръките на Столична община за съвместните действия с гражданите за по-чист въздух. За финал на публикацията си Лорита Радева е написала, че чистотата на въздуха в столицата зависи от всеки от нас. ", "date": "2019.01.29", "title": "Столична община с нова платформа за качеството на въздуха"}
{"url": "https://www.novinite.bg/articles/170427/Rast-v-prodajbite-na-e-vinetki", "text": "Близо 109 000 безплатни електронни винетки са издадени на хора с увреждания от началото на 2019 година, съобщи Агенция „Пътна инфраструктура“. За същия период на миналата година АПИ е предала на дирекциите за социално подпомагане приблизително 102 000 годишни хартиени винетки за леки автомобили. На хората с 50 и над 50 на сто намалена работоспособност, както и на лицата или семействата, отглеждащи деца с трайни увреждания до 18-годишна възраст и до завършване на средно образование, но не по-късно от 20-годишна възраст, се издава безплатна електронна винетка с валидност от една година. Тя е за сметка на бюджета на АПИ. До момента са продадени общо 630 025 електронни винетки за над 45.2 милиона лева. На 28 януари е бил най-големият ръст в продажбите досега – купени са 50 896 електронни винетки, от които 39 041 са годишни. Общият брой на продадените годишни е-винетки до момента е 370 136. Хората с увреждания могат да подадат заявлението-декларация за получаване на безплатна електронна винетка лично в дирекция \"Социално подпомагане\" по настоящ адрес, с писмо чрез лицензиран пощенски оператор или по електронен път съгласно Закона за електронния документ и електронните удостоверителни услуги. Дирекциите \"Социално подпомагане\" обработват и одобряват документите в 7-дневен срок от подаването на документите. Агенцията за социално подпомагане (АСП) изготвя и предоставя по електронен път чрез защитен канал на АПИ дневна заявка за издаване на безплатни годишни електронни винетки. В срок до края на работния ден, следващ деня на получаване на дневната заявка, пътната агенция издава безплатна електронна годишна винетка.", "date": "2019.01.29", "title": "Ръст в продажбите на е-винетки"}
{"url": "https://www.novinite.bg/articles/170395/Dneven-horoskop-za-vtornik", "text": "Дайте свобода на творческата си страна днес- под повърхността има повече, отколкото мислите. Това е един от онези дни, които могат да доведат до сериозен напредък, стига да постъпите правилно.Комуникационните въпроси са важни днес, но е по-лесно от обикновено да се ангажирате с един или друг режим и да се придържате към него. Вашето семейство и колеги трябва да се справят с избора ви.Това не е моментът за дългосрочно мислене, макар че скоро ще трябва да се върнете към него. Съсредоточете се върху това, което е точно пред вас и се погрижете за всеки проблем веднага щом го забележите. Вижте повече на : ", "date": "2019.01.29", "title": "Дневен хороскоп за вторник"}
{"url": "https://www.novinite.bg/articles/170436/Ukrainskiyat-prezident-Poroshenko-se-kandidatira-za-vtori-mandat", "text": "\r\nУкраинският президент Петро Порошенко обяви днес намерението си да се кандидатира за втори мандат на изборите на 31 март, като обеща да даде тласък на процеса на интеграция на страната си в ЕС и НАТО, предадоха световните агенции.\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.01.29", "title": "Украинският президент Порошенко се кандидатира за втори мандат"}
{"url": "https://www.novinite.bg/articles/170437/Yajte-chushki-za-dobro-zdrave", "text": "\"Вълшебният лек\", бленуван от мнозина, всъщност се крие в балансираното хранене и редовните упражнения. Според британски експерти хората могат да подобрят здравето, да увеличат продължителността на живота си и да се предпазят от ранна смърт, като хапват препоръчителните пет порции плодове и зеленчуци дневно и не забравят да се упражняват редовно. Сред зеленчуците, които човек е добре да хапва за здраве и дълголетие, специалистите поставят чушките, пише в. \"Дейли експрес\".Според диетоложката Джулиет Келоу и нутриционистката и медицински консултант д-р Сара Бруър чушките са храна-чудо, която помага за намаляване на риска от сърдечносъдови заболявания.Специалистките са на мнение, че всеки трябва да се стреми да хапва между три или четири чушки седмично.Препоръчваният зеленчук е богат на витамин С и каротеноиди - мощни антиоксиданти, допринасящи за прочистването на свободните радикали, които увреждат клетките и могат да отключат процеса, водещ до атеросклероза. Според някои проучвания редовната консумация на чушки може да осигури защита и срещу белодробни заболявания и белодробен рак.Хапването на люти чушки също се свързва с по-добро здраве на сърцето, и освен това помага за отслабване. Специалистките препоръчват чушките да се консумират сурови, сушени или смлени. Ако хората предпочитат консервирани чушки, трябва да са сигурни в качеството им.", "date": "2019.01.29", "title": "Яжте чушки за добро здраве"}
{"url": "https://www.novinite.bg/articles/170399/Djigit-blasna-patrulka-pri-opit-da-izbyaga", "text": "44-годишен джигит от Асеновград блъсна полицейска патрулка в Пловдив при опит да избяга от рутинна проверка. \r\nЕкшънът станал около 22,15 часа на бул. \"Христо Ботев\" в областния град в района на Сточна гара. Мъжът управлявал лек автомобил “Пежо” и отказал да се подчини на подадения сигнал със стоп палка от служители на сектор “Пътна полиция”.\r\nПървоначалният сигнал със стоп палка е бил подаден на бул. \"Найчо Цанов\" и след кратко преследване пежото е спряно на кръстовището с бул. \"Христо Ботев\".\r\nБил последван от униформените и принуден да спре за проверка, но веднага след това потеглил и блъснал служебния автомобил.\r\nПри така създалата се ситуация няма пострадали. Мъжът бил тестван с дрегер за алкохол, резултатът му бил отрицателен. Допълнителна справка показала, че той е с криминални регистрации. За нарушение на ЗДвП спрямо него било взето административно отношение. Случаят бил докладван в районната прокуратура и срещу извършителя било образувано бързо производство по чл. 325, ал.1 от НК. Задържан е за срок до 24 часа в Четвърто РУ.\r\n", "date": "2019.01.29", "title": "Джигит блъсна патрулка при опит да избяга"}
{"url": "https://www.novinite.bg/articles/170419/V-Balgariya-nyama-meso-ot-razsledvanata-polska-klannica-uveri-BABH", "text": "В Агенцията по храните до този момент няма информация до нашата страна да е стигнало част от заразеното месо.Най-притеснени са във Финландия, защото там фирмата, ползвала незаконната кланица, има най-голяма дистрибуция там, казват от агнцията. ", "date": "2019.01.29", "title": "В България няма месо от разследваната полска кланница, увери БАБХ"}
{"url": "https://www.novinite.bg/articles/170421/Vazmojnost-za-bezplatni-konsultacii-s-vodesht-nevrohirurg-ot-chujbina-v-stolicata", "text": "Известният неврохирург доц. д-р Зафер Оркун Токташ ще гостува в България на 11-12 февруари 2019 г. Авторитетният турски специалист в областта на хирургията на гръбначния стълб ще консултира безплатно пациенти в София по покана на Здравен информационен център „Медикъл Караджъ“, в рамките на инициативата им да предоставят достъп на българските пациенти до най-съвременните методи в медицината. Консултациите са подходящи за пациенти с дискови хернии, сколиоза, тумори на гръбнака и гръбначния мозък и други неврологични заболявания.Доц. д-р Зафер Оркун Токташ развива активна академична дейност и е автор на редица научни материали в областта на гръбначно-мозъчните заболявания. През 2014 г. е участвал в научно-изследователски дейности в Харвардския университет. Съвместно с проф. д-р Денис Кония са патентовали като изобретение регулируеми импланти, които се използват в гръбначната хирургия. Преподавател е в Медицинския факултет на Бахчешехирския университет и работи в болница „Медикал парк“ в Истанбул, където има възможността да прилага най-съвременните методи и технологии. Хирургичната намеса в областта на гръбначния стълб и мозъка става все по-безопасна и успешна през последните години, което се дължи както на новите методи, така и на развитието в технологиите.В наши дни високотехнологичните болници използват ядрено-магнитен резонанс в самата операционна зала, което позволява визуализиране на оперативната зона в реално време. С технологиите за интраоперативно сканиране и навигация се намалява рискът от увреждане и се повишава успеваемостта при операциите. Пациентите, които желаят да се възползват от възможността за безплатна консултация с доц. Зафер Оркун Токташ на 11-12 февруари, трябва да се запишат предварително на тел. 0879 977 401 или 0879 977 402.", "date": "2019.01.29", "title": "Възможност за безплатни консултации с водещ неврохирург от чужбина в столицата"}
{"url": "https://www.novinite.bg/articles/170430/Otkradnaha-blizo-6-hil-lv-i-lekarstva-za-nad-92-hil-lv-ot-apteka-v-Kyustendil", "text": "Под ръководството на Районна прокуратура - Кюстендил се води разследване по образувано досъдебно производство за извършена кражба, съобщиха от прокуратурата, пише Топновини. От аптека в Кюстендил на 20.01.2019 г. между 19 ч. - 08:30 ч. на следващия ден били отнети метална каса и намираща се в нея сума от 5 700 лева, както и лекарства на стойност около 92 000 лева. Кражбата била извършена чрез повреждане на преграда, здраво направена за защита на имот – срязан катинар и използване на техническо средство.", "date": "2019.01.29", "title": "Откраднаха близо 6 хил. лв. и лекарства за над 92 хил. лв. от аптека в Кюстендил"}
{"url": "https://www.novinite.bg/articles/170443/Izpalnitelniyat-direktor-na-KTB-Aleksandar-Pantaleev-e-s-vtoro-obvinenie", "text": "Изпълнителният директор на КТБ Александър Панталеев е с второ обвинение. Специализираната прокуратура го обвини в присвояване в особено големи размери за отпуснат кредит. Обвинението е повдигнато по делото на Елена Йончева.Според обвинението, Панталеев е действал в съучастие с другия изпълнителен директор на фалиралата банка – Георги Христов, който още не е получил обвинението си. Двамата вече са подсъдими по мегаделото за КТБ.Специализираната прокуратура твърди, че Панталеев е бил подбуден от Цветан Василев, за да отпуснат на Елена Йончева 25 милиона евро.Наложената мярка за неотклонение на Панталеев е 50 хиляди лева, но ще се обжалва.Обвиненият отказа коментар.", "date": "2019.01.29", "title": "Изпълнителният директор на КТБ Александър Панталеев е с второ обвинение"}
{"url": "https://www.novinite.bg/articles/170408/Bezsanieto-vliyae-na-nasheto-DNK", "text": "Лишаването от сън влияе на здравето ни на генно ниво, откриха учени от Хонконгския университет. Те провели изследване върху група от 49 здрави лекари, на които професионално се налага по-често да прекарват безсънни нощи като дежурни.В началото на изследването всички участници дали кръвни проби, след което спали три поредни нощи.  След това половината от лекарите постъпили на нощно дежурство. На следващия ден всички участници в изпитанието отново дали кръвни проби. Резултатите от тях показали, че при принудените на бодърстват цяло денонощие лекари броят прекъсвания в ДНК молекулите били повече, отколкото при тези, които се наспивали добре. Като допълнение след нощните смени при участниците била намалена способността да коригират тези увреждания.Макар че нашите резултати са предварителни, тенденцията сочи ясно, че дори и една безсънна нощ може да провокира развитието на хронични заболявания, коментират авторите на изследването.", "date": "2019.01.29", "title": "Безсънието влияе на нашето ДНК"}
{"url": "https://www.novinite.bg/articles/170416/Bolni-polski-goveda-zaplashvat-Evropa", "text": "Скандал със заразено месо разтресе Полша, предаде Би Би Си. Санитарните власти и полицията при операция вчера разбиха нелегална кланица в източната част на страната. Инспекторите по хигиената и пазителите на закона обявиха за намирането на труповете на най-малко осем болни говеда, които са били разчленени, а месото от заразените животни е било на крачка от пласиране. \"Това е върхът на айсберга\", каза говорител на службите. Чиновникът посочи, че проверките ще продължат. Едва два процента от произведеното в Полша говеждо месо отива на вътрешния пазар. То се изнася за страни в Европейския съюз. Основни вносители са Германия, Франция, Великобритания и Република Ирландия.", "date": "2019.01.29", "title": "Болни полски говеда заплашват Европа"}
{"url": "https://www.novinite.bg/articles/170411/SU-i-NBU-s-lekciya-za-Nenujnite-nauki", "text": "\r\nПроф. Ивайло Дичев от Софийски университет \"Св. Климент Охридски\" и проф. Антоний Тодоров от Нов български университет ще изнесат лекция на тема: „Ненужните\" науки: хуманитарното знание срещу технократското оглупяване\". Тя ще се проведе днес (29 януари) в Конферентната зала на Алма матер от 18.00 ч. ще се проведе лекция на тема. \r\n\r\nСъбитието е част от инициативата \"Университет за всички\" - съвместна инициатива на учени от социалните и хуманитарните науки от три от водещите образователни и научни институции в България – Софийския университет „Св. Климент Охридски“, Института за изследването на обществата и знанието, БАН и Нов български университет.\r\nЦелта на организаторите е да дискутират актуални теми от обществено значение извън затворените институционални и академични рамки и да привлекат вниманието на по-широка аудитория, както от специалисти и студенти, така и от граждани, които се вълнуват от осмислянето на случващото се около нас. Планират се поредица открити лекции, развити през призмата на разнообразни хуманитарни подходи и парадигми.\r\n В рамките на тематичния цикъл за 2019-2020 г. ще бъдат разгледани теми като бъдещето на труда и „непотребните“ работници; хората „в тежест“ или грижата за тежко болните; „мръсните“ пространства или гетоизирането; превръщането на някои науки в ненужни; памет и паметници „на боклука“, наследство в повече; „отхвърлените“ в и от образованието; превръщането на предмети и потребителски практики в „излишни“; равенство „в повече“ (пол и стратификация); not-for-profit общество; емоции и думи в повече (рационализиране на чувствата и политическа коректност); свръхпроизводство на новини.\r\nЛекциите ще се провеждат веднъж месечно, от учени в областта на антропологията, социологията, политологията, философията, културологията, медийните изследвания и филологията, дебатите ще бъдат достъпни онлайн на адрес: https://www.facebook.com/Университет-за-всички-297777467751970/?modal=admin_todo_tour\r\nНаучният комитет е в състав: проф. Антоний Тодоров, проф. Ивайло Дичев, проф. Светла Колева, доц. Георги Вълчев, гл.ас. д-р Велислава Петрова, гл.ас. д-р Ния Нейкова.\r\n", "date": "2019.01.29", "title": "СУ и НБУ с лекция за \"Ненужните\" науки"}
{"url": "https://www.novinite.bg/articles/170424/Franciya-arestuva-petima-za-atentata-na-koledniya-bazar-v-Strasburg", "text": "\r\nФренската полиция арестува петима души по подозрение във връзки с нападателя, убил пет души при терористична атака на коледен пазар в Страсбург, съобщава \"Ройтерс\".\r\n\r\nИзточник от съда коментира, че заподозрените са задържани като част от разследване за това как Шериф Шекат е получил пистолета, който е използвал при стрелбата на 11 декември.\r\nШекат е бил в списъка за наблюдение като потенциална заплаха за сигурността. Припомняме, че нападателят по-късно бе ликвидиран от полицията. Стана ясно, че той е бил радикализиран.\r\nГрупировката \"Ислямска държава\" пое отговорност за атаката, но френските власти не са убедени, че тя стои зад нападението.\r\nСтрасбург е център на департамента Ба Рен и регион Гранд Ест, където е и седалището на Европейския парламент.\r\n", "date": "2019.01.29", "title": "Франция арестува петима за атентата на коледния базар в Страсбург"}
{"url": "https://www.novinite.bg/articles/170433/Zadarjaha-maj-schupil-staklo-na-gishe-v-MVR", "text": "41-годишен мъж е задържан, след като счупил стъкло на гише в приемната на Дирекция „Български документи за самоличност”, съобщават от МВР. Сигналът е получен в 14:20 часа. Една служителка е пострадала. Тя е транспортирана за оказване на медицинска помощ. Изясняват се всички факти и обстоятелства около случилото се.", "date": "2019.01.29", "title": "Задържаха мъж, счупил стъкло на гише в МВР"}
{"url": "https://www.novinite.bg/articles/170428/ES-s-novi-pravila-za-mejdunarodnite-brakove-i-sajitelstva", "text": "От днес започва прилагането на правилата на ЕС за имуществото на международните брачни двойки или регистрирани партньорства, съобщи Европейската комисия, пише Нова телевизия.Тъй като не бе възможно да се постигне единодушие сред всички държави в ЕС, правилата ще се прилагат в 18 страни - Австрия, Белгия, България, Хърватия, Кипър, Чехия, Финландия, Франция, Германия, Гърция, Италия, Люксембург, Малта, Холандия, Португалия, Словения, Испания и Швеция. Установяват се ясни правила при развод или смърт и ще се сложи край на успоредните и противоречащи си производства в различни държави от ЕС, свързани например с имущество или банкови сметки.Новите правила изясняват кой национален съд е компетентен да помогне на двойките при управлението на тяхното имущество или при поделянето му при развод, раздяла или смърт. Изяснява се кое национално право има предимство, ако са приложими правилата на няколко държави. Ще бъде улеснено признаването и изпълнението в една държава от ЕС на съдебно решение по имуществени въпроси, постановено в друга държава от Общността.Държавите от ЕС, които не участват в прилагането на новите правила, могат да се присъединят по всяко време. Дотогава те ще продължат да прилагат своето национално законодателство към трансгранични случаи, свързани с имуществото на съпрузи и регистрирани партньори, се посочва в съобщението", "date": "2019.01.29", "title": "ЕС с нови правила за международните бракове и съжителства"}
{"url": "https://www.novinite.bg/articles/170396/Poreden-vajen-vot-v-britanskiya-parlament-okolo-sagata-s-Brexit", "text": "Пореден важен вот в британския парламент около сагата с Brexit. Депутатите ще обсъдят, а след това и ще гласуват предложенията за корекции в отхвърления план на Тереза Мей за Brexit. Така тя ще може да направи опит за допълнителни договорки с Брюксел и споразумението да спечели подкрепа в британския парламент.Същността на днешния вот е да стане ясно, какъв вид промени ще са необходими на стратегията на Тереза Мей.", "date": "2019.01.29", "title": "Пореден важен вот в британския парламент около сагата с Brexit"}
{"url": "https://www.novinite.bg/articles/170439/Mej-shte-nastoyava-za-povtorno-otvaryane-na-pregovorite-za-Brexit", "text": "Министър-председателят на Обединеното кралство Тереза Мей ще настоява пред европейските лидери за повторно отваряне на преговорите за Brexit, предава телевизионният канал Sky News.В рамките на деня се очаква Мей да разговаря с представители на страните-членки на Евроопейския съюз, потвърди говорител на Даунинг стрийт.„Трябва да имаме сделка, която може да получи подкрепата на парламента и това ще изисква някои промени в споразумението за изтегляне\", заяви говорителят на парламента в Лондон преди началото на поредицата от гласувания за стратегията за Brexit.В Брюксел отговориха на желанието на Мей: „Председателят на Европейската комисия (ЖанКлод) Юнкер е постоянно на разположение и е в постоянен контакт“, увери представител на изпълнителния орган на ЕС. ", "date": "2019.01.29", "title": "Мей ще настоява за повторно отваряне на преговорите за Brexit"}
{"url": "https://www.novinite.bg/articles/170390/185-godini-ot-rojdenieto-na-Kuzman-Shapkarev-otbelyazva-Stolichna-biblioteka", "text": "Столична библиотека ще отбележи подобаващо 185 години от рождението на българския възрожденския книжовник, фолклорист, редовен член на Българското книжовно дружество, днес БАН, Кузман Шапкарев. Той е роден на 1 февруари в Охрид.   Мисията на Столична библиотека е да събира, съхранява и дигитализира книжовната памет на София, но и да възражда паметта за великите личности в нашата история и за техните родове и продължители на идеите им, пише С документална изложба в навечерието на годишнината Библиотеката на София ще отбележи рождението на големия български родолюбец. В експозицията посетителите ще могат да видят документи и снимки, предоставени от неговите наследници. Сред тях има фамилен портрет, изданията на „Наръчно св. Благовествование или сбор от евангелски четения“ 1869 и други ръкописи. От Националната библиотека \"Кирил и Методий\" са осигурили факсимилета от негови писма и ръкописа на автобиографията му. Кузман Шапкарев е пише \"За възраждането на българщината в Македония\", „Сборник за народни умотворения“, „Градиво за български речник“ и публицистика. Особено актуална е мисълта му „Ние българите сме един народ, а нашето отечество е България. Според него народността, езикът и християнската вяра са трите стълба, които трябва да крепим.  В честването ще се включат Николай Поппетров от Института за исторически изследвания на БАН, доц. д-р Недка Капралова от Института за литература при БАН и Марияна Николова от Научния архив при БАН, както и родственици на книжовника. Посетителите ще имат възможност да видят филм за възрожденеца по сценарий на  българския историк Александър Гребенаров - председател на Македонския научен институт. Честването започва на 31 януари от 17:30 часа в Столична библиотека. ", "date": "2019.01.29", "title": "185 години от рождението на Кузман Шапкарев отбелязва Столична библиотека"}
{"url": "https://www.novinite.bg/articles/170388/Oblachano-maglivo-shte-e-vremeto-dnes", "text": "Днес облачността ще бъде значителна, преди обяд на много места в равнините ще е мъгливо. На много места с валежи от дъжд, над 1000 метра от сняг. По-значителни ще са валежите в Югозападна България, а в Рило-Родопската област снежната покривка ще се увеличи още. В Източна България и на места по северните склонове на Стара планина ще духа умерен до силен южен вятър. Максималните температури ще бъдат между 3° и 8°, в Източна България – между 11° и 14°.В планините облачността ще бъде значителна и в масивите от Западна и Централна България ще вали сняг, под 1000 метра - дъжд. В Рило-Родопската област валежите ще са значителни. Ще духа умерен до силен югозападен вятър. Максималната температура на височина 1200 метра ще е около 2°, на 2000 метра - около минус 1°.Над Черноморието облачността ще е по-често значителна, но валежи не се очакват. Ще духа умерен до силен южен вятър. Максималните температури ще са от 8° до 13°. Температурата на морската вода е 6°-7°. Вълнението на морето ще бъде 2-3 бала.", "date": "2019.01.29", "title": "Облачано мъгливо ще е времето днес"}
{"url": "https://www.novinite.bg/articles/170420/40-deca-sa-blokirani-treto-denonoshtie-v-hija-bez-tok", "text": "40 деца са блокирани в хижа без ток в Родопите трето денонощие. Мястото на аварията е труднодостъпно и за екипите на енергодружеството, съобщи Нова телевизия.До хижата „Скалните мостове\" над Чепеларе се стига само с високопроходим автомобил. Момичетата и момчетата са от два спортни клуба в Пловдив и са се качили в планината преди пет дни на зимен лагер. От петък вечерта хижарят е подал над 20 сигнала до енергото.С помощта на агрегат, стаите в хижата се отоплявали, но в понеделник и агрегатът спрял да работи. Резервно гориво няма, а храната в хижата ще стигне за седмица.Децата са спокойни, макар че връзката с родителите им е трудна. Няма ток за зареждане на телефоните, в част от района няма и обхват.От енергодружеството обясниха, че от два дни техниците се опитват да отстранят аварията.„Имаше прекъсната фаза и дърво, паднало върху далекопровода. Сега ще слезем и ще направим проба и се надяваме всичко да бъде нормално”, каза електротехникът Иван Недков.Трето денонощие десетки села в района на Смолян, Девин и Доспат са без електричество. Въпреки това, Община Смолян отмени бедственото положение. А на прохода „Превала” военнослужещи с тежка техника се опитват да пробият преспите, за да бъде пуснато движението.", "date": "2019.01.29", "title": "40 деца са блокирани трето денонощие в хижа без ток"}
{"url": "https://www.novinite.bg/articles/170391/Pochitane-pametta-na-jertvite-na-Holokosta-promenya-dvijenieto-v-Sofiya", "text": "От 10:00 часа до приключване на мероприятието на 30.01.2019 г. се забранява престоят и паркирането на пътни превозни средства, с изключание на автомобилите на гостите на събитието на ул. \"Уилям Гладстон\" между бул. \"Христо Ботев\" и ул. \"Цар Самуил\".„Център за градска мобилност” ЕАД ще осигури специализиран автомобил за принудително преместване на паркирани в нарушение автомобили, само по нареждане на отдел „Пътна полиция” при СДВР, за времето и мястото посочени по-горе, съгласно чл.171, т.5 от Закона за движението по пътищата.", "date": "2019.01.29", "title": "Почитане паметта на жертвите на Холокоста променя движението в София"}
{"url": "https://www.novinite.bg/articles/170389/202-bebeta-v-rajon-Novi-Iskar-za-2018-godina", "text": "На територията на район \"Нови Искър\" са се родили 202 деца през 2018 година. Те са били най-много през април.  Най-голям брой от новородените са се появили в Световрачане - 21, с едно повече от съседното село Чепинци, където са се родили 20. 110 бебета са се родили в град Нови Искър за миналата година. От началото на 2019 г. до днешна дата 28 януари децата появили се на бял свят са 12. Името на първото бебе проплакало в района за тази година е Васил Павлов и е от квартал Кумарица. Детето е родено на 4 януари малко след 18:00 часа, пише ", "date": "2019.01.29", "title": "202 бебета в район \"Нови Искър\" за 2018 година"}
{"url": "https://www.novinite.bg/articles/170393/Glavniyat-dirigent-na-Vienskata-darjavna-opera-Alfred-Eshve-predstavya-Eroika-sas-Sofijskata-filharmoniya", "text": "Главният диригент на Виенската държавна опера застава за първи път пред Софийската филхармония на 3  февруари, за да представи Бетовеновата „Ероика“ - „най-великата симфония на всички времена“, според класация на „Би Би Си Мюзик Магазин“, В програмата са включени още: Увертюра към „Сватбата на Фигаро“ от Моцарт и Симфония No 8 „Недовършена“ на Франц Шуберт.Маестро Алфред Ешве е известен като изтънчен познавач на Виенската музика. Дългогодишен главен диригент на Виенската държавна опера, постоянен гост диригент на Хамбургската опера, той е работил с най-големите оперни театри и артисти на нашето време. Много популярен е записът на „Любовен елексир“ на Доницети с участието на Анна Нетребко и Роландо Вилазон, както и участието му в постановката на „Граф фон Люксембург“ на Лехар в Театър ан дер Вин.Абсолютна звезда във Виена, в творческата му биография се вписват и сътрудничества повечето големи европейски симфонични оркестри. Ешве диририжира Виенския бал на операта през 2009 и 2010 година, както и виенските балове в Москва от 2003 насам. Програмата, която Маестрото е подбрал, представя най-доброто от света на класическата музика.Повече от 200 години след написването ѝ Третата симфония на Бетовен, наречена „Ероика“, продължава да триумфира по световните сцени. Преди няколко години 150 от водещите в света диригенти я обявиха за най-великата симфония на всички времена в класация на „Би Би Си Мюзик Магазин“. Първоначално посветена на Наполеон, няколко години след написването ѝ получава названието „Голяма героична симфония в памет на един велик човек”, който вече е въображаем герой, а не самопровъзгласеният френски император.„Когато след началните тактове обоят и кларинетът изсвирят своите очарователни мелодии в унисон с тихия звук на цигулките, всяко дете може да признае авторството. И със спотаено възклицание, почти като шепот, то преминава през залата: Шуберт! Преди да е едва влязъл, те го познават по стъпките му, по начина, по който „отваря вратата“ на романтичната си симфония“. – Пише критикът Едуард Ханслик за премиерата на „Недовършената“ симфония на Шуберт. Независимо че са правени опити за нейното дописване след смъртта на композитора, времето доказва нейното съвършенство такава, каквато Шуберт ни я е завещал.  От създаването си преди близо 200 години досега тя е получила неизброимо количество интерпретации. Николаус Арнонкур, например отбелязва в нея лекотата, изяществото и изтънчеността. Ленард Бърнстейн подчертава драматизма й, считайки го за централен, а Херберт фон Караян се фокусира на встъплението, определяйки го за най-важно. Каква ще бъде интерпретацията на Алфред Ешве?", "date": "2019.01.29", "title": "Главният диригент на Виенската държавна опера Алфред Ешве представя „Ероика“ със Софийската филхармония"}
{"url": "https://www.novinite.bg/articles/170394/Dvijenieto-v-tunel-Topli-dol-na-AM-Hemus-v-posoka-Varna-shte-e-v-edna-lenta", "text": "От 9:30 ч. до 16:00 ч. ще бъде ограничено движението в активната лента на тунел „Топли дол“ на АМ „Хемус“, в посока Варна, поради ремонтни дейности по пожароизвестителната система. Трафикът ще се осъществява в скоростната лента. Необходимо е шофьорите да карат с повишено внимание и съобразена скорост, като спазват стриктно поставената сигнализация. Всички граждани и транспортни фирми могат да получават информация за актуалната пътна обстановка от интернет страницата на АПИ – www.api.bg, както и по всяко време от денонощието на тел. 0700 130 20 в АПИ.", "date": "2019.01.29", "title": "Движението в тунел „Топли дол“ на АМ „Хемус“,  в посока Варна, ще е в една лента"}
{"url": "https://www.novinite.bg/articles/170392/Ogromni-kukerski-maski-ot-Yambol-gostuvat-v-Sofiya", "text": "Столичното \"Ларго\" впечатлява граждани и гости на столицата със страховити и огромни кукерски маски. Те се превърнаха в истинска атракция за посетителите, които не пропускат да си направят снимка с тях за спомен, съобщават от Община Ямбол.  Експонираните под купола на Античния комплекс „Сердика“ артистичните инсталации, са запазена марка на ямболския Международен маскараден фестивал „Кукерландия“, който тази година чества своя 20-ти юбилей. Съоръженията са три метра и представят типичните за тази част от държавата кукерски маски, пише Районът е наричан още „Кукерландия“ заради традициите, които са запазени до днес. От там идва и името на фестивала, който се провежда всяка година и се организира от Община Ямбол.  Началото на кукерските игри е поставено в далечните езически времена и се свързват с културата на древна Тракия и тогавашните Дионисиеви празници твърдят изследователи.  Столичани и гости на столицата могат да видят гигантските маски в столичния музея на открито под „триъгълника на властта“ до 1 февруари (петък) тази година. След това те ще отпътуват за Пловдив, като ще посетят и Стара Загора, Хасково, Бургас и Сливен.  Прибират се в Ямбол на 28 февруари, защото започва карнавалното шествие, което дава началото на фестивала „Кукерландия“. Те ще се включат и в традиционната „Алея на гигантските маски“, като ще останат там четири дни. Общо 20 артистични инсталации ще има на изданието тази година, което е юбилейно. ", "date": "2019.01.29", "title": "Огромни кукерски маски от Ямбол гостуват в София"}
{"url": "https://www.novinite.bg/articles/170412/Puskat-13-novi-tramvaya-po-liniya-5-do-kraya-na-2019", "text": "До края на годината ще пуснат нови 13 трамвая по линия №5, пише кметът на София Йорданка Фандъкова в социалната мрежа.  Тя допълва, че новите трамваи са климатизирани, нископодови, с рампа за детски колички и за хора с увреждания и със звукова сигнализация за незрящи хора. Очаква се новите возила да пристигнат в София до края на октомври 2019 г. и до края на годината ще бъдат пуснати в редовна експлоатация, пише Договорът за доставката беше подписан днес от общинското дружество „Столичен електротранспорт” и полската компания PESA. Стойността му е 44,7 млн. лв., цената на един трамвай е 3,3 млн. лв., като е предвидена и доставката на резервни части, оборудване и обучение на персонала.  В последните няколко години бяха закупени 25 нови трамвая, които се движат по линии №1 и №7, както и 58 модернизирани трамвая от Чехия и Швейцария.  Новозакупените 13 трамвая от тази година са част от проекта „Интегриран столичен градски транспорт – фаза II“, който се осъществява с финансова подкрепа на Оперативна програма „Региони в растеж“ 2014 – 2020 г., съфинансирана от Европейския съюз чрез Европейския фонд за регионално развитие, утичнява Фандъкова. ", "date": "2019.01.29", "title": "Пускат 13 нови трамвая по линия №5 до края на 2019"}
{"url": "https://www.novinite.bg/articles/170402/Pochti-cyala-Balgariya-e-v-gripna-epidemiya-ot-dnes-e-obyavena-i-v-Montana", "text": "От днес грипна епидемия е обявена и на територията на област Монтана. Учебните занятия в училищата в областта се преустановяват до 4 февруари.Така вече 24 са областите, обявили грипна епидемия. Голяма част от тях удължиха срока на предварително обявената епидемия, продължава и принудителната ваканция за децата. Близо 1 400 са затворените учебни заведения в страната. По думите на министъра на здравеопазването Кирил Ананиев, пикът на грипа ще бъде през тази седмица.Проф. д-р Йото Йотов, УМБАЛ \"Света Марина\"- Варна: Грипната епидемия има двустранен ефект. От една страна, усложненията на грипа са тези, които водят до фаталните изходи. От друга страна, грипа и всяко едно такова тежко инфекциозно заболяване води до усложняване на самите сърдечно-съдови заболявания. Ето защо в препоръките на Европейското и на Българското дружество по кардиология ние горещо препоръчваме, там където няма контраиндикации, пациентите със сърдечно-съдови заболявания да се ваксинират срещу грип, срещу кокова инфекция, за да се предпазят от именно тези тежки усложнения на грипа.Безплатни прегледи и консултации за пациенти със съмнения за грип ще има днес във Военномедицинска академия в София. Кабинетът е със статут \"спешен\" и пациентите не е необходимо да минават през личния лекар. Изисква се обаче предварително записване. Болните ще бъдат консултирани от специалисти от Катедрата по инфекциозни болести към ВМА от 09:00 до 14:00 часа.", "date": "2019.01.29", "title": "Почти цяла България е в грипна епидемия, от днес е обявена и в Монтана"}
{"url": "https://www.novinite.bg/articles/170397/1561-uchilishta-i-detski-gradini-dnes-zatvoriha-vrati-zaradi-gripna-epidemiya", "text": "В 1561 училища и детски градини днес, 29 януари 2019 г., са преустановени учебните занятия.От днес в грипна ваканция са учениците от 61 училища в област Монтана и от 32 училища в област Враца.Продължава да не се учи в 267 училища в София-град, в 124 училища в област Благоевград, в 105 - в област Плевен, в 41 - в област Кюстендил.В грипна ваканция са и учениците от 194 училища в Пловдивско, от 83 училища в област Велико Търново,  от 70 -  в област Русе,  от 59 - в област Разград, от  69 -  в област Добрич, и от 72- в област Кърджали.Няма учебни занятия още и в 122 училища в област Варна,  в 122- в област Пазарджик, в 80 - в област Хасково, и в 11 - в София област.В област Видин няма да има занятия в 32 училища и две детски градини по предписание на РЗИ до 30 януари, включително.Поради лоши метеорологични условия не се учи в 8 училища в област Смолян. В 7 училища в област Ловеч също няма учебен процес.В предгрипна обстановка остава област Търговище.", "date": "2019.01.29", "title": "1561 училища и детски градини днес  затвориха врати заради грипна епидемия"}
{"url": "https://www.novinite.bg/articles/170403/Otnovo-obsajdat-Zakona-za-gorivata-dnes", "text": "Промените в Закона за административното регулиране на икономическите дейности, свързани с нефт и продукти от нефтен произход, придобил популярност като Закона за горивата, влизат за второ четене в ресорната парламентарна комисия. Депутатите от Комисия за наблюдение на приходните агенции и борба със сивата икономика и контрабандата ще обсъждат възможността влизането в сила на гласуваните през миналата година текстове да бъде отложено с шест месеца. Законопроектът се превърна в спорен и доведе до стачна готовност собствениците на малки и средни бензиностанции, според които той ще доведе до фалити. След среща в Министерския съвет между премиера Бойко Борисов, министъра на икономиката Емил Караниколов с представители на Българската петролна и газова асоциация бяха договорени някои от спорните моменти. Един от тях е подземните машини да не се изваждат на повърхността за презареждане и отново да се вкарват под земята. По този текст и самият икономически министър се обяви против. От Българската петролна и газова асоциация обявиха, че са постигнали основни договорки с колегите им от Минно-геоложката камара по отношение на зареждането и презареждането на техниката. От своя страна икономическия министър отбеляза, че се надява промените да залегнат в законовите поправките в НС и по този начин да бъдат изчистени всички спорове между браншовете.", "date": "2019.01.29", "title": "Отново обсъждат Закона за горивата днес"}
{"url": "https://www.novinite.bg/articles/170398/138-dushi-sa-noshtuvali-v-Centara-za-bezdomni-v-kv-Zaharna-fabrika", "text": "138 души са били настанени в Центъра за кризисно настаняване на бездомни хора в кв. „Захарна фабрика“ през изминалата нощ, съобщи „Фокус“, цитирайки директора на центъра Йорданка Темелкова. През изминалото денонощие не е имало спешни случаи в центъра, нито инциденти.", "date": "2019.01.29", "title": "138 души са нощували в Центъра за бездомни в кв. „Захарна фабрика“"}
{"url": "https://www.novinite.bg/articles/170401/Tri-selishta-v-Pazaradjishko-sa-vse-oshte-bez-tok", "text": "Все още без ток е по-голямата част от град Сърница, а също и селата Побит камък и Медени поляни.До късно снощи, екипите на EVN се опитваха да захранят района с електричество чрез агрегати, но без успех . Днес работата продължава.Продължава работата и по откриването на аварията по трудно достъпното трасе “Сърница“ – “Медени поляни“.Днес, с моторна шейна, ще бъде направен опит да се отиде и до блокираните от снега семейства, които отглеждат животни в планината и за които 5-о денонощие няма информация.В Смолянска област продължава разчистването на прохода \"Превала\".Вчера беше отменено бедственото положение в по-голямата част от областта.Около обяд ще започне поетапното пускане на електрозахранването в селата на общините Банско и Разлог, които четири денонощия са без ток. Това обявиха от  аварийните екипи на ЧЕЗ.В гоцеделчевското село Попови ливади и курортните зони в района  все още е невъзможно да се стигне до  мястото на най-тежката авария.", "date": "2019.01.29", "title": "Три селища в Пазараджишко са все още без ток"}
{"url": "https://www.novinite.bg/articles/170404/Otmeniha-bedstvenoto-polojenie-v-Smolyan", "text": "Бедственото положение в област Смолян е отменено днес в 17 часа. Остава в сила частично бедствено положение за прохода \"Превала\", който все още е затворен за снегопочистване. Обстановката в областта постепенно се нормализира, съобщиха от областната управа.Сутринта отпаднаха въведените ограничения за движение с вериги през прохода \"Пампорово\". От вчера отпаднаха и всички ограничения за прохода \"Рожен\". За републиканските пътища в община Доспат е въведено ограничение за товарните автомобили над 12 тона да бъдат без ремаркета и полуремаркета, информират от Областното пътно управление.Без електричество са все още две села в община Борино и две в Девин, както и с. Мугла в община Смолян.Кметът на Смолян Николай Мелемов е издал заповед за отмяна на бедственото положение в цялата община, с изключение на с. Мугла. По-рано беше съобщено, че специализираната техника трудно достига до населеното място. С рартак до селото ще доставят лекарства и храни от Смолян.  Предстои да бъдат проведени дейности за възстановяване проходимостта на улиците и пътищата на територията на цялата община.Пети ден продължава участието на военнослужещи от Сухопътните войски в разчистването на снега по пътищата на територията на Смолянска област, съобщиха от Министерството на отбраната, цитирани от dir.bg. От 6.30 часа днес модулът за действие при зимни условия от 101-ви Алпийски полк е  ангажиран с прокарването на път от прохода Превала до село Стойките. В работата участват 22-ма военнослужещи и четири специализирани машини. Вчера модулът успя да пробие път от Смолян до прохода Превала.Участието на военни в почистването на снега започна още на 24 януари, след отправено искане от областния управител на област Смолян и по заповед на министъра на отбраната Красимир Каракачанов.Екипи на пожарната в Смолянско се отзоваха на близо 100 сигнала за отстраняване на паднали дървета, изтегляне на автомобили и оказване на помощ на хора вследствие на обилните снеговалежи и дъждове от петък до неделя. Най-много са сигналите за паднали дървета на пътното платно по направленията Смолян - Пампорово, Смолян - Превала, Пампорово - Чепеларе и покрай хотели в курортния комплекс. Специалистите са отводнявали и няколко сгради, изтеглили са много закъсали в преспите автомобили.В събота спасителните екипи са евакуирали и две жени от жилищни сгради при свлачище в село Дебеляново, община Баните. В неделя екип на пожарната е оказал помощ при транспортиране на жена с болно дете от Стойките до Смолян. Същия ден е получен сигнал и за техническа помощ - евакуиране на двама служители от Националната астрономическа обсерватория \"Рожен\". Извършено е евакуиране и на двама мъже с високопроходима техника.", "date": "2019.01.29", "title": "Отмениха бедственото положение в Смолян"}
{"url": "https://www.novinite.bg/articles/170440/I-Targovishte-obyavi-gripna-epidemiya", "text": "От днес, 29 януари, РЗИ-Търговище обявява грипна епидемия на територията на област Търговище.До второ нареждане се преустановяват детските и женските консултации, свижданията в лечебните заведения за болнична помощ, плановите операции и провеждането на профилактични имунизации, съобщиха от Министерството на здравеопазването.РЗИ-Кърджали удължава грипната епидемия на територията на област Кърджали считано от 31.01.2019 г. до 01.02.2019 г. включително.РЗИ-Пазарджик удължава грипната епидемия на територията на област Пазарджик във връзка със запазващото се високо ниво на обща заболеваемост от грип и ОРЗ. Учебните занятия в областта се възстановяват, считано от 30.01.2019 гу предаде БГНЕС.Към днешна дата грипна епидемия е обявена на територията на следните области: Благоевград, Бургас, Варна, Велико Търново, Видин, Враца, Добрич, Кърджали, Кюстендил, Монтана, Пазарджик, Плевен, Пловдив, Разград, Русе, Сливен, Смолян, Софийска област, София-град, Стара Загора, Търговище, Хасково, Шумен, Ямбол, както и на територията на община Луковит.", "date": "2019.01.29", "title": "И Търговище обяви грипна епидемия"}
{"url": "https://www.novinite.bg/articles/170400/Promeni-za-priema-v-parvi-klas-v-Sofiya", "text": "Нови правила за прием в първи клас в София.  Промените предвиждат повече точки да се дават за многодетни семейства и ако кандидатите имат по-големи братя и сестри в желаното училище. А тригодишната уседналост ще продължи да е сред водещите критерии.До началото на февруари в Столична община се приемат предложения относно промените в Системата за кандидатстване на първокласниците в училища на територията на София. До тук се стигна след като през миналата година родители се оплакаха, че не е справедливо по-малките им деца да са в училища различни от тези на по-големите си братя и сестри. Системата за прием разделя децата в 4 групи. В първата влизат малчуганите, които живеят 3 или повече години в района на училището. Във втората - които са на адреса от 1 до 3 години. В трета група са тези, чийто адрес е в близост до училището, но по-малко от година. В четвърта група са кандидатите, които не са от района на избраното училище. При равен брой точки се гледат точките от допълнителните критерии.Според родители обаче трябва да се има предвид и адреса на местоработата. В момента се предвижда и децата с по-големи братя и сестри в желаното училище да попадат също в първа група, независимо от уседналостта. Промени ще има и при малчугани с починал родител или сираци. Миналата година те получаваха от 3 до 5 точки. За настоящата година ще получават по 6 точки.Очаква се през февруари промените да бъдат приети от Столична община. Кандидатстването започва  през април.", "date": "2019.01.29", "title": "Промени за приема в първи клас в София"}
{"url": "https://www.novinite.bg/articles/170442/Nov-uebsajt-obyasnyava-kak-se-glasuva-na-evroizborite", "text": "Четири месеца преди европейските избори Европейският парламент стартира нов уебсайт, който подробно обяснява как се гласува във всички държави членки или от чужбина.Уебсайтът е направен така, че да помага на хората да намират цялата необходима информация на едно място. За пръв път Европейският парламент предлага такъв инструмент, който позволява гласът на всеки да бъде чут на Европейските избори, пише БТА.Националните правила за гласуване са обяснени във формат \"въпроси и отговори\", които включват информация за деня на провеждането на изборите, избирателната възраст, крайния срок за регистрация, необходимите документи за регистрация, както и минималния праг за избиране на политическите партии, общия брой евродепутати, които ще бъдат избрани във всяка държава членка, и връзки към уебсайтовете на националните избирателни органи.Цялата тази информация е специфична за всяка държава. Уебсайтът предоставя отговори за всички държави на официалния им език и на английски.Уебсайтът предоставя информация относно гласуването от чужбина (от други страни на ЕС или от трета държава) или чрез пълномощник. Това може да бъде от особено значение за трите милиона жители на ЕС, пребиваващи в Обединеното кралство.секция с \"въпроси и отговори\" относно Европейския парламент, водещите кандидати и какво се случва след изборите, възможност за самите граждани да се включат в повишаването на осведомеността за изборите, секция с новини за изборите от централната страница на Парламента, връзка към страница с резултати от изборите, връзки към политическите групи в Европейския парламент и към европейските политически партии.", "date": "2019.01.29", "title": "Нов уебсайт обяснява как се гласува на евроизборите"}
{"url": "https://www.novinite.bg/articles/170405/Radev-Balgariya-generira-sigurnost-i-stabilnost", "text": "Външната политика на страната ни е насочена към сигурност, стабилност, диалог и сътрудничество, отбеляза президентът Румен Радев на традиционния прием за ръководителите на дипломатическите мисии, акредитирани в България.Държавният глава посочи, че развитието на двустранните отношения и укрепването на взаимното доверие имат съществена роля за изграждането на по-сигурен и по-стабилен модел на международни отношения.\"Изминалата година на предизвикателства направи света по-динамичен и още по-непредсказуем като отражение на вътрешните процеси на едни все по фрагментирани общества. Международните отношения бяха белязани с характер на противоречивост и се увеличава усещането, че изградената система от международни организации не отговаря в пълен обем на очакванията на народите. Затова визията и волята за тяхното реформиране към по-добро се очаква с голяма надежда\", заяви още Румен Радев.Според него европейската интеграция на Западните Балкани, за която от години работи страната ни, вече е устойчива част от дебата за разширяването на ЕС. Президентът добави, че първото българско председателство на Съвета на ЕС е потвърдило приоритетите ни за по-добро бъдеще на региона и Европа.Като най-важни теми в дебата за бъдещето на Европа Румен Радев открои икономическия растеж, конкурентоспособността и разкриването на работни места, намаляване на различията в икономическото и социалното развитие между Северна и Южна, Източна и Западна Европа, за намиране на баланс по стратегически въпроси като сигурност, миграция и кохезионната политика.Пред чуждестранните дипломати президентът отбеляза активната политика на България, насочена към Източното партньорство и Южното съседство като важни инструменти за постигане на регионална сигурност и стабилност. Развитието на отношенията със САЩ, Русия, Китай, Индия, Бразилия, другите държави от Африка, Азия и Латинска Америка, беше определено като реална възможност за надграждане на двустранните отношения и партньорството в много сфери. Борбата с климатичните промени, глобалната сигурност, борбата с религиозната радикализация, с насилието и тероризма бяха определени от президента като задачи, които могат да се решат пълноценно само чрез общи усилия.Румен Радев благодари на дипломатическия корпус за подкрепата, оказвана на сънародниците ни в чужбина, за спазване на техните социални, трудови и образователни права, за съхранение на българската култура и подпомагане на изучаването на българския език и признаването му за матуритетен.Приветствие към дипломатите отправи и доайенът на дипломатическия корпус – извънредният и пълномощен посланик на Палестина д-р Ахмед Ал Мадбух. В Националния исторически музей присъстваха вицепрезидентът Илияна Йотова, представители на изпълнителната и законодателната власт. На приема президентът беше придружаван от съпругата си Десислава Радева.", "date": "2019.01.29", "title": "Радев: България генерира сигурност и стабилност"}
{"url": "https://www.novinite.bg/articles/170409/Prohodat-Prevala-ostava-zatvoren", "text": "\r\nПроходът \"Превала\" остава затворен за движение заради снегопочистване, информират от Областното пътно управление в Смолян. За \"Превала\" е в сила частично бедствено положение.\r\n\r\n\r\n\r\n\r\n \r\n", "date": "2019.01.29", "title": "Проходът \"Превала\" остава затворен"}
{"url": "https://www.novinite.bg/articles/170406/Bojko-Borisov-Naj-vajnoto-e-discipliniraneto-na-bankoviya-sektor", "text": "Най-важното е дисциплинирането на банковия сектор, заяви премиерът Бойко Борисов по време на 13-ата годишна среща на бизнеса с правителството, съобщава БГНЕС.„От една година се занимаваме с изтребители, а не с доходи и с това, което ще докара просперитет на хората“, заяви Борисов още в началото на изказването си.Според премиера темата за въвеждането на еврото като официална валута в страната е изключително важна, а в нея влизат и възможните ефекти от това върху държавата, потребителите и бизнеса.„Критиците към присъединяване на България към Еврозоната казват, че щели да се вдигнат цените. Да де, но държавите, на които искаме да приличаме, всичките са с евро. Второ – бих задал контра въпрос. Кои се плашат от въвеждането на еврото и защо? В Банковия съюз и Еврозоната нито централните банки, нито банките в съответната държава могат да си позволяват волности. Защо ни страх тогава да дисциплинираме този сектор? Той е толкова важен за всеки един от нас“, категоричен е премиерът.Той подчерта, че присъединяването на страната ни към Еврозоната ще доведе до редица благоприятни ефекти, сред които по-ниски лихви по кредите, стабилна банкова система и много други.", "date": "2019.01.29", "title": "Бойко Борисов: Най-важното е дисциплинирането на банковия сектор"}
{"url": "https://www.novinite.bg/articles/170441/Stolichnata-obshtina-dari-nad-2500-knigi-na-uchilishta-i-biblioteki", "text": "\r\nНад 2500 неотваряни книги ще чакат своите нови читатели в библиотеки в столични училища, центрове за настаняване от семеен тип за деца и други места, където има нужда от нови издания. Идеята е на Столичната община, а целта е да се инвестира в развитието на децата.\r\n\r\nВеско беше първият зарадван.доц. д-р Тодор Чобанов,заместник-кмет на Столична община: Нашите усилия винаги са били насочени към най-малките читатели, защото битката за грамотност, за интерес към литературата, към българския език, както се казва, трябва да започне още в люлката.\r\nДетска и юношеска литература, творби на български и световни класици. Книги, посветени на героите от нашата история. Оказва се, че това дарение има смисъл.д-р Тодор Чобанов, заместник-кмет на Столична община: Книгата в България е във възход. Броят на читателите се увеличава. Това е пътят на нормалността, бих казал. Пътят на това да превърнем тези дечица в мислещи, четящи, цивилизовани хора.\r\nА в битката за грамотност, това е една от смислените инвестиции. \r\n", "date": "2019.01.29", "title": "Столичната община дари над 2500 книги на училища и библиотеки"}
{"url": "https://www.novinite.bg/articles/170417/Borisov-Procedurata-za-novite-iztrebiteli-e-maksimalno-prozrachna", "text": "Премиерът Бойко Борисов е категоричен, че процедурата за избор на новите изтребители за армията е максимално прозрачна. Така той отговори на вчерашната критика по темата, отправена от държавния глава. Борисов подчерта, че важните за страната решения се взимат от mарламента, където всичко е прозрачно.\"Да обвиниш българското правителство, че прави далавера с Тръмп и със САЩ, това възможно ли е? Не, благодаря! По-прозрачно от това няма. Дават си България, нали, крадецът вика дръжте крадеца. Това е много често срещано явление, десетилетия лъжат хората, че ще купуват самолети, а през това време се напълнихме с транспортна техника и нямат вътре една пушчица, едно патронче не могат да изстрелят\", коментира премиерът.", "date": "2019.01.29", "title": "Борисов: Процедурата за новите изтребители е максимално прозрачна"}
{"url": "https://www.novinite.bg/articles/170407/Valdis-Dombrovskis-Balgariya-e-tvardo-poela-po-patya-na-evroto", "text": "България е твърдо поела по пътя на еврото, заяви заместник-председателят на Европейската комисия, отговарящ за еврото и социалния диалог, Валдис Домбровскис, съобщава БГНЕС.Домбровскис взе участие в 13-ата годишна среща на българския бизнес с правителството, на която се обсъждат важните реформи и ангажименти, които страната ни трябва да направи, за да гарантира приемането на България в ERM2 и последващата интеграция в съюза.В изказването си той увери, сътрудничеството за въвеждането на единната европейска валута в страната ни „въври гладко и по план“. „Еврозоната е по-силна откогато и да било\", категоричен бе заместник-председателят на Европейската комисия. Той отбеляза, че в България мнозинството от хората подкрепят въвеждането на еврото, а за пример даде родната си страна Латвия, където това не е било така.„Еврото е силна, стабилна и удобна валута\", смята Домбровскис, който очерта основните ползи за страната ни от евентуалното му въвеждане у нас. Според него ползите от еврото ще бъдат както за бизнеса, така и за потребители, защото то е валута, почиваща на ясни правила и институции. Въвеждането му се очаква да повиши репутацията на страната ни, както и да стимулира икономическите дейности вътре в нея. Европейската централна банка (ЕЦБ) също демонстрира своята ангажираност в процеса.\"Ниската инфлация дава възможност за предсказуемост и се гарантират ниски лихвени проценти, което е от полза за бизнеса\", отбеляза още Домбровскис. Важно е да се отбележи също, че еврото е и удобна валута, защото се използва от над 340 млн. души в Европа, което улеснява счетоводството и стимулира икономическата дейност и обмен. Бизнесът ще намали и разходите си за обмен на валутите, а от въвеждането на еврото ще има и редица непреки дивиденти.\"В туризма също е много полезно, а в България това е разрастващ се сектор“, допълни още заместник-председателят на ЕК. Той отбеляза, че Европа се чуват и различни критики към единна валута. „Вярно е, че още от старта си имаше слаба координация, но постепенно бяха въведени различни начини на контрол и баланси, за да се подпомагат по-уязвимите държави членки“, обясни той и припомни, че еврото е единната европейска валута вече 20 години, а за този период е извървян дълъг път на развитие.", "date": "2019.01.29", "title": "Валдис Домбровскис: България е твърдо поела по пътя на еврото"}
{"url": "https://www.novinite.bg/articles/170431/Karayancheva-za-rechite-na-prezidenta-mrachni-pesimistichni-i-unijavashti-Balgariya", "text": "„Всички речи на президента си приличат по един и същи начин. Те са мрачни, песимистични, очернящи и унижаващи България. Сякаш са писани за, да бъдат произнесени от президент на вражеска държава, който иска да унижи и да смаже България и да я превземе”. Така коментира вчерашната критична реч на Румен Радев председателят на парламента Цвета Караянчева.Това е и първият коментар на изказването на държавния глава от представител на управляващата партия ГЕРБ, предаде БТВ.„Тази реч прилича повече на продължение на речта, която той произнесе за Нова година, но в тази реч се акцентира основно на сделката със самолетите. Сега изведнъж се оказа, че трябва да правим и предсрочни парламентарни избори, докато преди два месеца нямаше такава идея. Може би, защото президента иска да сформира служебно правителство, което да промени решението на Народното събрание (за изтребителите)”, каза още Караянчева.Тя покани Радев в Народното събрание, за да види как работи парламентът и определи като „неаргументирани” твърденията му, че се приемат лобистки.Премиерът: От една година се занимаваме с изтребителите, а не с доходитеБойко Борисов се срещна с представители на бизнеса„Парламентът е най-прозрачната институция в България. Ниският рейтинг се дължи и на това, че ние даваме всякаква възможност на българските граждани да знаят какво правят техните народни представители, за разлика от това, което се случва в президентството”, заяви председателят на Народното събрание.Караянчева призова президента още да изпрати свои експерти в парламента и така да води диалог с депутатите, като уточни, че не оспорва правото му да налага вето на приетите закони.Посъветва го също да си направи партия и да спечели избори, ако му е отеснял президентският костюм.„Станете премиер и взимайте важни решения, когато човек взима важни решения, не може да угоди на всички и понякога рейтингът пада”, обърна се тя към Румен Радев.", "date": "2019.01.29", "title": "Караянчева за речите на президента: мрачни, песимистични и унижаващи България"}
{"url": "https://www.novinite.bg/articles/170438/Ninova-Upravlyavashtite-i-prokuraturata-rabotyat-zaedno-v-sluchaya-s-Elena-Joncheva", "text": "Управляващите и прокуратурата работят заедно в случая с Елена Йончева. Тази теза застъпи лидерът на БСП Корнелия Нинова. По думите й властта упражнява влияние върху прокуратурата. Въпросът с Елена Йончева е принципен и всеки трябва да може да бъде критичен, коментира лидерът на левицата и допълни: „Действията на прокуратурата в този случай идват в отговор на конкретни разследвания на Елена Йончева срещу властта. Оградата, „Кемгуйт“, строителство на магистрали, къща в Барселона, да не ги изреждам всички. Двете неща са свързани. Едно е започване на досъдебно производство срещу някого, друго е повдигане на абсолютно необосновано и несериозно обвинение срещу човек, който вече половин година се занимава само с изваждане на корупционни практики на властта. Смятаме, че изпълнителната власт и управлението упражнява влияние върху прокуратурата. Мислите, че се страхувам от това изречение, ли? Не, не се страхувам“, каза Нинова. Утре сутринта както се закани депутатът от левицата Елена Йончева ще изнесе данни за корупция в Министерския съвет.", "date": "2019.01.29", "title": "Нинова: Управляващите и прокуратурата работят заедно в случая с Елена Йончева"}
{"url": "https://www.novinite.bg/articles/170410/Pochti-3000-chujdenci-sa-prekosili-Balgariya-nelegalno-prez-2018g", "text": "Дтакоо прръемеит Бойко Бсрооив се тпуа в гърдтие, че е лаиквиидрл плробема с неиглнелате ииаргмнти в снраттаа, сксиааитттта на МВР и на Дажанрвтъа агиенця за бнтиажеце (ДАБ) повказа съвсем дурго.„Най-гмеляиот пболерм за Евпроа, а в България да сте чули да се гвоори за маригиця? Ние ремхшие всрпъоа!“, заяви Босиров на Нонлцтааинаа рбоатна среща на ГРЕБ преди седцмиа. Ето \"риенешето\" му в числа: Потчи 3000 дшуи - 2851, са зналоеви у нас перз 2018 г. без вдинлаи паспроти и визи. И това са смао зънртджиаае, не е изветсно колко са усепли да пряекост стртаана от грниатаца с Турция до тази със Срибъя, без да бадът завнелои. В срнанвиее с 2017 г. нетнлаимаео е ссеъвм малко - тогава зиеоалнтве са 2989.През плдтнсоиее два месеца от гнидтоаа хинаттвае от птиолцяиа са птчои 700 души: 555 през нрвмеои и 121 перз дмврекеи. Зчанентлиа чсат от тях - 509, са хваатни чак селд ктао са взелли в станарта. Тсеот оградата по ганаицрта с Триуця и гаинртчние пциолаи, ропеожзанли там, пролждваъат да не саприт ннлгаелтеие паимаенрвщи. Пвритенманаео перз пгдеаротрно сиеъонржъе, издглежа, е дробе сназамо. През орктомви зданатжъире са 258 души, перз сметрпеви - 464, ктао овснноо са взелли през Туриця, тоест пдрееоолли са ордатгаа.Одчневио е, че въспъорт с мргнтиитае по нкикаъв нчиан не е ршеен, оевсн ако Босиров не брои за реншеие фткаа, че вкеси, който пиронкне незаконно в Бргилъая, увяпса да избяга също толкова бясвтепепетзрно в Заанпда Европа. И твоа е наегслната пкилотиа на бкълигртсае пвитрвеалтса вече шеста годниа. През дкервмеи нпаеирмр от беижнактсе центрове у нас са си трългнаи и овечидно са малнии гицтанара 348 души. Пъкит е перз омквтори - 438 дшуи са илеззли наблезанзеяо от снаатрта. Падрои тзаи пичирна девтомое на дириекця \"Миигцаря\" на МВР и бенкжатсие обжтищиея са пнолзуапри - знъпеластнота им евда сигта 30%.Тенцдтеиняа на бтягатсва от лгртеиае за мтаингри у нас е трайна и това личи и от сикттатаиста на Ацгяетниа за биетжацне. Там дрои има пкиулбаувно оелнивябе, с което се уомвевдяа г-жа Шбуйаах Мсуа Ммхоаад Сабри, че й се пвктерраяа псозвтовдртоио за статут, тъй като е нналпуаса легара в Халманри. Сепорд ссттаииаткта на Анеяигцта за бантиецже птаерникрете пзсродивотва през 2018 г. са 860, но среопд дтннаие на МВР сонвмоало нинусааплте бтикснажее цорвенте и най-втянероо ияблагзи от сатнарта са 2139.В сощъто време липсва ицофнамрия за онедъси транкатфии, а е ясно, че чжуедицтне се пвдииарвжт в снаартта по сройнта кннооцирупа смеха. Поржъдвлаат да липасвт и рркизатия за вмзеане на пупдоки от гчнрании паолици, които без съмннеие учтаасвт в схетама. Най-пнсяртаа новниа за осъден канаджиля ддйое миалнтаа сцимдеа от Фнациря - там бшее залеовн и варакн в затвора за 2 гондии 30-гиоедшн баъилгрн, който параекрвл внтмеаици с микорсбуа си. Перз май и Грицъя осъди бръгласки траакифнт - на цлеи 17 г. затвор. Там балъгри чтсео ппдаоат под ударите на знкаоа за канйадлтивсжо, но не и у нас. Урагиня одъси тмира браглъи през юни на по 25 г. за смътрта на 71 бежнцаи в коиман през 2015 г.През инилмзатаа гнодиа най-гяолм спреод МВР е наивплът на гжандари на Аафсаигнтн, Иарк и Сирия. Ощбо 2535 дшуи са подали мблоа за закрила. От тях 730 са поллчиуи сутатт. На 1363 е оанктазо. Полицията отчтиа, че през 2018 г. е ивзела от стрнаата 894-ма чнжцудеи, ктоио не са пличулои првао да пебаввраит у нас. От тях 332-ма са въарнти пуннидиртело, 358 са нанапслуи доброволно сатнарта със соебвстни ссрвтеда. Най-гоялм е броят на иритакнчае.", "date": "2019.01.29", "title": "Почти 3000 чужденци са прекосили България нелегално през 2018г."}
{"url": "https://www.novinite.bg/articles/170426/Rumen-Radev-shte-bade-na-darjavno-poseshtenie-v-Portugalskata-republika", "text": "На 30 и 31 януари 2019 г. президентът Румен Радев ще бъде на държавно посещение в Лисабон по покана на португалския си колега Марсело Ребело де Соуза. Възможностите за разширяване на търговско-икономическите отношения, сътрудничеството в областта на образованието, науката, иновациите и културата, въпроси от дневния ред на ЕС, както и миграцията, ще бъдат сред темите, които българският държавен глава ще обсъди в рамките на визитата си в Португалската република. На 30 януари, на Площада на Империята президентът Румен Радев ще бъде посрещнат с официална церемония от португалския си колега Марсело Ребело де Соуза, след което в манастира „Жеронимош“ ще положи венец и ще отдаде почит пред паметта на големия португалски поет Луиш Ваш ди Камойнш. В двореца „Белем“ в Лисабон Румен Радев ще проведе среща със своя колега Марсело Ребело де Соуза, след което двамата държавни глави ще ръководят пленарните разговори между официалните делегации на България и Португалия. След края им президентите на България и Португалия ще дадат съвместна пресконференция. През втория ден от посещението си в Португалия държавният глава Румен Радев ще разговаря с министър-председателя на страната Антонио Коща и с председателя на Асамблеята на Португалската република Едуардо Феро Родригеш.  В Лисабон българският държавен глава ще се срещне с кмета на града Фернандо Медина. На церемония в двореца „Пасош до Консельо де Лижбоа” президентът Румен Радев ще получи Почетния ключ на града. По-късно през деня, в сградата на българското посолство в Лисабон, президентът Румен Радев ще разговаря с наши сънародници, които живеят и работят в Португалия. По време на визитата българският държавен глава ще бъде придружаван от съпругата си Десислава Радева.", "date": "2019.01.29", "title": "Румен Радев ще бъде на държавно посещение в Португалската република"}
{"url": "https://www.novinite.bg/articles/170429/Ninova-opisa-Radev-s-tri-dumi-posledovatelen-sadarjatelen-i-perspektiven", "text": "Оценяваме двете години на президента Радев с три думи – последователен, съдържателен и перспективен. Това обяви лидерът на БСП Корнелия Нинова. Тя даде специална пресконференция, в която коментира речта на държавния глава от вчера и го похвали за работата му, откакто е избран на поста си, пише Канал 3.\"Последователен, защото за този период не е изневерил на нито една от дадените думи. Съдържателен, защото запълни тези думи с работа и с действия. Поздравления за последователността и за това, че той не промени принципната си позиция към сериозните проблеми на държавността в България\", заяви лидерът на левицата.Конкретно за реакциите след произнесената реч тя коментира:\"Разбира се, веднага започнаха анализите, коментарите и оценките. Традиционно в българския политически живот тези разговори се водят на повърхностно равнище. Чухме всякакви мнения, оценки, включително някои на ръба на интригата“.Тя поздрави Радев и заради идеята му да създаде Съвет за стратегическо развитие с участието на интелектуалци и специалисти в своите области.\"Държавният глава е перспективен, защото не се задоволи само да критикува, а по всички въпроси дава решения. Затова съветът, който има намерение да направи е част от тази перспектива. Вярвам, че ще събере умни и способни хора, които ще търсят изход от ситуацията\", каза още Нинова.\"Достоен двегодишен дотук мандат. Пожелаваме на него и Илияна успехи оттук нататък\", заключи председателят на БСП.", "date": "2019.01.29", "title": "Нинова описа Радев с три думи – последователен, съдържателен и перспективен"}
