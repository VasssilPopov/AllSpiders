{"url": "http://www.novinite.bg/articles/150755/Nov-granichen-punkt-mejdu-Balgariya-i-Rumaniya", "text": "България и Румъния вече имат още един общ граничен пункт. Преди обед се състоя откриването на Съгласно Регламент на Европейския парламент българските и румънските гранични полицейски органи следва да прилагат съвместен контрол на общите граници, при който преминаващите през сухопътните гранични пунктове лица и превозни средства следва да бъдат спирани само веднъж с цел извършване на проверки при влизане и излизане. От 2007 г. е в сила и междуправителствено споразумение на България и Румъния за съвместен контрол за преминаване на границата.По силата на Споразумението и в съответствие с Кодекса на шенгенските граници, шосейният граничен преход е изграден на румънска територия, като са предвидени съоръжения за гранични проверки както на румънските, така и на българските гранични полицейски органи.", "date": "2017.10.03", "title": "Нов граничен пункт между България и Румъния"}
{"url": "http://www.novinite.bg/articles/150759/Grackite-medii-se-vdignaha-na-stachka", "text": "Всички гръцки медии стачкуват днес по призива на Съюза на редакторите на всекидневници. 24-часовият протест е заради липсата на договореност между правителството и работодателите за спасяването на журналистическия здравноосигурителен фонд, предаде БНТ.Протестиращите недоволстват, че здравноосигурителният фонд е без финансиране и не може да изпълнява функциите си, в резултат на което работещите в медиите нямат никакви здравни и други осигуровки, се казва в съобщение на журналистическия синдикат, като се отправя призив към правителството да намери решение на проблема. ", "date": "2017.10.03", "title": "Гръцките медии се вдигнаха на стачка"}
{"url": "http://www.novinite.bg/articles/150753/V-Kataluniya-zapochva-mashtabna-stachka", "text": "Ситуацията в Каталуния продължава да е напрегната. Днес в цялата автономна област започва стачка. Тя е в знак на протест срещу мерките, които властите в Мадрид предприеха в деня на провеждането на референдума за независимостта на Каталуния, опитвайки се да не допуснат хората там да гласуват.Националистическите организации Каталунска национална асамблея и Omnium Cultural призоваха каталунците да се съберат в 12:00 часа местно време пред сградите на кметства в градовете и селата, в които живеят, както и в предприятията. В Барселона градският транспорт /автобуси и метро/ почти няма да работи. Ще се осъществява само една четвърт от обичайните превози от 06:30 – 09:30 часа и в другия пиков момент – от 17:00 – 20:00 часа.Ще се осъществяват и само една трета от обичайните междуградски превози. Железопътната компания Renfe отмени 151 влака и скоростните влакове AVE. Ще бъде съкратена и работата на персонала на летищата. Единният оператор на аерогарите в Испания (Aena) препоръчва на пътниците да се обръщат към авиокомпаниите, за да уточнят разписанието и по-рано да планират как да стигнат до съответното летище. Ще бъдат затворени някои от музеите, театрите, изложбените зали.Медицинските центрове ще отлагат прегледи с неспешен характер и планови операции. Университетите заявиха, че също ще участват в стачката. Към нея се присъединяват и футболните клубове „Барселона“ и „Жирона“. В акцията ще участват и най-големите каталунски профсъюзи. Тяхното централно ръководство все пак заяви, че не подкрепя акцията, обявена от сепаратистките организации, тъй като това би означавало подкрепа на идеята за едностранно отделяне.Премиерът на Каталуния Карлес Пучдемон обяви, че подкрепя провеждането на стачката. „Тази стачка ще помогне да се подсили това, което направихме в неделя и ще направим в близките дни.", "date": "2017.10.03", "title": "В Каталуния започва мащабна стачка"}
{"url": "http://www.novinite.bg/articles/150757/Dva-novi-gripni-virusa-ochakvat-lekarite-u-nas", "text": "Нови и непознати по нашите географски ширини грипни вируси ще атакуват страната ни до един месец. Става въпрос за щамовете „Хонконг” и „Мичиган”. За разлика от познатия досега свински грип, който засягаше основно хора в активна възраст, се очаква новите вируси да ударят най-вече възрастните и малките деца, предаде Нова ТВ.Характерно за идващия грип е, че започва рязко - с висока температура, болки в цялото тяло и кашлица. Ако оплакванията не отзвучат за 3-4 дни - задължително трябва да се търси лекарска помощ.Сега е идеалният момент за ваксиниране срещу грип. Това посочи пред бТВ д-р Ангел Кунчев, главен здравен инспектор по повод новите вируси, които ще ни атакуват през есенно-зимния сезон. Той коментира, че три седмици са нужни антителата да достигнат нива, които ако не предпазят изцяло от заболяването, то поне да се избегне тежко протичане и усложнения. Тази година вирусът ще засегне възрастните най-вече, както и децата около 5 до 9 години, поясни той.„Циркулират щамовете „Хонконг“ и „Мичиган“, който замени „Калифорния“, познат и като свински грип. „Мичиган“ е по-нов и нямаме толкова имунитет, а дали ще надделее над „Хонконг“ ще видим, каза Кунчев. Различните щамове грип протичат по сравнително еднакъв начин.В момента върлуват няколко респираторни вируси, като обичано през декември ще започне грипа. Д-р Кунчев е категоричен, че грип не може да се кара на крак. „Като цяло общото състояние е по-лошо и наистина се чувстваш разбит”, поясни той.", "date": "2017.10.03", "title": "Два нови грипни вируса очакват лекарите у нас"}
{"url": "http://www.novinite.bg/articles/150761/Balgariya-i-Rumaniya-shte-pravyat-novi-mostove-i-yazoviri-na-Dunav", "text": "Решението да се изгражда инфраструктура и мостове или хидроенергийни съоръжения ще бъде взето след среща на ресорните министри от България и Румъния. Това обяви министър-председателят Бойко Борисов на брифинг след разговора с румънския си колега Михай Тудосе в резиденция „Евксиноград“, където се проведе съвместно заседание на двете правителства. Нашият премиер добави, че по различните проекти ще се търсят инвеститори, съвместно с румънската страна, като изтъкна, че тол системата и концесионирането ще дадат възможност след това съоръженията да се изплащат.Българският министър-председател приветства идеята на румънския си колега двете страни да излязат заедно на арабския и китайския пазар, за да могат да отговорят в по-висока степен на изискванията за количества и капацитет. Правейки търговски къщи и подпомагайки ги като държави, заедно с частния бизнес в земеделието, можем да си партнираме, за да покрием този неограничен пазар, посочи Борисов.Премиерът акцентира също върху темата за Балканите. По думите му фактът, че в следващата тройка за председателството на Съвета на ЕС, участва и Румъния, дава шанс Дунавската и Черноморската стратегии да придобият много реални измерения. Борисов беше категоричен, че България и Румъния работят не само в полза на своите два народа, но и на всички, давайки за пример коридор номер 8.Относно Шенген, Борисов заяви, че е България и Румъния ще продължат да работят по темата с такт и дипломация и без много емоции. Оценката сме получили от Европейската комисия, от Европейския парламент, няма какво да ни притеснява от репутационна гледна точка, каза още премиерът. Той добави, че сред темите на днешните разговори е била също енергетиката, като изтъкна, че неслучайно първият интерконектор е изграден именно с Румъния.Говорихме за инфраструктурата, но не като самоцел. Двете държави ще бъдат конкурентоспособни в Европа, ще предложим и по-добър живот на нашите граждани, заяви от своя страна румънският министър-председател Михай Тудосе. Той добави, че двете страни предлагат на ЕС една от най-безопасните граници и сътрудничеството им по отношение на реда може да служи за модел. По думите му България и Румъния са острови на стабилност ибезопасност в региона.Съвместното заседание между правителствата на България и Румъния приключи с подписването на двустранни документи в областта на транспорта, енергетиката, труда и социалната политика, вътрешните работи и икономиката.", "date": "2017.10.03", "title": "България и Румъния ще правят нови мостове и язовири на Дунав"}
{"url": "http://www.novinite.bg/articles/150754/Hvahana-grupa-migranti-na-magistrala-Trakiya", "text": "Осем нелегални имигранти са задържани в хода на съвместна операция, проведена от служители на сектор “Престъпления, свързани с незаконно преминаване или пребиваване на чужденци в страната” при ГДНП и ОДМВР – София. Действията са реализирани на 2 октомври вечерта под надзора на Районната прокуратура в Ихтиман.В рамките на операцията, на 54-ти км от автомагистрала „Тракия“, в близост до КПП „Траянови врата“,за проверка е спрян лек автомобил „Опел Вектра“, управляван от Д. Л. /28 г./, криминално проявен и осъждан, от гр. Любимец. В автомобила са открити осем чужди граждани. Те били без документи за самоличност, на видима възраст 18-25 години, по думите им – афганистански граждани.Д. Л. е задържан с полицейска заповед за арест за срок до 24 часа, а чужденците са отведени в РУ – Костенец за установяване на самоличността им. По случая е образувано досъдебно производство по описа на РУ – Костенец, за извършено престъпление по чл. 281 от Наказателния кодекс. Работата по документирането на случая продължава под наблюдението на прокуратурата.", "date": "2017.10.03", "title": "Хвахана група мигранти на магистрала \"Тракия\""}
{"url": "http://www.novinite.bg/articles/150748/Atakuvat-ni-15-vida-virusi-prez-oktomvri-i-noemvri", "text": "През октомври и ноември е моментът за ваксини. Имунитетът трае година и половина като са необходими 21 дни да започне действието на защитата. Това заяви в пред БНТ  проф.Тодор Кантарджиев, директор на националния център по заразни и паразитни болести.   Имената на ваксиналните щампове тази година, които са предложени, са \"Хонконг\" и \"Мичиган\". Има 15 вида вируси, които циркулират. \"В последните шест години грипът обикновено започва през ноември. Националният център следи цялата страна. Първите случаи са грип В, след това се появява грип А, който обикновено доминира\", заяви проф. Кантарджиев.   Професорът обясни, че е добре хората над 60 години да обсъдят със своите лекари дали да се ваксинират като това трябва да се направи октомври или ноември. За да си защитен, трябва да са минали 21 дни, за да се изработи имунитет. Грипната ваксина е от тези, които намаляват риска да заболееш, но не много, каза още специалистът. \"Медицинско е доказано,че, когато се разболееш и си ваксиниран, изкарваш грипа без усложнения. Няма как да направиш пневмония и да се засегнат вътрешните органи на хората\", уточни той. А при усложнения хората трябва да търсят медицинска помощ и постъпване в болница./dariknews.bg/", "date": "2017.10.03", "title": "Атакуват ни 15 вида вируси през октомври и ноември"}
{"url": "http://www.novinite.bg/articles/150750/GDBOP-i-jandarmeriya-okupiraha-Vraca", "text": "Враца осъмна блокирана от жандармерия и служители на ГДБОП. Постове има не само на входно-изходните пътни артерии на града, а и на по-големи кръстовища. Проверяват се предимно луксозни коли. Официална информация за акцията обаче все още няма. Но по думите на главния секретар на МВР комисар Младен Маринов пред бТВ вече има и задържани. Извършват се претърсвания и се събират доказателства, посочи още главният секретар на МВР. Акцията, която е започнала още рано сутринта, се провежда от ГДБОП и ОД на МВР-Враца съвместно с жандармерията. Миналата седмица акция на органите на реда имаше и в областта, и при нея бяха задържани 7 човека от групата на Цветомир Ценов-Квиц, а двама продължиха да се издирват. Групата е действала на цялата територията на Врачанско, но най-вече в Козлодуй, околните села и областния град. Директорът на ГДБОП Ивайло Спиридонов тогава обяви, че подобни организирани престъпни групи действат във всеки един по-голям град в България и акции по тяхното неутрализиране ще се провеждат постоянно. В края на срещата с врачанските медии той обяви \"Очаквайте ни скоро пак нощем, съвсем скоро\"./dariknews.bg/", "date": "2017.10.03", "title": "ГДБОП и жандармерия \"окупираха\" Враца"}
{"url": "http://www.novinite.bg/articles/150758/Samo-makedonskite-zemedelci-po-bedni-ot-balgarskite", "text": "Българският работник в сектор „Земеделие“ е най-бедният не само в Европейския съюз, но и на Балканите. Родният селкостопански труженик получава средно 419 евро. След него е само Македония, където събратът му взима 401 евро. За сравнение в Хърватия заплатите за такъв вид труд са средно 926 евро. В Босна средното възнаграждение е 632 евро, в Черна гора – 771 евро. Най-богатите земеделски работници живеят в Словения, където получават по 1346 евро. Близо до нас е само Сърбия, където заплащането е 463 евро.Тези данни изтъкна президентът на КНСБ Пламен Димитров, който откри международна конференция за заплащането в сектора, организирана от Федерацията на независимите синдикати в земеделието към организацията и с подкрепата на фондация „Фридрих Еберт“. В дискусиите участват 17 представители на различни синдикати от 6 държави, сред които Турция, Сърбия, Босна и Херцеговина.Бедността в България е ужасяваща. Първото нещо, което разбрах в страната е, че минималното заплащане във Франция се равнява на заплатата на българските депутат, заяви пред гостите д-р Хелене Кортлендер, директор на „Фридрих Еберт“ за България. На всеки лев допълнителна добавена стойност в сектор „Селско стопанство“, работникът получава едва 30 стотинки към заплатата си, пък изтъкна пред участниците в конференцията икономистът в КНСБ Любослав Костов. Според Института по социални и синдикални изследвания (ИССИ) към организацията в хранителната промишленост разходите за единица труд на час са 4,16 лв. Като процент от общите разходи на дейността това представлява едва 8,1 на сто. Пак по данни на ИССИ разликата в заплащането на труда в България и в останалите страни-членки варира от 50 до 80 на сто за новите и от 3 до 10 пъти за старите, изтъкна Любослав Костов. Според президента на КНСБ Пламен Димитров у нас се наблюдава изкривяване на пазара заради европейските средства, които постъпват в сектор „Земеделие“. От близо 15 млрд. лв., 11 млрд. лв. са били насочени към зърнопроизводството. Това концентрира огромни средства в малко ръце и пречи както на заплащането, така и на развитието на сектора като цяло, заяви лидерът на конфередерацията. Председателят на Федерацията на независимите синдикати Светла Василева пък посочи целите на организацията до 2021 година са увеличение на доходите на работещите в сектора с 42 на сто. Другият основен е нарастването на заетостта с 15 на сто, което да спомогне и за изсветляването на отрасъла, където близо 40% от работниците са в сивия сектор.", "date": "2017.10.03", "title": "Само македонските земеделци по-бедни от българските"}
{"url": "http://www.novinite.bg/articles/150766/Balgariya-i-Rumaniya-shte-si-pomagat-s-tok-ako-nyakoya-ot-dvete-zakasa", "text": "„Електроенергийният системен оператор“ на България и Националният преносен оператор на Румъния „Транселектрика“ подписаха договор за оказване на взаимна аварийна доставка на енергия. Документът бе подписан от изпълнителните директори на двете дружества в присъствието на българския енергиен министър Теменужка Петкова и румънския й колега Тома-Флорин Петку. Срещата се проведе в рамките на четвъртото заседание на съвета за сътрудничество на високо равнище между правителствата на Република България и Румъния в Евксиноград, Варна.Двамата министри бяха категорични, че подписаният договор потвърждава готовността на страните да обединят енергийните си борси и гарантира енергийната сигурност в региона на Югоизточна Европа.Подписаният договор гарантира обезпечаването на енергийните системи на двете страни в случай на аварии, които застрашават тяхната сигурност. Аварийната помощ ще се предоставя от реалновременните резерви, като това няма да оказва негативно влияние на енергийните им системи. Договорът регламентира още, че аварийната помощ трябва да бъде осигурена до един час от поискването й, в случай на приемане на заявката от страната-доставчик. Договорът влиза в сила от деня на неговото подписване и е валиден до 31-ви декември 2018 г.Министър Петкова подчерта пред румънския си колега Петку, че доброто сътрудничество в енергийния сектор между България и Румъния ще позволи на страните да работят по общ подход по отношение на приетите от ЕК изисквания за големите горивни инсталации. Както България, така и северната й съседка в голяма степен разчита на произведената от въглища електроенергия. ", "date": "2017.10.03", "title": "България и Румъния ще си помагат с ток, ако някоя от двете закъса"}
