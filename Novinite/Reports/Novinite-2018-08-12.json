{"url": "https://www.novinite.bg/articles/162960/70-ot-decata-u-nas-sa-jertva-na-domashno-nasilie", "text": "Изследване, проведено от Синдиката на българските учители и МВР, показва, че 70 процента от децата в България са  съобщава БНР.,,60% от това насилие се дължи на това, че родителите имат претенции към поведението на своите деца. Особено поведение, свързано с оценките в училище. Учителите също са жертва на агресия'', заяви председателят на учителсикя синдикат Янка Такева.Според нея около 65 процента от преподавателите в училище са подложени на различен вид натиск.,,45% от учителите търпят насилие от страна на родителите. Както българският учител обича да казва \"отглезените родители\" или от тези, които не знаят какво искат\", коментира още тя.", "date": "2018.08.12", "title": "70% от децата у нас са жертва на домашно насилие"}
{"url": "https://www.novinite.bg/articles/162946/Zabrani-za-dvijenie-na-TIR-ove-po-patishtata-i-dnes", "text": "Забранява се движението на моторни превозни средства, предназначени за превоз на товари с техническа допустима максимална са над 12 тона, съобщават от пресцентъра на . Забраната се отнася включително за състав с ремаркета и полуремаркета, селскостопанска и земеделска техника, трактори и специализирана строителна техника, както следва:1) за периода от 01 юни до 15 септември 2018 г. за дните петък - неделя: Ограниченията важат само за следните участъци от републиканската пътна мрежа:АМ \"Тракия\" ограничението в движението на МПС над 12 т ще бъде както следва:в петък от 18 ч. до 20 ч. в посока София - Пловдив;в неделя от 16 ч. до 20 ч. в посока Бургас - София.АМ \"Струма\":в събота от 10 ч. до 14 ч. в посока п. в. \"Даскалово\" - ГКПП \"Кулата\".АМ \"Марица\":в неделя от 16 ч. до 20 ч. в посока Свиленград - АМ \"Тракия\".и за дните петък - от 17:00 часа до 20:00 часа и неделя - от 14:00 часа до 20:00 часа:• път I-1 с. Ребърково - Ботевград, като движението се пренасочва по път II-16 Ребърково - Своге - София;• път I-1 Благоевград - ГКПП \"Кулата\";• път I-5 Русе - Велико Търново;• път I-9 Варна - Бургас;• път II-99 Бургас - Царево.2) целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Забраната се отнася за всички периоди, в които е определен повече от един почивен или празничен ден.Ограниченията важат само за участъците от републиканската пътна мрежа, както следва:• Всички автомагистрали;• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-4 п. в. \"Коритна\"-Велико Търново-Шумен;• път I-5 Русе-Велико Търново;• път I-8 ГКПП \"Калотина\"-София;• път I-9 Варна-Бургас;• път II-18 Околовръстен път София;• път II-99 Бургас-Царево.Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим.ІІ. СЪСТОЯНИЕ НА АВТОМАГИСТРАЛИТЕ:АМ \"Тракия\":Област Бургас:Движението от км 343+000 до км 359+475 в участъка Кръстина - Ветрен се осъществява в една лента на определени участъци поради частични ремонтни дейности на асфалтовата настилка. Срок до 14.08.2018 г.област София:Движението по АМ \"Тракия\" от км 0+000 до км 0+315 посока София се осъществява в една лента поради ремонтни дейности по съоръжение при км 0+000 в активната лента. Движението се извършва в изпреварващата лента и е регулирано с пътни знаци. Срок 11.08.2018 г.Движението по АМ \"Тракия\" от км 0+000 до км 0+315 посока Бургас се осъществява в една лента поради ремонтни дейности по съоръжение при км 0+000 в активната лента. Движението се извършва в изпреварващата лента и е регулирано с пътни знаци. Срок 11.08.2018 г.АМ \"Хемус\":Област София:Движението от км 29+860 до км 35+150 в посока София е ограничено поради ремонтни дейности на виадукт при км 33+600 и тунел \"Витиня\". Движението се осъществява двупосочно в платното посока Варна. Срок 20.12.2018 г.Движението от км 36+170 до км 36+710 в посока София е ограничено поради аварийно - възстановителни дейности по виадукт \"Коренишки дол\" при км 36+450. Движението се извършва двупосочно в платното посока Варна. Срок до 20.12.2018 г.Движението по от км 36+770 до км 38+150 в посока Варна е ограничено поради аварийно - възстановителни дейности на виадукт при км 37+920. Движението се осъществява двупосочно в платното посока София. Срок 20.12.2018 г.;Движението от км 30+260 до км 47+060 /от п.в. \"Витинска река\" до п.в. Ботевград/ е ограничено за МПС над 12 тона в двете посоки поради ремонтно - възстановителни дейности по виадукт \"Коренишки дол\" при км 36+450. Движението се осъществява по обходен маршрут: п.в. \"Витинска река\" - път I-1 /София - Ботевград/ - път II-17 /Ботевград - АМ \"Хемус\"/ - п.в. Ботевград. Срок 20.12.2018 г.АМ \"Струма\": няма ограничения.АМ \"Марица\": няма ограничения.АМ\"Черно море\": няма ограничения.АМ \"Люлин\":Област София:Движението в участъка София - Перник е ограничено за леки МПС до 12 тона от км 7+100 до км 12+860 поради обрушване на ската при км 9+600. Движението се осъществява по обходен маршрут: в посока Перник се отклонява на п.в. \"Мало Бучино\" по път II-1801 /Околовръстен път София - кв. Суходол - Мало Бучино - Големо Бучино - Перник/. Срок от 10:00 до 18:00 часа до 15.08.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.Движението по АМ \"Люлин\" е затруднено за МПС над 12 т от км 7+100 до км 12+860 поради обрушване на ската при км 9+600. Движението се осъществява с поетапно пропускане в интервал от 2 часа, както следва: от 10:00 до 12:00 часа; от 13:00 до 15:00 часа и от 16:00 до 18:00 часа автомобилите изчакват на определените места. В часовете от 12:00 до 13:00 часа; от 15:00 до 16:00 часа и след 18:00 движението се възстановява. Срок от 10:00 до 18:00 часа на 15.08.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.Движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник.Алтернативни маршрути:- за автомобили до 12 тона по път I-1 от пътен възел Драгичево - Владая - София и обратно.- само за леки автомобили по път 1801 Перник - Мало Бучино - Суходол и обратно. Път 1801 Перник - Мало Бучино - Суходол е забранен за МПС над 12 тона. Срок до 15.08.2018 г.Област Перник:Движението по АМ Люлин в участъка от п. в. Даскалово до граница с област София е ограничено за МПС до 12 тона поради обрушване на ската при километър 9+600. Движението за тежкотоварните МПС над 12 тона се спира поетапно с изчакване на място с продължителност от два часа за периода от 10:00 до 18:00 часа. Леките автомобили се пренасочват по обходен маршрут по път I-1 през Владая и през път III-1801 Големо Бучино - Перник. /Път 1801 Перник - Мало Бучино - Суходол. Път III-1801 е забранен за МПС над 12 тона./ В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има. Срок от 10:00 до 18:00 часа до 15.08.2018 г.ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:1. Проходи:- \"Върбишки\" - затворен за всички МПС. Срок: целогодишно;- \"Златишки\" - затворен за всички МПС. Срок: целогодишно;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Троянски\" - отворен за всички МПС;- \"Вратник\" - забранен за МПС над 10 т. Срок: целогодишно;- \"Дюлински\" - забранен за МПС над 3,5 т. Срок: целогодишно;- \"Пампорово\" - забранен за МПС над 3,5 т. Срок: целогодишно;- \"Петрохан\" - забранен за МПС над 12 т. както и тегленето на ремаркета и полуремаркета. Срок целогодишно;- \"Твърдишки\" - забранен за МПС над 10 т. Срок: целогодишно;- \"Шипка\" - забранено е движението на МПС, предназначени за превоз на товари с технически допустима максимална масанад 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно.", "date": "2018.08.12", "title": "Забрани за движение на ТИР-ове по пътищата и днес"}
{"url": "https://www.novinite.bg/articles/162948/Zatvoriha-chast-ot-bul-Balgariya-za-remont", "text": "Продължават летните ремонти в София. От тази неделя затворен за движение на автомобили е бул. „България” в участъка между булевардите  „Иван Гешов” и „Гоце Делчев”. Ще се ремонтира пътното платно в посока квартал „Бояна”.За да се улесни придвижването на софиянци, в участъка се възстановява движението на трамвайна линия номер 7.От Столична община очакват ремонтът в едната посока на булеварда  да приключи за около две седмици.От понеделник в ремонт ще е и булевард „Арсеналски”,  като движението по него ще се осъществява в едната лента.В ранните часове на понеделник ще бъде пуснато движението на кръстовището пред Софийския университет. След което предстои ремонт на бул. „Васил Левски” в участъка от СУ до паметника на Апостола.", "date": "2018.08.12", "title": "Затвориха част от бул. „България” за ремонт"}
{"url": "https://www.novinite.bg/articles/162964/Vlak-derajlira-v-Rumaniya", "text": "Товарен влак, превозващ гориво, излезе от релсите, преминавайки по мост в Южна Румъния, предаде БГНЕС.Композицията се състояла от 23 вагона. Дерайлирали са локомотивът и шест вагона.Няма пострадали, но движението по ж.п. линията е блокирано. Тъй като влакът превозвал биодизел на мястото на извънредното произшествие са изпратени пожарни коли. ", "date": "2018.08.12", "title": "Влак дерайлира в Румъния"}
{"url": "https://www.novinite.bg/articles/162942/Naj-malko-10-dushi-sa-raneni-pri-strelba-v-Manchestar", "text": "Най-малко 10 души бяха ранени при стрелба в английския град Манчестър тази нощ, предаде БТА.Полицията пристигнала в 2.30 часа местно време в квартал \"Мос Сайд\" след съобщение за престрелка. ", "date": "2018.08.12", "title": "Най-малко 10 души са ранени при стрелба в Манчестър"}
{"url": "https://www.novinite.bg/articles/162949/Eto-kakvi-sa-cenite-na-naj-kupuvanite-hranitelni-stoki", "text": "Индексът на тържищните цени /ИТЦ/, който отразява цените на хранителните стоки на едро, тази седмица остана без промяна на ниво 1,320 пункта, сочат данните на Държавната комисия по стоковите борси и тържищата /ДКСБТ/. Миналото лято ИТЦ се понижи до 1,309 пункта, преди да започне да се повишава, както обикновено става всяка есен. Базовото ниво на индекса - 1,000, е от 2005 година.Доматите, отглеждани на открити площи поевтиняха тази седмица с 8,1 на сто и се продават по 1,25 лева за килограм. Краставиците поевтиняват с 0,9 процента до 1,15 лева средно за килограм. Картофите поевтиняват с 4,9 на сто и се търгуват по 0,58 лева за килограм на едро. Цената на зелените чушки пада с 16,2 на сто до 0,98 лева за килограм. Червените чушки поевтиняват с 7,6 на сто до 1,70 лева за килограм. Тиквичките поскъпват с 6,7 на сто до 0,80 лева за килограм. Морковите се търгуват по 0,85 лева за килограм.Ябълките поевтиняват с 6,7 на сто и се продават по 1,40 лв./кг. Прасковите поскъпват с 6,5 на сто до 1,15 лв./кг. Цената на дините пада със 6,9 на сто до 0,39 лв. кг, а пъпешите се търгуват по 1,00 лв./кг.Кравето сирене поскъпва с 0,7 процента и се търгува по 6,00 лв./кг; кашкавалът, тип \"Витоша\", се купува по 10,00 лв./кг, а олиото по 1,96 лева за литър. Каймата поскъпва с 0,7 на сто и се търгува по 4,53 лева за килограм.Пакетче краве масло от 125 грама се търгува за 2,35 лева. Пилешкото замразено месо поскъпва с 0,9 на сто до 3,99 лева за килограм на едро. Захарта поскъпва с 1,7 на сто и се търгува по 1,07 лв./кг, а брашното тип \"500\" поскъпва с 2,4 на сто и се продава по 0,84 лева. Яйцата се продават по 0,21 лева за брой на едро в края на седмицата. ", "date": "2018.08.12", "title": "Ето какви са цените на най-купуваните хранителни стоки"}
{"url": "https://www.novinite.bg/articles/162945/Linejka-se-zabi-chelno-v-trolej-v-Sofiya", "text": "Кола на Спешна помощ се заби в тролейбус по линия номер 1 в София. Катастрофата е станала около 8:45 часа на кръстовището на бул. Владимир Вазов и ул. Подуенска, малко преди моста Чавдар. По първоначални данни линейката е предприела изпреварване и се е ударила челно в тролея. Има нанесени материални щети, няма данни за пострадали На място има патрули на КАТ, както и коли на \"Контрол по транспорта\". Няма други коли на Спешна помощ, освен катастрофирала. Заради ПТП има забавяне с около 20 - тина минути от разписанието на тролейбусите по линия номер 1.", "date": "2018.08.12", "title": "Линейка се заби челно в тролей в София"}
{"url": "https://www.novinite.bg/articles/162944/Stolichani-se-kachiha-na-Vitosha-za-da-gledat-padashti-zvezdi", "text": "Земята преминава през облака от прах, частици и лед, оставен от кометата “Суифт-Тътъл”. За последно тя премина около земята преди 26 години. Софиянци и гости на столицата избраха Витоша като място за наблюдение на Персеидите тази година. В събота срещу неделя те са качиха на хижа Момина скала, за да наблюдават небето. Излизането от града е задължително условие, за да бъде наблюдавано звездното шоу. Пикът на звездопада ще бъде тази нощ - в неделя срещу понеделник. Персеидите са частици, останали от преминаването на кометата “Суифт-Тътъл”. Земята минава през тях в средата на всеки август като постепенно падащите метеори намаляват до следващото преминаване на кометата покрай нас. То ще се състои през 2126 година. Частиците не са истински падащи звезди, а късчета, които при сблъсъка с атмосферата изгарят и така се получава тяхната опашка. Най-много парчета ще паднат именно през този уикенд. Те не могат да бъдат наблюдавани в градски условия, заради светлините.", "date": "2018.08.12", "title": "Столичани се качиха на Витоша, за да гледат падащи звезди"}
{"url": "https://www.novinite.bg/articles/162955/Otkriha-tyalo-na-maj-na-severniya-burgaski-plaj", "text": "Тяло на мъж е открито на северния бургаски плаж, съобщава \"Фокус\", позовавайки се на говорител на МВР - Бургас Цветелина Рандева.По думите й видимата му възраст е между 50 и 60 години, но самоличността на мъжа не е още установена.Рандева добави, че на лявата му ръка има татуировка. Същият е бил с дрехи, а брадата му е била подстригана на катинарче.Призоваваме гражданите, разполагащи с някаква информация относно самоличността на мъжа, да съобщят незабавно на тел.112 или в най-близкото РУ на МВР\", каза още Рандева.", "date": "2018.08.12", "title": "Откриха тяло на мъж на северния бургаски плаж"}
{"url": "https://www.novinite.bg/articles/162957/Minimalno-poskapvane-na-mlechni-i-mestni-produkti-tazi-sedmica", "text": "Минимално поскъпване на цените на млечните и месните продукти на едро, отчита индексът на тържищните цени тази седмица.Общо ниво на показателя се запазва на нивото от предишните седем дни, а увеличението на цените на месото, сиренето и кашкавала се компенсира от поевтиняването на повечето плодове и зеленчуци.Обикновено индексът се понижава през лятото, но през зимата тръгва рязко нагоре. ", "date": "2018.08.12", "title": "Минимално поскъпване на млечни и местни продукти тази седмица"}
{"url": "https://www.novinite.bg/articles/162952/Tri-deca-sa-izcheznali-v-moreto-pri-Durankulak", "text": "Три деца от село Спасово, община Шабла са изчезнали в морето при Дуранкулак, съобщи агенция \"Фокус\", като се позова на кмета на Община Шабла Мариян Жечев. ", "date": "2018.08.12", "title": "Три деца са изчезнали в морето при Дуранкулак"}
{"url": "https://www.novinite.bg/articles/162956/Putin-pristigna-v-grad-Aktau-za-petata-Kaspijska-sreshta-na-varha", "text": "Президентът на Русия Владимир Путин, по покана на президента на Казахстан Нурсултан Назарбаев пристигна в град Актау. Руският лидер заедно с колегите си от Азербайджан, Иран, Казахстан и Туркменистан ще вземат участие в Петата среща на върха в Каспийския регион.Дневният ред на срещата включва три основни въпроса: правния статут на Каспийско море; въпроси на сътрудничеството в Каспийския регион (икономика и транспорт, екология и опазване на биологичните ресурси, сигурност); регионални и глобални международни теми.Новата сграда на „Асамблеята на народа на Казахстан“, намираща се в северната част на града, беше избрана за главното място на провеждане на срещата.В резултат на срещата на върха се очаква да бъдат подписани и редица междуправителствени документи. Три споразумения, свързани със сътрудничеството в областта на транспорта, търговията и икономическото сътрудничество, както и за избягване на инциденти в Каспийско море. В края на срещата ще бъдат съобщени резултатите на 5-та Каспийска среща на високо равнище.", "date": "2018.08.12", "title": "Путин пристигна в град Актау за петата Каспийска среща на върха"}
{"url": "https://www.novinite.bg/articles/162958/Kola-se-zapali-na-Carigradsko-shose-v-Sofiya", "text": "Инцидентът е станал в района на „Експо център” Кола се запали на „Цариградско шосе” в София, видя екип на NOVA. Инцидентът е станал в района на „Експо център”.", "date": "2018.08.12", "title": "Кола се запали на „Цариградско шосе” в София"}
{"url": "https://www.novinite.bg/articles/162953/512-shofori-sa-sankcionirani-za-shofirane-s-previshena-skorost", "text": "Продължава полицейската операция по пътищата на страната за контрол на движението. 512 водача са санкционирани за шофиране с превишена скорост, трима за употреба на алкохол, двама след употреба на наркотици. Връчени са 31 електронни фиша.Операцията продължава и днес с акцент към превозните средства, които се връщат от морето към вътрешността на страната Гл. инспектор Петър Соколов - ГД \"Национална полиция\": Продължаваме със същото темпо, в обедните и ранните следобедни часове ще започваме да насищаме инфраструктурата от републиканската пътна мрежа с екипи на \"Пътна полиция\", защото в следобедните часове ще започне интензивен трафик в посока София и големите градове. Ще бъде използван целият наличен технически и човешки ресурс на пътна полиция, включително и цивилни автомобили, които ще наблюдават движението, хеликоптерът на Гранична полиция също ще продължи участието си в тази специализирана операция. От 14:00 до 20:00 часа днес е забранено движението на тежкотоварни автомобили по основните пътни артерии в страната. От \"Пътна полиция\"предупреждават, че след 20:00 часа има голяма вероятност на места да се образуват големи колони от ТИР-ове.", "date": "2018.08.12", "title": "512 шофори са санкционирани за шофиране с превишена скорост"}
{"url": "https://www.novinite.bg/articles/162959/Globi-sled-opit-za-rekord-na-Gines-za-naj-dalgo-horo-v-planinata", "text": "Глоби след опита за рекорд на Гинес за най-дълго хоро в планината. Управата на „Национален парк Рила” ще санкционира организатора на филма за рекорда на Гинес заради това, че в нарушение на закона за защитените териотории част от участниците в хорото, навлезли в едно от Седемте рилски езера.Ако бъде установена самоличността на танцувалите в езерото „Бъбрека”, всеки от тях може да отнесе глоба до 5 000 лева. Наказанието за организаторите на събитието може да достигне до 10 000 лева. ", "date": "2018.08.12", "title": "Глоби след опит за рекорд на Гинес за най-дълго хоро в планината"}
{"url": "https://www.novinite.bg/articles/162950/Predstoi-otvaryaneto-na-centar-za-integrirane-na-hora-s-nisak-rast-v-Sofiya", "text": "Център за интегриране, рехабилитация и социални дейности за хора с нисък ръст предстои да отвори врати в София.Освен на място, специалистите ще оказват помощ и чрез мобилен екип из цялата страна, разказа в предаването \"Рано в неделя\" Максимилана Станчева от Организацията \"Малки български хора\":“Ще има двама социални работника, ще има психолог, ще има мобилен екип, който ще обикаля България и ще опитва да стигне до хора, които няма как да дойдат в София и де факто да усетят и те, че в крайна сметка не са сами“.За откриването на центъра е необходима помощта на доброволци, заяви председателят на Организацията на малките хора Светослав Чернев:“Имаме много работа от страна  на архитектурно-строителните неща. От друга страна имаме много работа в дейностите, свързани с намиране на фирми и доброволци, които да помагат с материали, с труд, също така търсим в момента и спонсори, защото сградата се нуждае от поставянето на асансьор“. ", "date": "2018.08.12", "title": "Предстои отварянето на център за интегриране на хора с нисък ръст в София"}
{"url": "https://www.novinite.bg/articles/162961/Moreto-izhvarli-telata-na-dve-deca-Tretoto-vse-oshte-se-tarsi", "text": "Телата на две деца са изхвърлени от морето край Дуранкулак. Предстои децата да бъдат идентифицирани. Това се случи на същия неохраняван плаж, от който вчера изчезнаха три деца от шабленското село Спасово. Издирването на третото дете продължава, съобщава БНР. Четири деца на възраст между 12 и 15 години около 13 часа вчера влизат в морето, но само едно от тях успява да излезе на брега и да повика помощ. На мястото на инцидента пристига спасителят от охраняемата зона, но трите деца повече не са били видени в морето. Екипите на граничната полиция и района за управление на МВР в Шабла също не успяват да открият децата. И днес продължава силният североизточен вятър, който предизвика опасни вълнения в морето, предупреждават специалистите. Бурният вятър пречи на издирването на третото дете.", "date": "2018.08.12", "title": "Морето изхвърли телата на две деца. Третото все още се търси"}
{"url": "https://www.novinite.bg/articles/162962/Vlastite-v-Polsha-oprovergaha-sluhovete-che-balgarski-bus-otvlichal-deca", "text": " Фалшива новина заля полските социални мрежи, след като уебсайт публикува невярна информация, че микробус с българска регистрация отвлича деца.Според публикацията български престъпници с бял автомобил отвличат малки деца от площадки и паркове, предаде Bulgaria on air.Новината шокира местни майки, които започнаха да разменят информация и съвети в социалните мрежи.Тя обаче беше опровергана от полицията във Facebook, която посъветва \"успокойте се и не разпространявайте фалшиви новини. Тази информация не е вярна.\" ", "date": "2018.08.12", "title": "Властите в Полша опровергаха слуховете, че български бус отвличал деца"}
{"url": "https://www.novinite.bg/articles/162940/Dnes-shte-bade-predimno-slanchevo", "text": "Днес ще бъде предимно слънчево. От запад на изток ще има временни увеличения на облачността. Ще духа слаб до умерен вятър от север-североизток. Максимални температури между 27° и 32°. Над планините ще бъде предимно слънчево, след обяд с временни увеличения на облачността. Ще духа до умерен вятър от север-североизток. Максимална температура на височина 1200 метра около 20°, на 2000 метра – около 12°.Над Черноморието ще бъде предимно слънчево, с временни увеличения на облачността. Ще духа до умерен вятър от север-североизток. Максимални температури на въздуха: 27-28°. Температурата на морската вода е 27°. Вълнението на морето ще е 3 бала.", "date": "2018.08.12", "title": "Днес ще бъде предимно слънчево"}
{"url": "https://www.novinite.bg/articles/162966/Potushiha-pojar-kraj-TEC-Bobov-dol", "text": "Бали със сено и гуми горяха край ТЕЦ „Бобов дол”, споделиха от регионалната дирекция „Пожарна безопасност и защита на населението” в Кюстендил.От пожарната опровергаха информацията, излязла в някои медии, че пожарът е тръгнал от самозапалил се тежкотоварен камион.Огънят е потушен.", "date": "2018.08.12", "title": "Потушиха пожар край ТЕЦ \"Бобов дол\""}
{"url": "https://www.novinite.bg/articles/162965/Bojko-Borisov-i-Krasimir-Valchev-se-sreshtat-s-meteorolozite", "text": "Премиерът Бойко Борисов и министърът на образованието и науката Красимир Вълчев ще се срещнат с представители на Националния институт по метеорология и хидрология (НИМХ) към БАН. В срещата също така ще участват председателят на Академията акад. Юлиан Ревалски и с председателя на Общото събрание проф. Евелина Славчева. Разговорът ще се проведе утре, 13 август 2018 г., в Министерския съвет от 9ч.", "date": "2018.08.12", "title": "Бойко Борисов и Красимир Вълчев се срещат с метеоролозите"}
{"url": "https://www.novinite.bg/articles/162943/Bez-incidenti-premina-vtorata-antipravitelstvena-demonstraciya-v-Bukuresht", "text": "Хиляди румънци протестираха за втори пореден ден вчера в Букурещ и други големи градове против корупцията и настояваха за оставка на правителството. Демонстрациите преминаха без инциденти, предадоха Ройтерс и ТАСС. По данни на Аджерпрес повече от 25 000 души са участвали в протеста пред сградата на правителството на столичния площад \"Виктория\". Според Ройтерс демонстрантите са били около 40 000, по-малко от 100-те хиляди от предишната вечер. Те протестираха срещу политиката на левоцентристкото правителство на Социалдемократическата партия и Алианса на демократите и либералите, настоявайки за неговата оставка и предсрочни избори. Протестиращите носеха румънски знамена и знамена на Европейския съюз, надуваха вувузели и скандираха: \"Оставка!\", \"СДП - червена чума\", \"Румъния събуди се!\" и \"Няма да си тръгнем!\". На площада бяха разположени подразделения на жандармерията и полицията, както и линейки. Автомобилното движение в района беше ограничено. Участниците в мирния протест започнаха да се разотиват около 23,00 ч. Хиляди румънци, недоволни от опитите на политиците да декриминализират корупционни престъпления, протестираха вчера и в градовете Клуж, Сибиу и Брашов в Трансилвания, в Тимишоара на границата със Сърбия и в източния град Яш.", "date": "2018.08.12", "title": "Без инциденти премина втората антиправителствена демонстрация в Букурещ"}
{"url": "https://www.novinite.bg/articles/162951/ChEZ-zasne-mrejata-v-Kazichene-s-dron", "text": "ЧЕЗ Разпределение въведе допълнителни мерки за обследване на мрежата в Казичене и извърши заснемане с дрон. Технологията позволи извършване на оглед под напрежение и без смущаване на комфорта на клиентите.Това съобщиха от пресцентъра на предприятието.Облетени бяха 10 километра съоръжения и бяха заснети всички елементи от тях. Чрез устройството компанията ще локализира дори най-незначителните забележки по мрежата, настъпили в резултат на лошите метеорологични условия през юли, и ще ги острани превантивно в кратки срокове.Прекъсванията в Казичене в последния месец се дължат на аварии в съоръжения, които не са собственост на дружеството, на нетипично честите за сезона бури, които активират защитите по мрежата, както и на последващи действия на ЧЕЗ Разпределение вследствие на тези събития.Въпреки това ЧЕЗ Разпределение предприе превантивни дейности, за да минимизира риска от възникване на аварии по съоръжения на дружеството в бъдеще. Компанията поддържа мрежата в добро техническо състояние и полага услия за повишаване на сигурността на електрозахранването.", "date": "2018.08.12", "title": "ЧЕЗ засне мрежата в Казичене с дрон"}
{"url": "https://www.novinite.bg/articles/162963/Prodaljavat-zasilenite-proverki-po-osnovnite-patni-napravleniya-na-stranata", "text": "Продължават засилените проверки по основните пътни направления на страната, съобщиха от пресцентъра на МВР. Този път фокусът ще бъде насочен към потока, тръгващ от морските селища и отправящ се към големите градове. Екипите ще следят с цялата налична техника за спазване на скоростните режими, ще има засилени проверки за употреба от водачите на алкохол, наркотични вещества и/или техни аналози, както и да не се допуска движение на неправоспособни водачи и движение в аварийната лента на магистралите. „Днес републиканската пътна мрежа ще бъде наситена с екипи от обедните часове, когато се очаква засилен трафик от морето в посока София и големите градове. До момента, основните нарушения, които се установяват са за скорост. Само в първия ден на операцията бяха констатирани 512 нарушения за скорост“, обобщи инспектор Петър Соколов от отдел „Пътна полиция“, ГДНП.В операцията днес, освен служители на Пътна полиция, ще се включат и техни колеги от Криминална полиция и от секторите за контрол на общоопасните средства. Предвидено е по пътищата да има и цивилни патрули. Контрол ще се осъществява и от въздуха с хеликоптера на ГДГП.", "date": "2018.08.12", "title": "Продължават засилените проверки по основните пътни направления на страната"}
{"url": "https://www.novinite.bg/articles/162941/Prezidentat-se-vklyuchi-v-praznika-na-balgarskite-VMS", "text": "Президентът Румен Радев е гост на на празника на българските Военноморски сили и тържествения ритуал по присвояване на първо офицерско звание на курсантите от випуск 2018 на Висшето военноморско училище във Варна, предаде БТА.На церемонията присъстваха висши офицери, представители на държавната и местната власт, много родители и близки на младежите.Тази година офицерски пагони получават 16 курсанти - 6 момичета и 10 момчета. Младежите успешно завършват подготовката си в три специализации от специалността \"Организация и управление на тактическите подразделения от ВМС\". Първенецът на випуска е мичман Николай Генов, който приключва обучението си с успех 5.80.", "date": "2018.08.12", "title": "Президентът се включи в празника на българските ВМС"}
{"url": "https://www.novinite.bg/articles/162954/Letni-remonti-v-Sofiya-kade-i-kakvo-e-zatvoreno", "text": "Продължават летните ремонти в София. От тази неделя затворен за движение на автомобили е бул. „България” в участъка между булевардите „Иван Гешов” и „Гоце Делчев”. Ще се ремонтира пътното платно в посока квартал „Бояна”, посочва  За да се улесни придвижването на софиянци, в участъка се възстановява движението на трамвайна линия номер 7. От Столична община очакват ремонтът в едната посока на булеварда да приключи за около две седмици. От понеделник в ремонт ще е и булевард „Арсеналски”, като движението по него ще се осъществява в едната лента. В ранните часове на понеделник ще бъде пуснато движението на кръстовището пред Софийския университет.   След което предстои ремонт на бул. „Васил Левски” в участъка от СУ до паметника на Апостола.", "date": "2018.08.12", "title": "Летни ремонти в София - къде и какво е затворено"}
