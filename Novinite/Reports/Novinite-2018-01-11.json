{"url": "http://www.novinite.bg/articles/155376/BNB-odobri-prodajbata-na-Obshtinska-banka", "text": "Управителният съвет на БНБ взе решение за издаване на предварително одобрение за пряко придобиване от „Новито Опортюнитиис Фонд АГмвК“ (Novito Opportunities Fund AGmvK) на 3 880 388 броя безналични акции, представляващи 67.646407 % от вписания акционерен капитал, в размер на 57 362 810 лева на „ОБЩИНСКА БАНКА“ АД. Заявителят е дружество, учредено съгласно законодателството на Княжество Лихтенщайн и регистрирано в Търговския регистър на Лихтенщайн. Дружеството представлява алтернативен инвестиционен фонд съгласно законодателството на Княжество Лихтенщайн, лицензиран и надзираван от Financial Market Authority - Орган за надзор на финансовите пазари на Княжество Лихтенщайн. Всички акции от капитала на заявителя са собственост на „КАИАК Фонд Мениджмънт АГ“ - дружество, учредено съгласно законодателството на Княжество Лихтенщайн, представляващо алтернативен инвестиционен фонд, лицензиран и надзираван от Органа за надзор на финансовите пазари на Княжество Лихтенщайн. Предварителното одобрение е издадено след анализ за съответствието на заявеното намерение на критериите по чл.28а, ал. 3 от Закона за кредитните институции и на представени от заявителя документи и допълнително поискана информация, проведени консултации с Органа за надзор на финансовите пазари на Княжество Лихтенщайн, разполагаемата информация в публичните регистри, в регистрите, поддържани от БНБ, както и предоставената от Държавна агенция „Национална сигурност“ информация.Установено е, че емитираните от заявителя инвестиционни дялове без право на глас са придобити от дружеството „Инса Ойл“ ООД. Заявителят е уведомен, че конвертиране на инвестиционни дялове без право на глас, емитирани от заявителя, в акции с право на глас в „Новито Опортюнитиис Фонд АГмвК“, като лице, упражняващо контрол и влияние върху придобиваната банка, може да се извършва само след предварително одобрение от БНБ. ", "date": "2018.01.11", "title": "БНБ одобри продажбата на Общинска банка"}
{"url": "http://www.novinite.bg/articles/155348/Kup-protesti-za-oficialniya-star-na-evropredsedatelstvoto", "text": "Посрещаме европейските делегати с цели 9 протеста Демонстрации ще има пред парламента, в центъра и по маршрута на европейските делегации  реди обяд пред парламента ще има демонстрация в подкрепа на ратификацията на Истанбулската конвенция, . олицейските синдикати организират протестни акции по маршрута на европейските делегации.Привечер пък в центъра на столицата са насрочени шествия „за” и „против” изграждането на . Всички демонстрации ще се охраняват от органите на реда. ", "date": "2018.01.11", "title": "Куп протести за официалния стар на европредседателството"}
{"url": "http://www.novinite.bg/articles/155384/SASht-shte-razsledvat-narkoterorizma-na-Hizbulla", "text": "Американското министерство на правосъдието обяви създаването на специален екип за разследване на това, което определя като „нарко“, извършван от мощното ливанско движение „Хизбулла“.Екипът ще включва специалисти по прането на пари, борба с наркотрафика, тероризъм и организирана престъпност и ще вземе на прицел мащабната мрежа на „Хизбулла“, която се простира от Африка до Централна и Южна Америка.„Министерството на правосъдието няма да остави и един камък необърнат за да отстрани заплахите за нашите граждани от терористични организации и да спре потока на опустошителната криза с наркотиците. Екипът ще включи и прокуратури, които ще ограничат потока на пари в чужди терористични организации, както и ще разрушат придружаваните с насилие международни операции за трафик на наркотици\", заяви генералният прокурор Джеф Сешънс.Този ход идва в резултат на засилените усилия за борба с нарастващото влияние на Иран в Близкия изток и разширяване на военните способности на „Хизбулла“, една от доминиращите сили в ливанската политика.Но Сешънс допълни, че създаването на Екип за финансиране и нарко на „Хизбулла“(HFNT) също така е отговор на критиките, че бившият президент Барак Обама се е въздържал от разбиването на световната мрежа на „Хизбулла“, разследвана по по-раншния „Проект Касандра“, за да постигне ядрената сделка с Иран.Официални лица във Вашингтон и американските съюзници Саудитска Арабия и Израел са все по-разтревожени от растящата мощ в Ливан и по света на „Хизбулла“.", "date": "2018.01.11", "title": "САЩ ще разследват наркотероризма на \"Хизбулла\""}
{"url": "http://www.novinite.bg/articles/155353/Blokiraha-centara-na-Sofiya-zaradi-predsedatelstvoto-na-ES", "text": "Евроблокада ще затрудни сериозно движението в центъра на София днес. Причината е официалното откриване на българското председателство на ЕС довечера в Народния театър „Иван Вазов“. Въведените ограничения са и във връзка с официално посещение на колегиума на комисарите на Европейската комисия. Забранява се престоят и паркирането на пътни превозни средства с изключение на автомобилите, превозващи участниците в мероприятията, по редица улици и булеварди в столичния център. Ограниченията важат за:От 17:30 часа на 10.01.2018 г. до отпътуване на делегациите на 12.01.2018 г. на ул. „Ген. Гурко” между ул. „Г. С. Раковски” и ул. „Кн. Александър І”.От 17.30 часа вчера до приключване на мероприятията днес:- на ул. „Кн. Александър І” между ул. „Ген. Гурко” и бул. „Цар Освободител”;- на ул. „Аксаков” между ул. „Дякон Игнатий” и ул. „Г. С. Раковски”;- на ул. „Дякон Игнатий” между ул. „Ген. Гурко” и бул. „Цар Освободител”;- на ул. „Кузман Шапкарев” между ул. „Иван Вазов” и ул. „Ген. Гурко”;- на ул. „Славянска” между ул. „Г. С. Раковски” и ул. „Дякон Игнатий”;- на ул. „Г.Бенковски” между бул. „Цар Освободител” и ул. „Иван Вазов”;- на ул. „Иван Вазов” между ул. „Г. С. Раковски” и ул. „Дякон Игнатий”.От 06:30 часа до приключване на събитията на 11.01.2018 г.:- на площад „Кн. Александър І”, срещу Национална художествена галерия;- на пл. „Кн. Александър І” между бул. „Цар Освободител” и ул. „Московска”.От 17.30 часа днес до приключване на мероприятията утре същите ограничения важат и за територията на:- на ул. „Доспат” между бул. „Витоша” и ул. „Баба Неделя”;- на ул. „Баба Неделя”;- на ул. „Д-р Христо Стамболски”.Забранява се влизането на пътни превозни средства с изключение на автомобилите, обслужващи мероприятията, само при необходимост и по преценка на отдел „Пътна полиция” при СДВР, както следва:От 08:00 часа тази сутрин до приключване на мероприятията:- по ул. „Ген. Гурко” между ул. „Г. С. Раковски” и ул. „Кн. Александър І”;- по ул. „Кн. Александър І” между ул. „Ген. Гурко” и бул. „Цар Освободител”;- по ул. „Аксаков” между ул. „Дякон Игнатий” и ул. „Г. С. Раковски”;- по ул. „Дякон Игнатий” между ул. „Ген. Гурко” и бул. „Цар Освободител”;- по ул. „Кузман Шапкарев” между ул. „Иван Вазов” и ул. „Ген. Гурко”;- по ул. „Славянска” между ул. „Г. С. Раковски” и ул. „Дякон Игнатий”;- по ул. „Г. Бенковски” между бул. „Цар Освободител” и ул. „Иван Вазов”;- по ул. „Иван Вазов” между ул. „Г. С. Раковски” и ул. „Дякон Игнатий”.От 08:00 часа утре до приключване на мероприятията:- по ул. „Доспат” между бул. „Витоша” и ул. „Баба Неделя”;- по ул. „Баба Неделя”;- по ул. „Д-р Христо Стамболски”.За времето от 11:00 до 12:00 часа утре се закрива спирка с код 0395 (бул. \"Черни връх\"), под „Моста на влюбените”, след бул. „Черни връх”, посока бул. „България”. Столична дирекция на вътрешните работи осигурява охрана на мероприятието, постове за контрол и регулиране на движението на възлови кръстовища за горепосоченото време и места.", "date": "2018.01.11", "title": "Блокираха центъра на София заради председателството на ЕС"}
{"url": "http://www.novinite.bg/articles/155366/Jurnalist-se-zakani-da-izpravi-Lilyana-Pavlova-pred-sada-v-Belgiya", "text": "Базираният в Белгия български журналист Георги Готев се закани да съди министър Лиляна Павлова за клевета. Той съобщи, че обмисля да я изправи пред белгийския съд заради това, че пред група чуждестранни журналисти днес тя обвинила неговия новинарски сайт BulgarianPresidency.eu в разпространение на фалшиви новини и език на омарзата.\"След консултация с юристи мога да изправя Павлова пред белгийски съд (не пред български) за клевета. Аз съм също белгийски гражданин, моят сайт оперира от Белгия и смятам нейните твърдения за увреждащи моята работа\", обяви журналистът, който от години пише и за популярния сайт с новини от Брюксел Euractiv.Тази сутрин министърът по европредседателството Лиляна Павлова се срещна с 56 чуждестранни репортери. На въпрос на финландския журналист Пека Миканен за сайта на Готев, тя отговорила, че дори не ѝ се говори за това, защото медията разпространява фалшиви новини, използва език на омразата, а авторът му \"работи срещу страната си\". Въпросът на репортера засягал темата с незавидната позиция на България в международните класации за свободата на словото.Като инициатор на сайта мога да кажа, че основният ми мотив да го създам бе лошата ситуация със свободата на словото, посочва в свое писмо журналистът Георги Готев. Той коментира, че не работи срещу държавата си, а предоставя услуга в неин интерес, пишейки свободно и независимо за председателството. \"Смятам това за мой дълг като журналист и гражданин\", казва Готев.Той цитира и дословно изказването на Павлова:", "date": "2018.01.11", "title": "Журналист се закани да изправи Лиляна Павлова пред съда в Белгия"}
{"url": "http://www.novinite.bg/articles/155379/Romi-nahluha-v-apartament-sobstvenikat-gi-podgoni-no-konyat-im-pripadna-sled-boj-s-veriga", "text": "Роми нахлуха в апартамент, после се опитаха да избягат, подгонени от ядосания собственик, но по време на гонката, на пряка на бул. \"Монтевидео\" в столичния квартал \"Овча купел\" конят им припада, тъй като е бил бит с верига, за да бяга по-бързо.\"Днес към 10.45 часа млада ромка, която се оказа бременна, и малкото и дете - на около 10 г., пришпорваха впряга на каруцата си, биейки коня с верига. На кръстовището с бул. \"Монтевидео\" конят не издържа и припадна. След това до тях спря кола (черната кола от снимката - б. р.). От нея слезе мъж по халат, който се оказа, че ги гони, защото влезнали в апартамента му на 1 ет. докато се къпе\", разказва свидетелят, който качи снимки на припадналото животно във Фейсбук групата \"Забелязано в София\". Други двама роми, участвали във влизането с взлом, избягали пеша.Свидетелят на ужасното отношение към животното и други граждани освободили коня от каруцата и го свестили. Те се обадили на тел. 112 и на място пристигнал патрул на Шесто РПУ. Те задържали ромите и повикали зоополиция и \"Екоравновесие\".\"Беше доста измършавял и целият в рани\", разказва Росен Иванов, \"но вече беше добре\", завърши историята си пред OFFNews Иванов.", "date": "2018.01.11", "title": "Роми нахлуха в апартамент, собственикът ги подгони, но конят им припадна след бой с верига"}
{"url": "http://www.novinite.bg/articles/155369/Alen-Delon-Shte-si-otida-ot-tozi-svyat-bez-da-mi-e-machno-za-nego", "text": "Един от най-известните френски актьори - Ален Делон, твърди, че ще напусне този свят без съжаление в интервю пред списание \"Пари мач\" във връзка с шестдесетата годишнина от началото на неговата кариера, съобщава Франс прес.\"Животът не ми носи кой знае какво. Всичко съм видял, всичко съм изпитал. Но най вече мразя сегашната епоха. Повръща ми се от нея!\", обяснява 82-годишният екранен идол.\"Има създания, които наистина мразя. Всичко е фалш, всичко е подменено. Няма уважение към дадената дума. Важни са само парите. По цял ден чуваме за престъпления. Знам, че ще напусна този свят, без да ми е мъчно за него!\"В интервюто актьорът разказва за кариерата си, за трудните отношения със семейството му, за жените, които е обичал и за приятелите, които е изгубил.\"Почти всички починаха!\", тъгува Делон, който особено тежко понесе загубата на Мирей Дарк, с която споделяше живота си през 70-те години на миналия век. Запитан за мястото на жените в сегашния му живот, актьорът сподели, че още не е открил партньорка.\"Не казвам, че нямам кандидатки. Те са десетина, но нито една от тях не ми допада, за да приключа с нея живота си. Бих могъл да се оженя за жена, която е готова да ме придружи до края на дните ми!\"  ", "date": "2018.01.11", "title": "Ален Делон: Ще си отида от този свят, без да ми е мъчно за него"}
{"url": "http://www.novinite.bg/articles/155349/Prezidentat-Yavno-nyama-volya-za-efektivna-vseobhvatna-i-efektivna-borba-s-korupciyata", "text": "„Това не е изненадващо за мен. Всички дебати около антикорупционния закон и особено събитията от днес  показват, че наистина няма политическа воля за реална, всеобхватна и ефективна борба с корупцията. Явно тази борба ще продължи да се води от гражданите и от медиите“. Това заяви  Румен Радев  отхвърленото от парламентарната правна комисия вето  текстове в новия закон за борба с корупцията. На въпрос дали смята да сезира Конституционния съд в тази връзка, държавният глава отбеляза, че този закон няма да доведе до реални промени за по-ефективна борба, каквито се очакват.Запитан дали се притеснява от очакваните протести в деня на откриването на Българското председателство на Съвета на ЕС, президентът посочи, че тези протести не би трябвало да притесняват него. „Нормално е, България е демократична страна. Всеки, който има някакви искания, е свободен да ги изложи в законово установените форми“, допълни той.Помолен да коментира Истанбулската конвенция и дали трябва да бързаме с ратификацията ѝ, президентът Радев заяви, че е необходимо да има широк и изчерпателен дебат по темата. „Случаят в Нови Искър показа, че един педофил с ефективна присъда може да вилнее в продължение на години при пълното безразличие на местна власт, държавни институции и обществото. Това е много сериозно“, коментира държавният глава.Румен Радев беше категоричен, че в България и сега има закони, които защитават правата на жените и децата в случаи на домашно насилие. „Не можем да ги приложим явно както трябва, а бързаме да поемаме международни ангажименти, без да знаем точно за какво става въпрос и без да сме провели един наистина задълбочен дебат. Това е безотговорно. Борбата срещу домашното насилие и насилието над жени трябва да се води от полицията и съда, тук и сега. Ние трябва да знаем какво се подписва и какво се ратифицира, а не постфактум да установяваме какво сме приели“, заяви още Румен Радев.", "date": "2018.01.11", "title": "Президентът: Явно няма воля за ефективна, всеобхватна и ефективна борба с корупцията"}
{"url": "http://www.novinite.bg/articles/155358/Oshte-100-mln-i-kraj-na-policejskite-protesti-sled-sreshta-pri-Borisov", "text": "Полицейските протести спират след обещание за по-големи заплати от страна на държавата. 100 млн. лева допълнително ще бъдат отпуснати за униформените. До това се стига след серията протести, планирани да продължат и по време на европейското председателство от страна на Синдикалната федерация на служителите в МВР (СФСМВР) синдикатът на пожарникарите и спасителите „Огнеборец“ и синдиката на гражданската администрация в МВР. Днес представители на протестиращите полицаи се срещнаха с премиера Бойко Борисов в Министерски съвет, за да търсят решение на проблемите и исканията на протестиращите, предаде БГНЕС. Представителите на СФСМВР настояват проблемите с ниското заплащане на работещите в системата да бъдат решени устойчиво и да се обсъдят възможностите за изготвяне на стратегия за обществен ред и сигурност и реформиране на МВР с хоризонт 2030 г. По-късно днес ще има среща на синдикалистите и с ръководството на вътрешното министерство. СФСМВР ще обсъдят спиране на планираните протести.Това обаче не се отнася за днес. Въпреки постигнатите договорености при премиера, в часовия диапазон 16:30 – 17:00 часа, протестиращите служители в МВР ще „посрещат“ делегациите на европейското председателство с плакати на кръстовището на бул. „Брюксел“ и бул. „Цариградско шосе“, както и на кръстовището на „Орлов мост“. Протестните действия ще продължат в 18:15 часа в района на Народния театър „Иван Вазов“, където 45 минути по-късно започва официалната церемония по старта на европредседателството. Според премиера отпуснатите пари са заради приноса на служителите на МВР към охраната на външната граница, борбата с престъпността и контрабандата, довела до повече приходи в бюджета. Средствата трябва да бъдат гласувани до две седмици. В бюджета за тази година служителите в МВР получиха допълнително 55 млн. лв. за възнаграждения, уточняват от КНСБ.„Отпускането на тези средства е стъпка в правилната посока и ще настояваме да бъде повторена в следващия бюджет. Да не забравяме обаче, че все още има сектори, които останаха недофинансирани и заплатите в тях продължават да бъдат на ръба на оцеляването – социалната сфера и културата, например“, коментира президентът на КНСБ Пламен Димитров.„Оценяваме решението на премиера като положително, защото то ще позволи вдигане на заплатите на служителите в МВР с 15%, а това беше едно от нашите искания от протеста на 14 октомври. Остават обаче законодателните промени за осигуряване на безопасността, живота и здравето на огнеборците и спасителите, които поискахме“, заяви президентът на синдикат „Огнеборец“ Венцислав Станков.След срещата стана ясно, че правителството има готовност да обсъжда още 10 на сто ръст на заплатите на служителите в МВР, но за 2019 година. Това обаче ще бъде възможно само срещу резултати от работата на служителите.", "date": "2018.01.11", "title": "Още 100 млн. и край на полицейските протести след среща при Борисов"}
{"url": "http://www.novinite.bg/articles/155359/Ot-BSP-sami-shte-vnesat-vota-na-nedoverie-sreshtu-pravitelstvoto", "text": "Парламентарната група на БСП ще внесе вота на недоверие към правителството следващата сряда, на 17 януари. Това обаче ще се случи без подкрепата на ДПС, както се очакваше. Новината съобщи в кулоарите на Народното събрание лидерът на социалистите Корнелия Нинова, предаде бТВ. Темата на вота ще е корупцията, както бе обявено по-рано.След поредица срещи между БСП и ДПС беше останало впечатлението, че те са успели да се договорят за темата на вота и момента на внасянето му. Днес обаче стана ясно, че между политическите сили има конфликт. В БСП са останали неприятно изненадани от думите на почетния председател на ДПС Ахмед Доган, че опозицията не е готова да предложи алтернатива на кабинета \"Борисов 3\". След това изказване от края на миналата година настоящият лидер Мустафа Карадайъ обяви, че Доган е бил разбран погрешно и ДПС ще подкрепи вота.„За да няма спекулации, заявяваме, че преформатирането на управлението не означава задължително влизане на ДПС в управлението (…) Няма да участваме в процес „стани да седна“ (…) Против сме управлението със националистите и защото ерозират институциите и поставят под въпрос сигурността на страната“, заяви днес Карадайъ. ", "date": "2018.01.11", "title": "От БСП сами ще внесат вота на недоверие срещу правителството"}
{"url": "http://www.novinite.bg/articles/155370/EK-planira-1-mlrd-evro-investicii-v-superkompyutri", "text": "Европейската комисия (ЕК) обяви плановете си да инвестира съвместно с държавите членки в изграждането на европейска инфраструктура от суперкомпютри от световна класа.Суперкомпютрите са необходими за обработката на все по-големи обеми от данни и носят ползи на обществото в много области — от здравеопазването и производството на енергия от възобновяеми източници до безопасността на  и киберсигурността, посочват от ЕК в съобщението си.Днешната стъпка е от решаващо значение за конкурентоспособността и независимостта на Европейския съюз (ЕС) в областта на основаната на данни икономика. Днес европейските учени и промишлеността все по-често обработват данните си извън ЕС, тъй като наличната изчислителна мощност в ЕС не отговаря на потребностите им. Тази липса на независимост застрашава неприкосновеността на личния живот, защитата на данните и търговските тайни, както и собствеността върху данните, особено при приложения с чувствително съдържание, поясняват от Брюксел.Новосъздадена правна и финансираща структура — съвместното предприятие EuroHPC, ще придобие, изгради и внедри в цяла Европа инфраструктура от високопроизводителните изчислителни технологии (HPC). Предприятието ще подпомага също така програма за научни изследвания и иновации, която ще разработва технологии и машини (хардуер), както и приложения (софтуер) за тези суперкомпютри.Приносът на ЕС в EuroHPC ще бъде около 486 млн. евро по актуалната многогодишна финансова рамка, като със същата сума ще се включат и държавите членки и асоциираните държави. До 2020 г. ще бъдат инвестирани общо около 1 млрд. евро публично финансиране, а частните членове на инициативата ще се включат и с непарично участие.„Суперкомпютрите са двигателят на цифровата икономика. ЕС днес изостава в тази трудна надпревара- нямаме суперкомпютри в челната десятка на света. С инициативата EuroHPC искаме да предоставим на европейските изследователи и фирми суперкомпютърен капацитет на световно равнище до 2020 г., за да разработят технологии като изкуствения интелект и да създадат бъдещите всекидневни приложения в области като здравеопазването, сигурността или инженерните науки“, коментира заместник-председателят на ЕК Андрус Ансип, отговарящ за цифровия единен пазар.„Суперкомпютрите вече са в основата на важни постижения и иновации в много области, които пряко засягат всекидневния живот на европейските граждани. Те могат да ни помогнат да развием персонализирана медицина, да пестим енергия и да се борим по-ефективно срещу изменението на климата. Подобряването на европейската инфраструктура от суперкомпютри предлага огромен потенциал за създаване на работни места и е ключов фактор за цифровизацията на промишлеността и за повишаване на конкурентоспособността на европейската икономика“, добавя Мария Габриел, комисар по въпросите на цифровата икономика и цифровото общество.", "date": "2018.01.11", "title": "ЕК планира 1 млрд. евро инвестиции в суперкомпютри"}
{"url": "http://www.novinite.bg/articles/155380/Novi-grupi-migranti-napirat-kam-Balgariya-i-Garciya", "text": "В Одрин днес бяха заловени 75 души при опит да се прехвърлят нелегално в България. Вчера броят им бе 160 души , информира БГНЕС. При контролна акция на съвместни екипи от гранични войски, жандармерия и пехотна механизирана бригада в района на Ипсала и две села са открити 75 мигранти от Сирия, Палестина, Афганистан, Мароко, Пакистан и Иран. Вчера в същия район при опит да преминат незаконно границата са заловени 160 души от Сирия, Палестина, Бангладеш, Афганистан, Алжир, Мароко, Ирак, Испания и Непал. След проверките всички са предадени на одринската дирекция по миграцията. Специализираната част към командването на пехотата под името „Гранични орли“ отчете, че за 2017 г. само на граничната бразда с България и Гърция са спрени, заловени и върнати 20 014 бегълци. Границата откъм турската страна се наблюдава денонощно с термовизионни камери, военни патрули непрекъснато контролират по границата и арестуват мигрантите и техните водачи трафикантите. В рамките на 6 години само „уловът“ на „Граничните орли“ възлиза на 116 936 души, заловени при опит да се прехвърлят незаконно в България и Гърция. Най-големият брой е регистриран през 2011 г. – 22 664 души, през 2012 г. намаляват до 17 448, 2013 г. те са 16 383 души, 2014 г. – 13 443, 2015 г. – 14 826, 2016 г. – 12 158 души. Миналата година обаче задържаните на границата отново достигат над 20 000 души. ", "date": "2018.01.11", "title": "Нови групи мигранти напират към България и Гърция"}
{"url": "http://www.novinite.bg/articles/155374/Bolnicata-v-Lovech-spira-rabota", "text": "От утре Многопрофилната болница за активно лечение (МБАЛ) \"Проф.д-р Параскев Стоянов\" в Ловеч спира работа. Липсата на лекарства, консумативи и средства за закупуване на кислород са причините ловешките медици да преустановят дейността си. Това се посочва в декларация, изпратена от персонала на клиниката до премиера, здравния министър, парламентарната здравна комисия, националния омбудсман и съсловните организации.\"Горепосочените действия са продиктувани от обстоятелството, че не сме в състояние да предоставим качествена, квалифицирана и адекватна помощ по отношение на лечението на пациентите и поради липсата на лекарства, консумативи и медикаменти се застрашава животът и здравето на пациентите от Ловеч и региона“, посочва се в декларацията.Медиците призововат отговорните институции да предприемат спешни адекватни мерки по отношение финансирането на лечебното заведение - изплащане на дължимите суми към доставчици и на неразплатените към този момент дължими трудови възнаграждения на персонала за последните три месеца. Междувременно зам.-министърът на здравеопазването Жени Начева заяви на среща с работещите там, че ще бъдат съкратени персонал и леглова база, предава Дарик. Броят на леглата ще бъде намален с около 40%.Ще бъде драстично съкратен и персонал, основно административен – от 116 ще останат 36 човека. Лекарите, които са 77, няма да се съкращават. От полувисшия и среден медицински персонал ще си отидат 27 души. Това предвижда спешният оздравителен план на здравното министерство.Целта е от края на януари да започне редовно плащане на разходите за възнаграждения, лекарства и консумативи за издръжка. Засега до края на месеца е постигната договорка с плевенска болница за осигуряване на лекарства и консумативи за спешни случаи.Днес в здравното ведомство ще има среща с всички кредитори на болницата в Ловеч, за да бъдат договорени условия по разсрочване задълженията на лечебницата към тях за по-дълъг период от време. Оздравителният план предвижда 4 млн. лева дългове да бъдат платени напълно за пет години.В края на миналата година болницата в Ловеч обяви фалит. В подобна ситуация са и държавните лечебни заведения във Враца, Поморие, Белоградчик.заради тежкото си финансово състояние. , ще предложи мерки за оздравяването   Днес здравният министър Кирил Ананиев предложи някои от общинските болници да се преструктурират в диагностично-консултативни центрове.", "date": "2018.01.11", "title": "Болницата в Ловеч спира работа"}
{"url": "http://www.novinite.bg/articles/155361/Punktove-za-sabirane-na-stari-gumi-v-Sofiya-i-tozi-uikend", "text": "Акцията по събиране на стри гуми от домакинствата ще продължи на 12 и 13 януари в районите Люлин и Връбница. Това е третата поредна съвместна инициатива между Столична община и Столичният инспекторат, която е насочена към намаляване на изхвърлянето на стари гуми до кофите за смет и минимизиране на възможността да бъдат изгаряни за отопление. В рамките на предходните две акции, проведени в районите Младост и Овча купел, бяха събрани близо 3000 гуми. На адресите, на които има разкрити временни стационарни пунктове, старите си гуми могат да предават всички желаещи, независимо от района по местоживеене.- бул. „Добринова скала“, срещу бл.402, вх. А- ж.к. Люлин 1 – ул. „Константин Константинов“, зад магазин „Фантастико“- ж.к. Люлин 8 – ул. „ Търново“ обръщало на тролеите срещу бл. 816- ж.к. Люлин 10 – бул. „ Генерал Владимир Динчев“, срещу бл.115, вх. Б- ж.к. Люлин 7- ул. „ Полковник Стоян Топузов“, до трафопост до бл. 704- ж.к. Люлин 5- ул. „ Капитан Васил Данаджиев“ , трафопост до бл.521- ж.к.. „Връбница“- ул. „Тричко Велев“, до бившето БТК;- ж.к. „ Обеля 2“ – ул. „Илия Георгов“ между бл. 231 и бл. 214- кв. „Горубляне“ – ул. „Цветна градина“ до Стадиона;- ж.к. „Младост 4“, ул. „Проф. Александър Танев“, терен срещу колелото на автобуси с № 213, 76;- ж.к. „Младост 3“, ул. Жечо Гюмюшев“, терен преди пресечката с ул. „Инж. Георги Белов“;- ж.к. „Младост 1“, ул. „Митрополит Серафим Сливенски“ , до дърводелски цех;- ж.к. „Младост 1“, ул. „Проф. Марко Семов“ и ул. „Андрей Сахаров“;1. ж.к „Овча купел“ 1, ъгъла на бул. „Президент Линкълн“ № 55 и ул. „Зеленика“– Автокозметичен център „Портокал“;2. Автопаркинг- ж.к „Овча купел“ 1 , бул. „Президент Линкълн“, с/у бл.431;3. Павилион - ж.к. „Овча купел“ 2, кръстовището на бул. „Президент Линкълн“ и ул. „Петър Димков“.Столичният инспекторат напомня, че търговските обекти / автосервизи и пунктове за смяна на излезли от употреба гуми/ са задължени да имат сключен договор с лицензирана фирма, на която да предават събраните гуми. Всеки обект, който нарушава разпоредбите на законодателството подлежи на санкция в размер от 1400 до 4000лв.", "date": "2018.01.11", "title": "Пунктове за събиране на стари гуми в София и този уикенд"}
{"url": "http://www.novinite.bg/articles/155365/Hvanaha-izbyagal-ot-zatvora-v-Stara-Zagora-sled-shemetno-presledvane", "text": "Полицията в Стара Загора залови избягал затворник от затвора в Стара Загора, след като избяга вчера. Властите преследват мъжа в продължение на няколко часа. Тази сутрин лека кола \"Роувър\" не спира на полицай, който подава сигнал за стоп с палка. След сигнала на полицията затворникът увеличава настъпва газта и влиза в насрещното движение в индустриалната зона на града.Беглецът дори успява да излезе от града, а органите на реда го преследват по пътя към Казанлък, но близо до село Сливито колата на престъпника аварира. Тогава мъжът хуква да бяга, но малко по-късно бива задържан.Остава въпросът защо мъжът се опитал да избяга от затвора, след като излежава едва едногодишна присъда за каране без свидетелство за управление на МПС и дори е бил в отпуск.В колата му пък са открити крадени ВиК части от работилницата към затвора, предава бТВ.", "date": "2018.01.11", "title": "Хванаха избягал от затвора в Стара Загора след шеметно преследване"}
{"url": "http://www.novinite.bg/articles/155375/Podsadimite-za-ekstremizam-imami-ne-se-yaviha-v-sada", "text": "Ахмед Муса и останалите 12 имами от Родопите не се явиха в пловдивския съд. Те са подсъми за проповядване на антидемократична идеология и за членуване в забранена у нас ислямистка организация.Част от тях са изпратили молби до съда, в които заявяват, че се отказват от адвокатите си, които са ги защитавали до момента. Двама от защитниците също не се явиха. Това стана пречка да бъде изслушана комплексната експертиза, която трябва да разкрие дали в проповедите си духовните лица са призовавали към религиозна омраза и антидемократична идеология.Процесът срещу имамите се гледа за втори път, след като беше върнат от Върховния касационен съд, а присъдите на почти всички подсъдими бяха отменени.Единствено Ахмед Муса получи ефективна присъда – затвор. ", "date": "2018.01.11", "title": "Подсъдимите за екстремизъм имами, не се явиха в съда"}
{"url": "http://www.novinite.bg/articles/155360/Pak-signal-za-bomba-na-letishte-Sofiya", "text": "Трети сигнал за бомба на летище „София“ в рамките на по-малко от два дни. Поредното анонимно обаждане е получено днес в 12:10 ч., съобщиха от МВР. Веднага са предприети действия и е започнала страндартна проверка.Вчера имаше два подобни сигнала. И двата терминала на аерогарата бяха евакуирани. Сигналите се оказаха фалшиви. ", "date": "2018.01.11", "title": "Пак сигнал за бомба на летище \"София\""}
{"url": "http://www.novinite.bg/articles/155356/Bukmejkari-Samo-Nadal-i-Federer-s-poveche-shansove-ot-Grisho-za-titlata-v-Avstraliya", "text": "Родна ракета №1 Григор Димитров е поставен под №3 в основната схема на Аустрелиън Оупън. Това стана ясно от публикация на официалния сайт на първия за годината турнир от Големия шлем, предаде .От новината се разбира още, че водачи в схемите при мъжете и жените са съответно Рафаел Надал (Испания) и Симона Халеп (Румъния). Втори при мъжете е Роджър Федерер (Швейцария). Новак Джокович, шесткратен победител на Аустрелиън Оупън, е поставен като №14. Гришо за сефте е сложен толкова напред на турнир от Шлема, а това е следствие от великолепното му представяне миналия сезон.Букмейкърите също дават сериозен шанс на хасковлията, но все пак не са толкова щедри, колкото организаторите на Аустрелиън Оупън. Според коефициентите - Григор е със ставка от 10.00 з акрайна победа в турнира. Толкова е коефициентът и на Александър Зверев, като двамата делят 4-5-о място по този показател. Фаворит за победа в Мелбърн е Федерер с 2.75.ПОСТАВЕНИТЕ ПРИ МЪЖЕТЕ1.Рафаел НАДАЛ (Исп)2.Роджър ФЕДЕРЕР (Швейц)3.Григор ДИМИТРОВ (Бъл)4.Александър ЗВЕРЕВ (Гер)5.Доминик ТИЙМ (Ав)6.Марин ЧИЛИЧ (Хър)7.Давид ГОФЕН (Бел)8.Джак СОК (САЩ)9.Стан ВАВРИНКА (Швейц)10.Пабло КАРЕНЬО БУСТА (Исп)11.Кевин АНДЕРСЪН (ЮАР)12.Хуан Мартин ДЕЛ ПОТРО (Арж)13.Сам КУЕРИ (САЩ)14.Новак ДЖОКОВИЧ (Сър)15.Жо-Вилфред ЦОНГА (Фр)16.Джон ИСНЪР (САЩ)17.Ник КИРИОС (Авл)18.Лука ПЮЙИ (Фр)19.Томаш БЕРДИХ (Чех)20.Роберто БАУТИСТА АГУТ (Исп)21.Алберт РАМОС-ВИНЬОЛАС (Исп)22.Милош РАОНИЧ (Кан)23.Жил МЮЛЕР (Люкс)24.Диего ШВАРЦМАН (Арж)25.Фабио ФОНИНИ (Ит)26.Адриан МАНАРИНО (Фр)27.Филип КОЛШРАЙБЕР (Гер)28.Дамир ДЖУМХУР (БиХ)29.Ришар ГАСКЕ (Фр)30.Андрей РУБЛЬОВ (Рус)31.Пабло Куевас (Ур)32.Миша ЗВЕРЕВ (Гер)ПОСТАВЕНИТЕ ПРИ ЖЕНИТЕ1.Симона ХАЛЕП (Рум)2.Каролине ВОЗНЯЦКИ (Дан)3.Гарбине МУГУРУСА (Исп)4.Елина СВИТОЛИНА (Укр)5.Винъс УИЛЯМС (САЩ)6.Карилона ПЛИШКОВА (Чех)7.Йелена ОСТАПЕНКО (Лат)8.Каролин ГАРСИЯ (Фр)9.Йохана КОНТА (Вбр)10.Коко ВАНДЕВЕГЕ (САЩ)11.Кристина МЛАДЕНОВИЧ (Фр)12.Юлия ГЕОРГЕС (Гер)13.Слоун СТИВЪНС (САЩ)14.Анастасия СЕВАСТОВА (Лат)15.Анастасия ПАВЛЮЧЕНКОВА (Рус)16.Елена ВЕСНИНА (Рус)17.Медисън КИЙС (САЩ)18.Ашли БАРТИ (Авл)19.Магдалена РИБАРИКОВА (Свк)20.Барбора СТРИЦОВА (Чех)21.Анжелик КЕРБЕР (Гер)22.Дария КАСАТКИНА (Рус)23.Дария ГАВРИЛОВА (Авл)24.Доминика ЦИБУЛКОВА (Свк)25.ШУАЙ ПЪН (Кит)26.Агниешка РАДВАНСКА (Пол)27.Петра КВИТОВА (Чех)28.Миряна ЛУЧИЧ-БАРОНИ (Хър)29.Луцие ШАФАРЖОВА (Чех)30.Кики БЕРТЕНС (Хол)31.Екатерина МАКАРОВА (Рус)32.Анет КОНТАВЕЙТ (Ест)", "date": "2018.01.11", "title": "Букмейкъри: Само Надал и Федерер с повече шансове от Гришо за титлата в Австралия"}
{"url": "http://www.novinite.bg/articles/155351/Dneven-horoskop-za-chetvartak-11-yanuari", "text": "Ще имате възможност да забавите темпото на работа, за да можете да пренасочите тази енергия в личния си живот, който има остра нужда от това.Днес ще усеете да пожънете успеха на неуморния си труд и поемането на много задължения извън работното Ви време. Вкъщи ще цари хармония и любов.Като че ли сте достигнали лимита на възможностите си. Ще се чувствате уморено и скапано. Нужна Ви е активна почивка.Ако сте представител на някой от останалите зодиакални знаци, можете да намерите своя дневен хороскоп . ", "date": "2018.01.11", "title": "Дневен хороскоп за четвъртък, 11 януари"}
{"url": "http://www.novinite.bg/articles/155346/Ochakva-ni-oblachno-vreme-na-mnogo-mesta-i-s-valeji", "text": "Днес ще се задържи предимно облачно, в равнините с намалена видимост. На много места ще превали дъжд, който привечер в Предбалкана ще се примесва със сняг. Почти без валежи ще е в югозападните райони. Ще духа слаб, в Източна България до умерен вятър от изток-североизток. Максималните температури ще бъдат между 4 и 9 .Атмосферното налягане е по-ниско от средното за януари и ще продължи да се понижава.Над планините ще преобладава облачно време и на места ще превали слаб сняг. Ще духа умерен, по билата и силен вятър от юг-югоизток. Максимална температура на височина 1200 метра - около 3 , на 2000 метра – около минус 1.Над Черноморието ще бъде предимно облачно и на места ще превали слаб дъжд. Ще духа до умерен вятър от източната четвърт. Максимални температури на въздуха  8-10 , близки до температурата на морската вода. Вълнението на морето ще бъде 2-3 бала. ", "date": "2018.01.11", "title": "Очаква ни облачно време, на много места и с валежи"}
{"url": "http://www.novinite.bg/articles/155347/Samolet-kacna-bez-kolesnik-vav-Varshava", "text": "Самолет кацна аварийно снощи на летището във Варшава. Машината се е приземила „по корем“, след като предният й колесник не се е отворил. Заради инцидента, случил се в 19:20 ч. местно време (съвпада с българското). На борда на самолета е имало 63-ма души – 59 пътници и 4-ма екипаж. При аварийното кацане няма пострадали. В някои от пасажерите потвърдиха, че се чувстват добре и похвалиха пилота за действията му в критичната ситуация.Заради инцидента се наложи летището да бъде затворено за няколко часа, тъй като кацналата по корем машина е блокирала основната писта. В 11:10 ч. от самото летище съобщиха чрез социалната мрежа, че летището отново е отворено за излитане и кацане.Самолетът е на полската авиокомания и е изпълнявал полет от Краков за Варшава. Машината е с регистрационен номер ", "date": "2018.01.11", "title": "Самолет кацна без колесник във Варшава"}
{"url": "http://www.novinite.bg/articles/155377/Balgariya-osadena-da-plati-33-000-evro-na-OMO-Ilinden", "text": "България е осъдена да плати 33 000 евро на нерегистрираната македонистка организация ОМО „Илинден” Пирин. Решението е на Съда за човешките права в Страсбург  заради неразрешени шествия през 2006 и 2007 година и за отказ на българския съд да регистрира партията. Парите за подобни обезщетения се изплащат от държавния бюджет, който се формира от българските данъкоплатци.  Съдът за човешките права в Страсбург намира, че е нарушено правото на събиране и сдружаване спрямо организацията. Над 13 000 евро е компенсацията за неразрешени шествия през 2006 и 2007 година.  Отделно по две жалби на нейни членове за отказ на съда да регистрира ОМО \"Илинден\", България ще трябва да плати още 20 000 евро. ОМО „Илинден“ -Пирин или както е цялото ѝ име - Обединена македонска организация: Илинден - Партия за икономическо развитие и интеграция на населението  защитава самоопределящите се като македонци по националност у нас. През 2009 година българският съд отказа да я регистрира като политическа партия в България с мотива, че документите ѝ не отговарят на изискванията. Заради отказа на регистрация България многократно е осъдена от Европейския съд за правата на човека в Страсбург да изплаща парични обезщетения на ищците.", "date": "2018.01.11", "title": "България осъдена да плати 33 000 евро на ОМО „Илинден”"}
{"url": "http://www.novinite.bg/articles/155355/Erdogan-shte-kani-Merkel-v-Ankara-iska-zatoplyane-na-otnosheniyata", "text": "Турският президент Реджеп Ердоган иска да се срещне лично с германския канцлер Ангела Меркел, за да възстанови добрите отношения между двете страни. Това заяви пред германски журналисти в Анталия външният министър на Турция Мевлют Чавушоглу, предаде БГНЕС. В изказването си той посочи, че Ердоган има желание да покани Меркел в страната си след приключването на преговорите й за съставяне на правителство или самият той да посети Германия.ДПА припомня, че германско-турските взаимоотношения са силно обтегнати след опита за преврат в Турция през 2016 година. Тогава турският държавен глава отправи множество обвинения към Германия, че закриля поддръжниците на Фетуллах Гюлен, когото Анкара смята за организатор на преврата. Последваха и арести на германски граждани, по обвинения в подкрепа на терористични организации. В отговор, миналата година пък Берлин забрани на турските министри да провеждат агитационни митинги в страната, което накара Ердоган да квалифицира немските управници като \"нацисти\". В последно време обаче Турция, в лицето на Чавушоглу, започна да се стреми към възстановяване на отношенията между двете страни. Скоро турският първи дипломат дори определи Меркел като \"единственият истински лидер в Европа за последните 5-6 години\".", "date": "2018.01.11", "title": "Ердоган ще кани Меркел в Анкара, иска затопляне на отношенията"}
{"url": "http://www.novinite.bg/articles/155357/Djulian-Asanj-veche-s-ekvadorski-pasport", "text": "Основателят на  Джулиан Асанж, който се укрива в посолството на Еквадор в Лондон вече повече от 5 години, е получил паспорт за южноамериканската държава. Това съобщи в понеделник всекидневникът \"Ел Юнивърсо\", позовавайки се на достоверни източници и на базата данни в сайта на Еквадорската данъчна служба. По техни сведения Джулиан Пол Асанж има паспорт с идентификационен номер 1729926483, издаден още на 21 декември и важащ за северноцентралната провинция Пинчинча, предаде БГНЕС. Не е известен обаче статутът за пребиваване, който Асанж е получил.Германската информационна агенция ДПА припомни, че след като медиите разпространиха новината, Министерството на външните работи на Еквадор съобщи, че няма да отговори на \"слухове или изкривена информация, извадена извън контекста\" във връзка с Асанж.Междувременно Асанж публикува в сряда своя снимка в , облечен в тениска с цветовете на еквадорското знаме. Това бе първата публикация на Асанж в микроблог мрежата след странното му съобщение на Нова година, включващо код от 60 знака и линк към популярната британска песен Paper Planes на MIA.", "date": "2018.01.11", "title": "Джулиан Асанж вече с еквадорски паспорт"}
{"url": "http://www.novinite.bg/articles/155363/Imeto-na-Makedoniya-skara-darjavata-i-carkvata-v-Garciya", "text": "Църквата и държавата в Атина се скараха заради спора за името на Македония. Разногласията между духовната и гражданската власт стигнаха до размяна на реплики през медиите. А правителството обвини Светия синод, че се меси в политиката му.„Църквата се меси в дипломатическите въпроси на страната, а в същото време не иска държавата да се меси в църковните дела. Църквата трябва да отговори дали върви ръка за ръка с крайнодясната националистка партия \"Златна зора\". Ако, това не е така, да ни каже как да преговаряме със Скопие.“ Това са само част от въпросите, които задават от гръцкото министерство на външните работи, публикувани в днешния брой на \"Катимерини\", по повод последното решение на Светия синод на Православната църква на Елада /ПЦЕ/ по отношение на преговорите за разрешаване на спора за името на Република Македония, предаде БГНЕС. Църквата се обяви срещу използването на термина Македония в името на Република Македония.\"Катимерини\" публикува в 5 точки позициите на МВнР. Статията, която е озаглавена - \"Открит фронт на църквата за името\" се появи само няколко часа след като Православната църква на Елада разпространи официалното си съобщение. Ето и петте точки: Пред \"Катимерини\" представител на Светия синод на Православната църква на Елада е заявил, че \"църквата не се меси в политиката, но има право на собствено мнение слушайки агонията на гръцкия народ\". Представителят на Светия синод препоръчва на властите в Атина да се обърнат към главата на Православната църква на Елада, до Вселенския патриарх в Истанбул, които най-добре познавали въпросите свързани с църквата в Скопие\". ", "date": "2018.01.11", "title": "Името на Македония скара държавата и църквата в Гърция"}
{"url": "http://www.novinite.bg/articles/155367/Nyama-da-ima-vtori-referendum-za-chlenstvoto-na-Velikobritaniya-v-ES", "text": "Британската министър-председателка Тереза Мей няма да свиква втори референдум за членството в Европейския съюз, заяви днес неин говорител, цитиран от Ройтерс.Изявлението беше направено в отговор на засилващите се призиви за ново гласуване за Брекзит.Поддръжникът на излизането на Великобритания от ЕС Найджъл Фараж каза по-рано, че се приближава до идеята за втори референдум, съобщава БТА. Според него евентуално ново гласуване пак ще бъде спечелено от привържениците на излизането на Великобритания от ЕС и ще сложи край на дебатите.Много поддръжници на оставането на Великобритания в ЕС също подкрепят идеята за нов референдум. Те настояват, че британците не са били достатъчно информирани при първото гласуване, както и че общественото мнение се променя.", "date": "2018.01.11", "title": "Няма да има втори референдум за членството на Великобритания в ЕС"}
{"url": "http://www.novinite.bg/articles/155381/Bum-na-smartnite-sluchai-sled-upotreba-na-narkotici-v-Turciya", "text": "Броят на смъртните случаи след употреба на наркотици в Турция се е удвоил през 2017 г. в сравнение с 2016, съобщи вътрешният министър Сюлейман Сойлу, предава БГНЕС.През 2016 г. фаталните случаи от пристрастеност към дрога са били 520, а през миналата година числото е достигнало 1020.\"Като администратор на тази страна не би трябвало да изговарям тези думи. Трябва да се вземат повече предпазни мерки, за да се предотвратят смъртните случаи от наркотици \", добави той, съобщи Анадолската агенция.Като отбелязва, че наскоро се е срещнал с министъра на вътрешните работи на Афганистан по въпроса за незаконната миграция и употребата на наркотици, Сойлу каза, че в Афганистан годишно се произвеждат 4.5 милиона тона опиум, а чиято стойност на пазара е нараснала до 1,4 милиарда долара.\"Ние в Турция заловихме около 20 тона хероин тази година. Това означава, че трябва да изземем 40 тона хероин през 2018 г. \", добави министърът.През 2015-16 г. турските власти съобщиха, че са заловили само пет тона хероин.", "date": "2018.01.11", "title": "Бум на смъртните случаи след употреба на наркотици в Турция"}
{"url": "http://www.novinite.bg/articles/155362/DPS-shte-glasuva-sreshtu-pravitelstvoto-no-ne-s-argumentite-na-BSP", "text": "ДПС ще подкрепи вота на недоверие на БСП към правителството, въпреки че сеоциалистите обявиха, че ще го внесат в парламента самостоятелно. „Ще подкрепим вота, ще гласуваме против правителството, обаче с нашите мотиви и аргументи“, заяви депутатът от ДПС Йордан Цонев.„Имаме решение за вота на недоверие и то много отдавна, взето на нашия най-висш форум между две конференции на Националния съвет. Решението ни не е за един вот, а за вотове, и добре обосновано“, допълни той. Цонев отбеляза и че лидерът на ДПС Мустафа Карадайъ вече е бил уведомен за решението на БСП от самата Корнелия Нинова.  ", "date": "2018.01.11", "title": "ДПС ще гласува срещу правителството, но не с аргументите на БСП"}
{"url": "http://www.novinite.bg/articles/155352/Chasove-do-oficialniya-start-na-balgarskoto-evropredsedatelstvo", "text": "Официалният старт на първото Българско председателство на Съвета на ЕС 2018 ще бъде даден довечера в 19:00 ч. Това ще стане с тържествена церемония в Народния театър „Иван Вазов“. В програмата е включен и концерт, на който ще присъстват нашите държавници и европейските представители. В първите 15 минути речи ще изнесат президентът Румен Радев, премиерът Бойко Борисов, Председателят на Европейския парламент Антонио Таяни,председателят на Европейския съвет Доналд Туск и председателят на Европейската комисия Жан-Клод Юнкер. След това ще започне и концертът.Преди премиерът Бойко Борисов ще проведе работна среща с председателя на Европейския съвет Доналд Туск, на която ще бъдат обсъдени предизвикателствата пред Европа по време на Българското председателство на Съвета на ЕС. Във фокуса на срещата ще бъдат българските приоритети, част от програмата на триото Естония - България - Австрия. Това са перспективата пред Западните Балкани, продължаването на кохезията, сигурността и стабилността на ЕС, цифровата икономика, както и бъдещето на Европа и младите хора в Общността.Председателят на Европейския съвет пристига в България за откриването на първото Българско председателство на Съвета на ЕС, което ще стане с откриващ концерт в Народния театър. Освен него, официални гости на церемонията ще са президентът на Република България Румен Радев, председателят на Народното събрание Цвета Караянчева, председателят на Европейския парламент Антонио Таяни, председателят на Европейската комисия Жан-Клод Юнкер и министър-председателят на Република България Бойко Борисов.Преди тържественото откриване в Народния театър официалните гости ще разгледат интерактивна изложба с фотографии и картини на големи български художници. Мултимедийната експозиция ще бъде прожектирана върху разнообразни по размери и форми прожекционни площи.", "date": "2018.01.11", "title": "Часове до официалния старт на българското европредседателство"}
{"url": "http://www.novinite.bg/articles/155354/Tri-zadachi-postavya-Pavlova-pred-Balgariya-za-evropredsedatelstvoto", "text": "„Три са нещата, които ни се иска, в резултат на председателството, да покажем. Ние не сме просто една държава бенефициент, която получава средства. Ние сме адекватен, пълноправен партньор и член. Второто, което е изключително важно - ние не сме безгласна буква. Много често се говори, че правим каквото ни каже Брюксел. Напротив, ние имаме и позиция и мнение, имаме и много ясно разбиране при всяка една тема кое е изгодно и кое - неизгодно за България. И трето - да покажем непознатата България. Да изчистим имиджа на България е нашата най-важна цел“, каза министърът за българското председателство на Съвета на ЕС Лиляна Павлова пред БНТ.В деня на официалния старт на европредседателството коментар направи и вицепремиерът и министър на външните работи Екатерина Захариева. „Най-важният знак, който искаме да дадем е, че можем да постигаме съгласие и да вървим заедно и в трудни моменти. Не случайно мотото на нашето председателство е \"Обединението прави силата\". Искаме да покажем, че заедно сме по-силни“, каза тя. ", "date": "2018.01.11", "title": "Три задачи поставя Павлова пред България за европредседателството"}
{"url": "http://www.novinite.bg/articles/155373/Deputatite-zabraniha-stroeja-na-sgradi-po-visoki-ot-50-m-v-centara-na-Sofiya", "text": " Депутатите предвидиха обаче за зоните, които са от значение за възприятие на планината, строителството на Околовръстното шосе да не е по-високо от 75 м, а извън него - от 15 м. В останалите части на града се позволяват сгради и до 125 м. С други текстове за пръв път се въвежда понятието \"междублоково пространство\", регламентират се точно и местата на озеленените обществени площи. Промените разписват и мерки за облекчаване на административната тежест. Например, премахват се ограниченията за площ и лице на  (урегулиран поземлен имот) в зоните за ниско жилищно застрояване.\r\n\r\n Христо Проданов (\"БСП за България\") отбеляза, че според европейските регламенти и изисквания на една кокошка, за да се чувства щастлива и свободна, са й необходими четири квадратни метра. Мисля, че в последните години на един софиянец започна да му се полага по-малко отколкото на една свободна и щастлива кокошка в ЕС, коментира той. Така че наистина трябва да се замислим и да направим конкретни стъпки за решаване поне отчасти на проблемите, призова Проданов. Ако гласувам \"за\", това означава ли, че ще решим проблема с небостъргача в Стрелбище, попита той. Александър Ненков от ГЕРБ обясни, че законопроектът има за цел да каже къде могат да се строят високи сгради и къде не могат. Според него София се развива балансирано. Колкото по-бързо приемем закона и го усъвършенстваме, толкова по-вероятно е такива проекти, които споменахте, да не се случат по начина, по който се предлагат, коментира Ненков, но отбеляза, че не може да се спре инвестиционният интерес. Председателят на парламентарната комисия по регионална политика, благоустройство и местно самоуправление Искрен Веселинов от \"Обединени патриоти\" коментира, че решението за обособяване на специални зони за високо строителство е една добра идея. Той добави, че между първо и второ четене ще предложат промени в закона относно новите правомощия на главния архитект и районирането.", "date": "2018.01.11", "title": "Депутатите забраниха строежа на сгради по-високи от 50 м в центъра на София"}
{"url": "http://www.novinite.bg/articles/155350/Jertvite-na-bedstvieto-v-Kaliforniya-veche-sa-17", "text": "Устройство с дистанционно управление и черна кутия са открити при проверка на бензиностанция в София, съобщиха от НАП. Такива устройства се използват за манипулиране на данните за продажби, подавани към Национална агенция за приходите, като по този начин се избягва плащането на ДДС, уточняват данъчните. Инспекторите на НАП са установили и отрицателни стойности при отчитането на броячите на колонките, което значи, че продаденото гориво е в пъти по-малко от отчетеното през предния месец, което е практически невъзможно. Обектът е запечатан от инспектори на столичната НАП. Служителите на реда са иззели намерените устройства, както и всички налични фирмени документи. По случая е образувано досъдебно производство.", "date": "2018.01.11", "title": "Жертвите на бедствието в Калифорния вече са 17"}
{"url": "http://www.novinite.bg/articles/155368/Okolo-22-hil-patnici-na-den-shte-obslujva-Letishte-Sofiya-po-vreme-na-predsedatelstvoto", "text": "По време на българското председателство на Съвета на Европейския съюз (ЕС) се очаква Летище София да обслужва между 20 и 22 хил. пътници за един ден.Летището няма да изпита затруднение от увеличения пътникопоток, каза пред БНР неговият изпълнителен директор Владимир Рапонджиев.  Официалните делегации и гости ще минават през правителствения ВИП, а останалите участници в срещите - през Терминал 2, където са организирани две информационни гишета за председателството. На тях доброволци ще дават необходимата на гостите информация.За редовните пътници няма да има промяна в организацията на работа на летището.„Съветвам ги, както и досега, да съблюдават техническото време, което сме изписали на нашия сайт. Да идват минимум 2 часа по-рано, за да могат спокойно да преминат чекиране, проверки за сигурност, паспортно-граничен контрол“, препоръча Владимир Рапонджиев.Летището предлага безплатен интернет и места за зареждане на електронните устройства.", "date": "2018.01.11", "title": "Около 22 хил. пътници на ден ще обслужва Летище София по време на председателството"}
{"url": "http://www.novinite.bg/articles/155372/Golemite-ski-kurorti-ochakvat-nad-10-rast-za-noviya-sezon", "text": "Големите ски курорти очакват над 10% ръст за новия зимен сезон.Пампорово очаква увеличение на туристите с 10-12%, а Банско - с ариан Беляков каза пред БНР, че ръст на ски туризма в курорта има в последните седем години, като за предишния зимен сезон увеличението на туристите е 17%. По отношение на чуждестранните пазари курортът залага най-вече на балканските и британските туристи. Цените за лифт картите за ски зона Пампорово - Мечи чал остават непроменени от миналата година. Без промяна са и цените в хотелите в Чепеларе, уверява Съби Маданков председател на местното Сдружение на хотелиерите и ресторантьорите.Предварителните прогнози на Министерството на туризма са за ръст на туристите през зимния сезон между 5 и 10%.България записа рекорден зимен сезон през миналата година и по отношение на приходи и чуждестранни посещения.За периода декември 2016 г. - март 2017 г. Министерството на туризма отчете 1,1 млн. чуждестранни туристи и приходи от 745 млн. лв., което е с 18,6% над постигнатото през предходния зимен сезон. За зима 2016/2017 г. българите са реализирали над 1,4 млн. нощувки в категоризирани места за настаняване, което е с 0,3% повече в сравнение с предходния зимен сезон. ", "date": "2018.01.11", "title": "Големите ски курорти очакват над 10% ръст за новия сезон"}
{"url": "http://www.novinite.bg/articles/155378/Digitalna-izlojba-posreshta-delegatite-ot-evropredsedatelstvoto", "text": "Дигитална изложба на културно-историческото ни наследство ще посрещне евроделегатите в специално изградена шатра до Народния театър. На 700 квадратни метра фотографии и картини представят България с нейните различни лица.Авторите са показали природата, ритуалите, азбуката. Довечера, час преди официалното откриване на европредседателството, тримата първи мъже в европейската политика - председателите на Европейската комисия, Съвет и Парламент - ще се запознаят с нестинарството, кукерството и някои от златните български съкровища. Всички фотографии и картини са замислени така, че да допълват изречението \"България е...\".Според Лиляна Павлова това е преплитане на \"мистиката и модерните технологии\".", "date": "2018.01.11", "title": "Дигитална изложба посреща делегатите от европредседателството"}
{"url": "http://www.novinite.bg/articles/155382/Namushkaha-s-noj-jena-v-Sofiya-izdirvat-napadatelya", "text": "50-годишна жена е в тежко състояние, след нападение с нож в София. Издирват нападателя. Сигнал за инцидента е подаден около 08:35 ч. В квартал „Орландовци“ жената е била нападната на улицата от мъж с нож, който е успял да избяга. Според информацията нападателят е мъж на 52-годишна възраст, познат на пострадалата жена. Предполагаемият извършител на нападението е Пепи Христов Стоянов от София, висок около 185 см, със зелени очи. Мъжът се придвижва с лек автомобил „Ситроен Ксара\", червен металик, С8389 НК.", "date": "2018.01.11", "title": "Намушкаха с нож жена в София, издирват нападателя"}
{"url": "http://www.novinite.bg/articles/155364/Deputatite-zalichiha-dumata-invalid-ot-zakonodatelstvoto", "text": "Депутатите заличиха думата \"инвалид\" от българското законодателство. Парламентът прие единодушно на първо четене промените в Закона за държавните такси, внесени от парламентарната група на \"БСП за България\", съобщава БТА. Съгласно направените промени думата „инвалид“ ще бъде заменена със словосъчетанието „лице с увреждания“. Това налага промяната на девет закона.Според вносителите на законопроекта думата „инвалид“ носи негативен заряд и с отпадането ѝ ще се направи положителна крачка към социалното приобщаване на хората с увреждания, уточнява Агенция \"Фокус\".  ", "date": "2018.01.11", "title": "Депутатите заличиха думата \"инвалид\" от законодателството"}
{"url": "http://www.novinite.bg/articles/155383/Pochina-edin-ot-chlenovete-na-Motorhed", "text": "Еди Кларк от \"Моторхед\" почина на 67 години от пневмония, съобщиха Асошиейтед прес и Контактмюзик.Двамата останали музиканти от групата Фил Кембъл и Мики Дий потвърдиха тъжната новина. Те споделиха на официалната си страница във Фейсбук колко са разстроени да загубят още един член на групата: \"Покрусени сме, че трябва да разпространим новината, която преди малко научихме - пишат те. - Едуард Алън Кларк, или както го наричахме Бързия Еди Кларк, почина мирно вчера . . . в болница, където го лекуваха за пневмония\".Китаристът Фил Кембъл каза, че е в \"шок\" от новината и нарече Еди \"истински рокаджия\".Барабанистът Мики, който е видял съвсем скоро приятеля си, каза, че е бил в \"страхотна форма\".Той допълни, че Еди, фронтменът Леми Килмистър, който почина от рак на простатата на 70 години през декември 2015 г., и барабанистът от оригиналния състав Фил Тейлър, който си отиде месец преди певеца, ще свирят заедно на небето. Еди започва кариерата си с блус групата \"Зюс\". Той се присъединява към \"Моторхед\" през 1976 г. и свири в нея по времето, когато тя създава някои от големите си хитове, като \"Ace of Spades\". През 1982 г. напуска и образува групата \"Фастуей\". ", "date": "2018.01.11", "title": "Почина един от членовете на \"Моторхед\""}
{"url": "http://www.novinite.bg/articles/155371/Borisov-i-Goranov-smyatat-che-Balgariya-e-gotova-za-Evrozonata", "text": "България, която пое председателството на Европейския съюз, се надява през първите шест месеца на 2018 г. да започне процедурата, която ще й позволи да се присъедини към Еврозоната. Това съобщиха от правителството в София, цитирани от БГНЕС и Франс прес.\"По всяка вероятност ние ще подадем молба през първите шест месеца пред ЕЦБ\", заяви Владислав Горанов.\"В момента водим интензивни преговори с ЕЦБ. Първо трябва да получим отговор от тях, че е готова\", уточни Горанов.България, която е член от 2007 г., трябва на първо време да се интегрира в системата ЕРМ-2 преди приемането на общата валута.АФП коментира: \"България, която е най-бедната страна в ЕС, от 20 години води строга фискална политика, има валутен борд, където левът първо беше фиксиран към германската марка, а след това към еврото. Тази система й позволява да поддържа стабилни макроикономически показатели и публичен дълг от 26,8% от БВП, който е сред най-ниските в ЕС.\"\"България има стабилна валута, растеж от 4% и много ниска безработица. Ние сме готови да влезем в чакалнята за еврото\", каза премиерът Бойко Борисов.По време на посещението си в Париж през юни 2017 г. Борисов обеща пред президента Еманюел Макрон да положи усилия и България да се доближи и интегрира в Еврозоната, когато всички критерии бъдат изпълнени.Според Горанов България отговаря формално на критериите и не представлява никаква опасност за Еврозоната. Дори нейното членство ще намали рисковете за Европа.\"Членството в Еврозоната ще позволи на България да се изравни с Европа и ще намали миграционния натиск към Западна Европа\", каза Горанов.Въпреки нулевия бюджетен дефицит и инфлацията от 1,3% България остава с най-ниския стандарт на живот сред 28-те страни-членки на Евросъюза. В същото време тя трудно се справя с ендемичната корупция на всички нива, подчертава Франс прес. България и Румъния остават под наблюдение на Брюксел заради недостатъчния напредък в областта на правосъдието и борбата с корупцията, добавя агенцията.", "date": "2018.01.11", "title": "Борисов и Горанов смятат, че България е готова за Еврозоната"}
