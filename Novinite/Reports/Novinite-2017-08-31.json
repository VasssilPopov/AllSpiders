{"url": "http://www.novinite.bg/articles/149367/Kaspijsko-more-se-izparyava", "text": "Американски учени доказаха, че Каспийско море се изпарява от две десетилетия заради покачващите се температури, свързани с промените в климата, съобщи Сайънс алърт, цитира ДАРИК. Анализът на учените от университета на Тексас в Остин показа, че равнището на Каспийско море спада с почти 7 см годишно от 1996 г. Ако това продължи, то ще падне под най-ниската точка в историята му. Тя беше през 70-те години на миналия век. По-високите температури на въздуха над Каспийско море, които са се повишили с около 1 градус от 1979 г., водят до по-големи изпарения. Най-вероятно причината за тях са промените в климата. Учените са използвали данни от спътника GRACE и наземни измервания. Те установиха, че ефектът от изпарението е по-голям отколкото въздействието на другите фактори, например водата от вливащите се реки или валежите.Според сегашните модели при подобен темп на изпарение северната част от Каспийско море, която е най-плитката, ще се обезводни до 75 години.", "date": "2017.08.31", "title": "Каспийско море се изпарява"}
{"url": "http://www.novinite.bg/articles/149314/Vse-oshte-izdirvat-sina-na-sobstvenik-na-avtokashti", "text": "Все още няма след от изчезналия 25-годишен мъж, син на собственика на една от големите софийски автокъщи, информира НОВА.Колата на Адриан Златков беше открита изоставена на път в село Герман, където семейството има къща. В автомобила са намерени личните документи и телефонът на мъжа. Бизнесът на семейството е търговия с луксозни автомобили и камиони. ", "date": "2017.08.31", "title": "Все още издирват сина на собственик на автокъщи"}
{"url": "http://www.novinite.bg/articles/149328/Sled-svada-mejdu-balgari-i-romi-v-Sofiya-4-ma-v-bolnica", "text": "Сериозен екшън се разигра тази вечер в София. Заради леко пътно-транспортно произшествие в кв.\"Красна поляна\" се стигна до масов бой между българи и роми. След инцидента четирима души са приети в \"Пирогов\", като един от тях е с фрактура на носа. Първоначално два леки автомобила се блъскат, след като единият от тях спира на пешеходна пътека, а другият се удря в него. След ПТП-то участниците започват да се карат като към тях се присъединяват техни приятели, дошли за подкрепление, информира БНТ.\r\nСкандалите ескалират пред \"\", където се събират над 40 човека. Сред тях и няколко мотористи.\r\nУчастниците в инцидента са извикани на разпит в Трето районно управление като оттам не дадоха повече информация по случая.\r\n", "date": "2017.08.31", "title": "След свада между българи и роми в София, 4-ма в болница"}
{"url": "http://www.novinite.bg/articles/149315/Patna-policiya-s-po-kratko-rabotno-vreme", "text": " с по-кратко работно време. Днес секторите в цялата страна ще обслужват гражданите до 16 часа. Това ознчава, че всеки, който иска да регистрира или пререгистрира автомобил, няма да може да го направи след този час. Временната промяна на работното време се налага поради планирана профилактика на автоматизираната информационна система, съобщава НОВА.", "date": "2017.08.31", "title": "Пътна полиция с по-кратко работно време"}
{"url": "http://www.novinite.bg/articles/149325/Propusk-v-rabotata-na-edin-slujitel-na-MVR-po-sluchaya-Elena", "text": "Има пропуск в работата на един служител на МВР. Това призна в ефира на NOVA главният секретар на  Младен Маринов по случая с убитата , информира НОВА.42-годишната жена беше застреляна от съпруга си в заведение в София пред свидетели. По-късно стана ясно, че от 9 години мъжът носи оръжие без да има разрешително за това.„В случая има пропуск на служител, който е трябвало да направи мониторинг на изтеклите разрешителни и да предприеме действия за прибиране на оръжието. Миналата година имаше разпореждане на прокуратурата за проверка. Установихме много лица, на които им беше изтекло разрешителното”, заяви Младен Маринов.И поясни, че преди това пистолетът е бил на юридическо лице, а 64-годишният Венцеслав е бил управител.„Пистолетът е трябвало да бъде върнат, когато е изтекло разрешителното. Ако не го направи и бъде хванат, започва досъдебно производство”, обясни Маринов.Разследването на убийството продължава.  ", "date": "2017.08.31", "title": "Пропуск в работата на един служител на МВР, по случая Елена"}
{"url": "http://www.novinite.bg/articles/149330/Efikasno-li-e-premahvaneto-na-tabelite-za-kameri-po-patishtata", "text": "Премахването на предупредителни табели пред мобилните устройства за контрол на скоростта оказва положителен ефект. Това стана ясно след приключването на специализирана операция на Главна дирекция „Национална полиция”, информира ДАРИК. От 2008 г. България е член на европейската организация на службите на TISPOL. Страната има задължение да участва във всички инициативи на организацията. От 21 до 27 август се проведе специализирана операция за контрол за превишаване на скоростта. Началникът на „Пътна полиция” комисар Бойко Рановски разказа, че в акцията са се включили максимален брой служители за извършване на ефективен контрол на водачите на моторни превозни средства. 18 955 нарушения за превишена скорост са установени на територията на България за изминалата седмица. \"Скоростта е най-голямата причина за възникване на най-тежките произшествия с най-голям брой пострадали и загинали. Затова контролът, дали ще се провежда при полицейска операция или през останалото време, ще бъде засилен спрямо всички участници, които си позволяват да превишават скоростта\", посочи Рановски. По негови думи целта е чрез ефективен контрол да се постигне по-спокойна пътна обстановка, намаляване на произшествията и жертвите на катастрофи. По време на операцията са установени и много други нарушения. В близо 20 автомобила са намерени наркотични вещества. От Главна дирекция „Национална полиция” заявиха, че през септември предстои специализирана операция за контрол на използването на обезопасителни системи, каски и колани. ", "date": "2017.08.31", "title": "Ефикасно ли е  премахването на табелите за камери по пътищата?"}
{"url": "http://www.novinite.bg/articles/149347/8-godini-zatvor-za-maja-prostrelyal-mladej", "text": "Районната прокуратура във Велико Тръново привлече като обвиняем и задържа за 72 часа извършител на среднощна стрелба в нощта на 30 август, съобщиха от пресцентъра на прокуратурата. 30-годищният мъж е обвиняем за това, че е непристойни действия, грубо нарушаващи обществения ред и изразяващи явно неуважение към обществото, като обиждал и заплашвал живеещите в кооперация на улица \"Драган Цончев\". Той счупил прозорци и възпроизвел изстрели с пистолет, като ранил в главата 18-годишен младеж, като му причинил средни телесни повреди. Събрани са доказателства, че изстрелът е произведен с преправен в боен газов пистолет. Според обвинението за извършеното престъпление Наказателният кодекс предвижда лишаване от свобода от две до осем години. Районната прокуратура във Велико Търново ще внесе искане в съда за вземане на мярка за неотклонение \"задържане под стража\". Под ръководството на прокуратурата действията по разследването продължават.", "date": "2017.08.31", "title": "8 години затвор за мъжа, прострелял младеж"}
{"url": "http://www.novinite.bg/articles/149350/Shumenec-predotvrati-telefonna-izmama", "text": "Телефонна измама за над 4200 лева  в Шумен била осуетена след сигнал и съдействие от бдителен човек. Малко преди 17:30 часа вчера 50-годишен шуменец шофирал в града. Направило му впечатление, че автомобил, който се движи пред него, спира рязко на няколко места, а мъжът в него се оглежда. На ул.“Г. С. Раковски“ отново спрял до контейнер за смет и взел оставен несесер, информира ДАРИК. 50-годишният шуменец се свързал с дежурната част в районното управление и обяснил, че може би става въпрос за измама. Създадена била веднага организация. Минути по-късно бил  задържан 55-годишен шуменец. Пред криминалисти обяснил, че бил нает за куриер. Изпратили го да получи пратка, която трябвало да изпрати след допълнителни инструкции. За услугата щял да получи 30 лева. Малко по-късно в Районното управление в Шумен бил получен сигнал от 42-годишна шуменка, която съобщила, че е била измамена по телефона. Схемата, по която била въведена в заблуда – помощ за залавяне на телефонни измамници, поискана от „полицай“. С идеята , че помага да бъдат заловени, тя се съгласила да участва в „спецакция“. В дамска чанта поставила 1220 евро, 1570 лева и около 80 гр. златни накити. Оставила несесер до контейнер за смет и се отдалечила бързо според указанията- „за да не попадне в епицентъра на престрелка между полицаи и измамници при задържането им“.Образувано е досъдебно производство. За срок до 24 часа в РУ- Шумен е задържан 55-годишният мъж като съпричастен към измамата.", "date": "2017.08.31", "title": "Шуменец предотврати телефонна измама"}
{"url": "http://www.novinite.bg/articles/149326/Bashtata-na-Adrian-Zlatkov-potvardi-che-e-otvlechen", "text": "Бащата на изчезналия вчера 25-годишен Андриан Златков – Тони Златков, информира бТВ, че синът му е отвлечен.Той каза, че няма предположения за мотивите и кои са похитителите. Възможно е похитителите да са се свързали със семейството, но такава информация обикновено не се оповестява.Отвличане е една от основните версии, по която работи полицията – най-вероятно за отмъщение. Колата, документите и телефонът на 25-годишния мъж бяха открити вчера сутринта на пътя за Герман. Открил ги е баща му Тони Златков, който е подал сигнал в полицията.Семейството се занимава с продажба и лизинг на луксозни коли. Във фирмата „Софавто” работи и Адриан.\r\n„Софавто” беше атакувана няколко пъти. Преди няколко месеца – април тази година, там имаше палежи, като щетите бяха за над 1 млн. евро.\r\nПроверява се дали има връзка между палежите и отвличането на Адриан Златков.\r\n ", "date": "2017.08.31", "title": "Бащата на Адриан Златков потвърди, че е отвлечен"}
{"url": "http://www.novinite.bg/articles/149351/Nad-100-grama-razlichni-narkotici-sa-namereni-v-maj", "text": "Мъж на 29 години и неговата приятелка на 21 са задържани от служители на РУ-Силистра за притежание на наркотици. До ареста на двамата се стигнало при рутинна проверка на служители от Участък – Кайнарджа вчера около 20.30 часа по пътя Добрич – Силистра в района на село Средище. Двамата пътували в лек автомобил „Нисан”, управляван от силистренеца, в който пътувало и момичето. Първоначално  водачът доброволно предал топче марихуана на полицейските служители, след което последвало претърсване на автомобила. В него - укрити на различни места, били намерени 58 г канабис, 51.6 г амфетамин и 33.7 г кокаин, идентифицирани с полеви наркотест, информира ДАРИК. В хода на разследването по случая дежурна оперативна група извършила претърсване в дома на 29-годишния мъж и в автосервиза, където работел, в областния град. В жилището били открити още около 10 г канабис, три гриндера (трошачи), електронна везна и голям брой малки найлонови пликчета. Мъжът и жената, които до момента нямат регистрирани криминални прояви, са задържани за срок до 24 часа. Случаят е докладван на Окръжната прокуратура и е образувано досъдебно производство. Очаква се днес срокът за задържането на двамата да се удължи до 72 часа.", "date": "2017.08.31", "title": "Над 100 грама различни наркотици са намерени в мъж"}
{"url": "http://www.novinite.bg/articles/149361/Jena-ot-Popovsko-bila-iznasilena-i-otvlechena-ot-dvama-recidivisti", "text": "Отвлечената жена от Поповското село Гагово е била изнасилена от двама рецидивисти, които са лежали по няколко пъти в затвора. За това съобщиха от Апелативната прокуратура във Варна. Както Дарик съобщи, 45-годишна жена от Гагово е била качена в джип, в който са пътували общо петима мъже и е била отведена в съседното село Паламарца. Сигнал за инцидента е подал съпругът на отвлечената жена. Двамата похитители са задържани за срок от 72 часа, информира ДАРИК.   В деня на инцидента жената е отишла да помага на съпруга си, който бил пастир на стадо крави. Докато се прибирала към дома си е била застигната от джип. Водачът и един от спътниците му слезли и поискали да се запознаят с нея. След като отказала, жената е била качена насила в колата. В Паламарца трима от пътуващите слезли, а 53-годишният Стилиян и 49-годишният Деян продължили пътуването с жената, като не й позволявали да отговори на телефонните повиквания, натискали главата й надолу, за да не бъде забелязана от хора в селото. На поляна извън Паламарца двамата похитители накарали жената да се съблече, като я заплашили че ще я изнасилят с дървена палка. После потеглили към къща, която Стилиян купил преди няколко дни. Там похитената е била изнасилена въпреки молбите и съпротивата й. След подадения сигнал, в районното полицейско управление в Попово е бил съставен екип, който успял да намери насилниците и отвлечената само час по-късно. На място бил задържан Стилиян, а Деян – ден по-късно. 53-годишният Стилиян е осъждан два пъти за три изнасилвания – през 1986 и през 1992 год. и е изтърпял две ефективни присъди по пет и половина и пет години ефективно. Диян В. е осъждан 6 пъти за различни престъпления, включително и за блудство, като по някои от тях наказанията си е изтърпял ефективно. Окръжната прокуратура в Търговище ще внесе искане в Търговищкия окръжен съд да вземане на мярка за неотклонение „Задържане под стража“ спрямо двамата обвиняеми.", "date": "2017.08.31", "title": "Жена от Поповско  била изнасилена и отвлечена от двама рецидивисти"}
{"url": "http://www.novinite.bg/articles/149368/Zakonen-li-e-na-stroej-kraj-Kaliakra-", "text": "Регионалната инспекция по околната среда и водите – Варна (РИОСВ) проверява законността на строеж в Калиакра, за който е получен сигнал. Инспектори са направили сутринта оглед на терена, информира БНТ.Строежът се намира на земеделска земя, край село Българево, Община Каварна. На мястото са положени армирани бетонови ивични основи с приблизителни размери на полето 8 м на 12 м, което е около 100 кв. м. Предстои да бъдат проверени документите за собствеността на земята, дали има уведомление в РИОСВ – Варна за инвестиционно намерение и издадено разрешение за строеж от главния архитект на Община Каварна. ", "date": "2017.08.31", "title": "Законен ли е на строеж край Калиакра ?"}
{"url": "http://www.novinite.bg/articles/149371/Zadarjaha-za-podkup-glaven-inspektor", "text": "Главният инспектор в Комисията за защита на потребителите в Силистра Урал Ч. е задържан за срок до 72 часа с постановление на Окръжната прокуратура. Срещу него е образувано досъдебно производство, информира ДАРИК. 62-годишният мъж е привлечен като обвиняем за взет подкуп от 300 лева чрез изнудване на местен търговец. Той злоупотребил със служебното си положение на 30 август т.г. като взел парите, за да не състави акт за установяване на административно нарушение. По негово указание търговецът трябвало да постави поискания подкуп в книга. На излизане от обекта, който проверявал, главният инспектор бил арестуван. Той влязъл в полезрението на служителите от сектор „Противодействие на икономическата престъпност“ в ОД на МВР в Силистра седмица по-рано. В новооткрито заведение като длъжностно лице извършил проверка, при която предложил на търговеца да не му състави акт срещу определена сума. След като получил отказ, инспекторът оказал натиск върху собственика на заведението, дори определил краен срок за получаване на подкупа. Окръжната прокуратура в Силистра ще внесе искане в Силистренския окръжен съд за вземане на постоянна мярка за неотклонение „Задържане под стража“ спрямо подкупния главен инспектор.", "date": "2017.08.31", "title": "Задържаха за подкуп главен инспектор"}
{"url": "http://www.novinite.bg/articles/149318/Nevyana-Vladinova-vze-bronz", "text": "Първи медал за България от 35-тото Световно първенство по художествена гимнастика, което се провежда в Пезаро, Италия. Невяна Владинова спечели бронз във финала на топка след оценка 17,950. Отличието е първо за Владинова от Световен шампионат, информира НОВА.Силен дебют и на Катрин Тасева. Засега тя е 9-та в многобоя.А днес гимнастичките ни от ансамбъла заминават за Световното първенство. ", "date": "2017.08.31", "title": "Невяна Владинова взе  бронз"}
{"url": "http://www.novinite.bg/articles/149359/Ne-sa-poiskali-otkup-za-izcheznaliya-Adrian", "text": "\r\nПовече от 24 часа 25-годишният Адриан Златков - син на собственик на голяма автокъща, е в неизвестност. МВР официално обяви тази сутрин, че основната версия, по която се работи е отвличане. Няма данни похитителите да са влезли с контакт с родителите, информира БНТ.\r\nВижте прякото включване в обедните ни новини на репортера ни Тихомир Игнатов, който е в Герман, където е къщата на родителите.\r\nИнформацията е изключително оскъдна. Това, което се знае, че до момента няма поискан  за 25-годишния Адриан Златков. Никой до момента не се е обадил нито на близките, нито на роднините, нито на приятелите.\r\nНеговият баща Тони Златков, който е собственик на \"Софавто\" е бил разпитан до късно през нощта в полицията. Около 10 часа тази сутрин семейството напусна дома си. За кратко успяхме да разговаряме с Тони Златков. Мъжът беше силно притеснен. Още вчера стана ясно, че семейството не е получавало заплахи и няма дългове.\r\nМалко след като семейството напусна къщата в Герман дойдоха двама служители на \"Софавто\". Единият от тях предположи, че може би Адриан е похитен от конкуренти на компанията.\r\nПрипомням ви, че автокъщата на Златкови е палена два пъти. Единият преди пет години, а последният от април тази година, когато изгоряха коли на стойност близо 1 млн. евро. Това, което успяхме да научим от полицията е, че са иззети документи, които ще покажат колко и кои са длъжниците на фирмата. Оказа се, че списъкът е доста дълъг. Но според информацията, с която разполагаме, няма толкова големи суми, които да предизвикат това Адриан да бъде похитен.\r\nДо момента със сигурност знаем, че са разпитани двама души, свързани с предишните палежи в автокъщата.\r\n", "date": "2017.08.31", "title": "Не са поискали откуп за изчезналия Адриан"}
{"url": "http://www.novinite.bg/articles/149380/2-godini-zatvor-za-razprostranenie-na-narkotici", "text": "2 години „лишаване от свобода“ и „Глоба“ в размер на 5 000 лв. наложи съда на Сашо Митев на 57 год. от Нова Загора. Той не е оспорил обвинението и е признал вината си за това, че на 25 април и на 07 юни 2017 г. в в себе си и в къща в града, при условията на продължавано престъпление,  е държал с цел разпространение хероин, на обща стойност 885,58 лева, информира ДАРИК. Споразумението, което е одобрено от Окръжен съд – Сливен, има силата на влязла в законна сила присъда и не подлежи на обжалване.", "date": "2017.08.31", "title": "2 години затвор за разпространение на наркотици"}
{"url": "http://www.novinite.bg/articles/149375/Chembarlejn-e-futbolist-na-Livarpul", "text": "\r\n официално обяви трансфера на Алекс Окслей-Чембърлейн от Арсенал. Английският национал сложи подписа си под дългосрочен договор, чиято продължителност не се споменава от мърсисайдския клуб. \"Артилеристите\" ще получат за крилото сума от порядъка на 35 милиона паунда. Алекс избра  пред Челси, които много дълго го ухажваха с примамливи предложения. Той обаче ще продължи кариерата си на \"Анфийлд\", където със сигурност шансът му за изява е много по-голям, пише \r\n има 132 мача във Висшата лига за 6 години в Арсенал. До момента той е записал и 27 участия с националната фланелка на \"трите лъва\". Той се превръща в четвъртото ново попълнение на Юрген Клоп това лято.\r\n\"Радостен съм, че подписах с  и искам да изкажа огромна благодарност на хората от Футболната асоциация, които помогнаха трансферът да се осъществи, предоставяйки ни съоръженията на \"Сейнт Джорджс Парк\". Днес няма да говоря много. Тук съм с националите на Англия и ни предстоят два много важни мача. Искам да се концентрирам. Но нямам търпение да пристигна на \"Мелууд\". Очаквайте ме по клубната телевизия\", сподели щастливият Чембърлейн.\r\n", "date": "2017.08.31", "title": "Чембърлейн е футболист на Ливърпул"}
{"url": "http://www.novinite.bg/articles/149338/Grigor-sreshtu-rusnak-vav-vtori", "text": "След като набързо си проправи път във втори кръг на US Open, Григор Димитров научи името на следващия си съперник. Тази вечер българинът ще се изправи срещу руснака Андрей Рубльов, който сломи Аляж Бедене в три сета - 6:1, 6:4, 6:4. Двубоят на първата ни ракета е втори в програмата на корт \"Луис Армстронг\". На втория по големина корт мачовете започват в 18:00 часа, когато шампионката от \"Ролан Гарос\" Йелена Остапенко се изправя срещу румънката Сорана Кърстя. Очаква се Гришо и Рубльов да стартират своята битка около 20:00 часа, пише Очаква 53-ия в световната ранглиста. Той е непознат съперник за нашето момче, защото никога не се е изправял срещу него. Това може да е нож с две остриета, тъй като руснакът има шансове да изненада с играта си Гришо. Рубльов има само 1 титла в кариерата си - В Умаг (Хърватия) тази година. ", "date": "2017.08.31", "title": "Григор срещу руснак във втори"}
{"url": "http://www.novinite.bg/articles/149334/Balgariya-sreshtu-Shveciya-tazi-vecher", "text": "Българският национален отбор футбол излиза тази вечер от 21:45 ч. на ст. \"Васил Левски\" срещу Швеция в решителна квалификация за световното първенство в Русия догодина, информира бТВ.Мачът е седми за \"лъвовете\" от група \"А\", като до момента те имат 9 точки и заемат четвъртото място, шведите от своя страна са с актив от 13 точки на първата позиция.Интересни факти са, че националите не са побеждавали Швеция от далечната 1967 г., когато в европейска квалификация Митков, Котков и Аспарухов донасят победата с 3:0. Последният ни гол срещу \"тре кронур\" пък е през 1993 г. при равенство 1:1 в световна квалификация и го отбелязва Христо Стоичков от дузпа. И така - 7 поредни загуби с голова разлика 0:20. Пред селекционера Петър Хубчев и тима му има трудна задача.Очаква се в състава ни на вратата на България да бъде Божидар Митрев, а пред него в защитата да играят Страхил Попов, Божидар Чорбаджийски, Васил Божиков и Петър Занев. В халфовата линия по всяка вероятност ще започнат Георги Костадинов и Кристиян Малинов, а по крилата се очаква да са Георги Миланов и Станислав Манолев. Капитанът Ивелин Попов ще е зад нападателя, който напълно логично изглежда да бъде Андрей Гълъбинов.В шведския състав личат имената на защитника на \"Манчестър Юнайтед\" Виктор Линдельоф, халфа на \"Болоня\" Албин Екдал и на нападателите на френския \"Тулуза\" Джими Дурмаз и Ола Тойвонен.", "date": "2017.08.31", "title": "България срещу Швеция тази вечер"}
{"url": "http://www.novinite.bg/articles/149382/Simeon-Slavchev-shte-igrae-v-Polsha-oshte-edin-sezon", "text": "Българският национал Симеон Славчев ще играе в Полша и през настоящия сезон. Халфът, чийто права държи португалския \"Спортинг\" Лисабон за втора поредна година ще бъде преотстъпен под наем на полския \"Лехия\" Гданск. Новината съобщи Славчев в личния си профил във \"Фейсбук\" часове преди да излезе с националния отбор в световна квалификация срещу Швеция, информира бТВ.Бъдещето на полузащитника беше неясно, след като той прекара пробен период в тима от Чемпиъншип \"Бирмингам\". До трансфер обаче не се стигна. През миналия сезон с екипа на \"Лехия\" Гданск Славчев изигра 23 двубоя.", "date": "2017.08.31", "title": "Симеон Славчев ще играе в Полша още един сезон"}
{"url": "http://www.novinite.bg/articles/149352/Dietite-bez-maznini-sa-opasni-za-zdraveto", "text": "Диетите с малко мазнини могат да увеличат риска от ранна смарт, съобщи в. \"Дейли мейл\", цитирано от ДАРИК. Мащабно изследване на канадски учени показа, че най-голяма смъртност - с 23 процента по-висока, има сред хората, които ядат най-малко мазнини. Учените от университета \"Макмастър\" са обхванали в изследването си 135 000 души на възраст от 35 до 70 години от 18 държави от цял свят. Мазнините могат да имат защитен ефект за здравето, изтъкват учените. Вместо тях, желаещите да се хранят здравословно трябва да ограничават въглехидратите - картофи, хляб, макарони и ориз. Резултатите от изследването оспорват даваните от десетилетия препоръки за здравословно хранене, които се състоят в това хората да ограничават предимно мазнините.Представяйки резултатите на конгреса на Европейското дружество по кардиология в Барселона, д-р Махшид Деган от университета \"Макмастър\" каза: \"Тялото се нуждае от мазнини. Те пренасят витамини, осигуряват есенциални киселини, имат своята роля. Когато мазнините бъдат намалени много, това се отразява на важни минерали\". Хората обаче не трябва да ядат произволно мазнини. Не повече от 11 процента от тях трябва да са наситени - от сирене, масло, сметана. Ако спазват препоръката 35 процента от енергията им да е от мазнини, те ще се хранят здравословно. Въпросът е, че мнозина стигат до крайност, като ограничават прекалено мазнините.Друг важен резултат от изследването е, че прекаляването с въглехидратните увеличава риска от смърт до 28 процента в сравнение с тези, които не злоупотребяват с тях. Въглехидратите обаче не трябва да бъдат изключвани от храната. Канадските учени препоръчват 50-55 процента от енергията да се набавя от тях, а 35 процента общо от мазнини.", "date": "2017.08.31", "title": "Диетите без мазнини са опасни за здравето"}
{"url": "http://www.novinite.bg/articles/149376/Balgariya-vse-pak-shte-uchastva-na-Evrobasket-2017", "text": "Националният отбор на България не се класира на Евробаскет 2017, но това не значи, че първенството ще мине без българско участие,пишеРеферът Венцислав Великов получи наряд за срещата между Германия и Украйна и ще свири в 15:45 часа в \"Арена Тел Авив\" в израелската столица. Българинът ще ръководи срещата, която е в група В на шампионата.Сънародничката ни Елеонора Рангелова пък ще бъде комисар на цели три мача от програмата на първия ден на европейското първенство. Генералният мениджър на българската федерация по баскетбол ще бъде на масата по време на двубоите между Германия и Украйна, както и на мача между Литва и Грузия от 18:30 ч. и на този между Израел и Италия от 21:30 ч, съобщава bgbasket.com.", "date": "2017.08.31", "title": "България все пак ще участва на Евробаскет 2017"}
{"url": "http://www.novinite.bg/articles/149337/Bivshata-na-Flojd-izrigna-Dvuboyat-beshe-naglasen", "text": "\r\nБоксовият мегасблъсък на века между  и , завършил с победа на американеца, взриви целия свят. Гладиаторската битка предложи много емоции, скандали и залози за милиони, а зрелището на ринга бе неописуемо. След като Флойд завоюва победата с технически нокаут в 11-ия рунд, никой не се е съмнявал в честността на битката, пише\r\nНикой, освен бившата приятелка на Флойд - Шантел Джаксън. Красавицата избухна в социалните мрежи, като заяви, че мачът е бил уговорен. Тя нападна главно , обявявайки, че той се е оставил да го нашамарят накрая на двубоя. \"Виждам, че някой обича да се оставя да го бият\", написа побеснялата Джаксън. Със сигурност ядът й от раздялата с Флойд я е довел до този коментар. Красавицата нападна и двамата бойци и каза, че са създали излишно напрежение около целия сблъсък, а накрая той е бил нагласен.\r\n записа уникално постижение след победата над ирландския ММА боец. Американецът има 50 победи от 50 мача в своята професионална кариера.\r\n", "date": "2017.08.31", "title": "Бившата на Флойд изригна: Двубоят беше нагласен!"}
{"url": "http://www.novinite.bg/articles/149317/Himicheski-zavod-do-Hyustan-moje-da-izbuhne", "text": "Химически завод близо до наводнения град Хюстън може да избухне или да се запали в близките дни. По време на незапомнените валежи, донесени от урагана Харви, охладителната система на завода се повредила, информира НОВА.Междувременно придошлите води започнаха да се оттеглят в голяма част от района на Хюстън. Въпреки подобряването на условията обаче властите предупредиха, че кризисната ситуация съвсем не е приключила. ", "date": "2017.08.31", "title": "Химически завод до Хюстън може да избухне"}
{"url": "http://www.novinite.bg/articles/149329/Evrokomisiyata-s-kritiki-kam-Rumaniya", "text": "Опитите на Румъния да внесе реформи в правосъдната си система могат да навредят на усилията на страната да се бори с корупцията, твърдят от Европейската комисия, информират \"Франс прес\" и БГНЕС, цитирани от НОВА.Според измененията, представени миналата седмица от правосъдния министър Тудорел Тоадер, президентът вече няма да има право да назначава високопоставени прокурори, включително и такива, които са част от Националната дирекция за борба с корупцията (НДБК). Те предвиждат ограничаване на правомощията и на самата НДБК, спирайки я да разследва магистрати.„Притесняваме се за начина, по който това предложено законодателство може да се отрази на независимостта на съдебната система“, заяви представителката на ЕК Ангела Кристя от Букурещ.Румъния се присъедини към ЕС през 2007 г. и през последните години се радва на висок растеж. Но както Брюксел, така и Международният валутен фонд оказаха натиск на страната за засилена борба с корупцията.Кристя предупреди да не се допускат „действия, които подкопават прогреса, който е постигнат, или които смекчават дефиницията за корупция“. Дясноцентристкият румънски президент Клаус Йоханис също разкритикува реформите на съдебната система, предложени от социалдемократическото правителство, определяйки ги като атака срещу върховенството на закона.  ", "date": "2017.08.31", "title": "Еврокомисията с критики към Румъния"}
{"url": "http://www.novinite.bg/articles/149313/Katastrofa-s-dva-vlaka-v-Polsha", "text": "Пътнически и товарен влак се сблъскаха в северната част на Полша. Пострадали са около 20 души, съобщават местните власти, цитирани от БГНЕС, цитирано от НОВА.Инцидентът е станал недалеч от град Груджьондз. В резултат на произшествие пътническият влак излязъл от релсите. В момента на аварията в него са пътували 130 човека. Всички те впоследствие са били евакуирани. Има четири леко пострадали деца.Причините за влаковата катастрофа за момента остават неизвестни. Води се разследване.  ", "date": "2017.08.31", "title": "Катастрофа с два влака в Полша"}
{"url": "http://www.novinite.bg/articles/149340/Di-Kaprio-dari-1-mln-dolara-za-postradalite-ot-uragana-Harvi", "text": "Холивудският актьор Леонардо Ди Каприо дари 1 милиона долара за пострадалите от урагана \"Харви\" в Хюстън, Тексас, предаде Асошиейтед прес. Щедрото дарение, направено от актьора чрез фондацията му, е първото за новоучреден фонд, цитира БНТ.\r\n\"Изключително сме благодарни за щедростта на Леонардо Ди Каприо и фондацията му\", каза Брайън Галахър, президент и главен изпълнителен директор на United Way Worldwide - най-голямата в света частно финансирана неправителствена организация. Всички постъпления в новоучредения фонд ще бъдат предоставени за подпомагане на пострадалите от урагана Харви. Галахър смята, че възстановяването на щетите, причинени от природното бедствие, ще отнеме няколко години.\r\nХоливудската звезда Сандра Бълок, която притежава имот в Остин, Тексас, също дари сума от 1 милиона долара. Дарението е предоставено на американския Червен кръст. \r\nСред знаменитостите, дарили средства за подпомагане на пострадалите от урагана Харви, са семейство Кардашиян, предоставили по 250 000 долара на Червения кръст и Армията на спасението. За Червения кръст дарения са направили кънтри певецът Крис Йънг (100 000 долара), диджей Калед (50 000 долара), дуото \"Чейнсмоукърс\" (30 000), певицата и актриса Дженифър Лопес и приятелят й, бейзболистът Алекс Родригес (по 25 000 долара), комикът Кевин Харт (25 000 долара), преквалифициралият се в актьор кечист Дуейн \"Скалата\" Джонсън (25 000 долара), певицата Уенди Уилямс (25 000 долара).\r\n", "date": "2017.08.31", "title": "Ди Каприо дари 1 млн долара за пострадалите от урагана \"Харви\""}
{"url": "http://www.novinite.bg/articles/149327/Vzriv-v-Izmir-ima-postradali", "text": "\r\nЕксплозията разтърси тази сутрин турския град Измир. Инцидентът се е случил в луксозен квартал. Според местни медии при взрива са  шестима души, предаде \"Фокус\", позовавайки се на Hurriyet. Изданието съобщава, че бомбата е избухнала при преминаването на автобус, превозващ затворници.\r\nСпоред информация на електронното издание на Vatan взривът е избухнал в 7:40 ч. местно време. Установено е, че причината е поставена бомба в контейнер за отпадъци. В автобуса, в близост до който се е случил взрива, са пътували малко хора. Вероятно това е причината те да са само шестима, въпреки че щетите по превозното средство са значителни. В района на инцидента са изпратени много медицински и полицейски екипи, посочва още изданието. Засега не става ясно дали това е атентат или криминална проява.\r\n", "date": "2017.08.31", "title": "Взрив в Измир, има пострадали"}
{"url": "http://www.novinite.bg/articles/149363/Pryakorite-na-zvezdite-v-Barsa-Komara-Balhata-Kanibala-vse-kravosmucheshti", "text": "Пародийните изяви на ръководството на Барселона в последно време нямат край. Не е изненадващо, че феновете на каталунците не одобряват босовете и искат смяна на караула. Първо изпуснаха Неймар, после привлякоха няколко играчи, които не отговарят на класата на клуба. Титли в Испания и в ШЛ също не се виждат на хоризонта, информираВсе пак един от футболистите, които дойдоха може и да има потенциал да помогне на клуба. Става дума за Усман Дембеле. Дошлият за над 100 милиона евро от Дортмунд французин се изложи като кифладжия при представянето си. Той не успя на няколко пъти да дриблира адекватно с топката и стана за смях. Качествата му обаче не са за пренебрегване.Не стоят така обаче нещата с прякора му. Оказа се, че неговите съотборници в националния тим на Франция, а вече и в Барса - Самюел Юмтити и Люка Дин са му лепнали прозвището Комара. Самият Дембеле призна пред медии, че вероятно му викат така, защото е бърз и дребен. Дали е така или не - не е ясно.Факт е обаче нещо друго. Звездите на Барса имат уникални прякори, подхождащи повече на бандити от България. С привличането в тима на Дембеле положението придобива интересен ракурс, който вече няма как в Sporta.bg да не отбележим. Лионел Меси е известен с това, че му викат Бълхата (La Pulga). Дори в заглавия често името му е заменяно с Бълхата. Всеизвестно е, че другият голям герой за каталунците - Луис Суарес е с прозвище Канибала. Той сам се погрижи за това, след като няколко пъти захапа противници и то по време на игра. Сега в Барса Бълхата и Канибала се събраха с Комара. Все кръвопиещи. За жалост на феновете миналия сезон те не смучеха от кръвта на противниците си...Да видим ка ще е през този.", "date": "2017.08.31", "title": "Прякорите на звездите в Барса - Комара, Бълхата, Канибала, все кръвосмучещи"}
{"url": "http://www.novinite.bg/articles/149374/Kobrata-shte-hape-Djoshua-Balgarinat-obicha-da-se-opravdava-no-az-izlizam-za-pobeda", "text": "ретендентът за световната титла в тежка категория на Международната боксова федерация - Кубрат Пулев, се оплака за пореден път от непрофесионалното отношение на агентите си от \"Зауерланд\". Те сключиха сделка с притежателя на пояса Антъни Джошуа за двубой на 28 октомври в Кардиф без дори да се допитат до Кобрата. Така мачът идва твърде скоро за него и той твърди, че няма достатъчно време да се подготви за тежката битка. Все пак, българинът заяви, че ще се бие, защото няма друг избор и отрече да се оправдава. Пулев каза, че излиза само и единствено за победа. Той даде обширно интервю пред колегите от \"Тема Спорт\", в което засегна още теми за подготовката си и за мача с Владимир Кличко.Вижте цялото интервю на Кобрата: - Кубрат, британската преса съобщи официално, че мачът с Джошуа е потвърден за 28 октомври в Кардиф. Ти знаеш ли дали това е така?- Аз не съм потвърдил. Явно “Зауерланд” са го направили. Аз нищо не съм потвърждавал.- В такъв случай какво ще правиш?- Ще се видя с тях, ще коментираме и ще видим.- Ти каза, че два месеца няма да ти стигнат за подготовка…- Каквото трябваше, аз го казах, така е. Оттам нататък ще видим какво ще се случи. Ще се срещна с Ули (Вегнер), за да обсъдим как да премине подготовката, защото действително няма време. На мен не ми е проблем да изляза на ринга, не е в това въпросът. Целта е да изляза и да победя, не просто да се кача.- Да си конкурентен на Джошуа, нали така?- Не просто да съм конкурентен. Не искам да съм конкурентен, а да бия. Моята цел е да спечеля, за това го правя.- Какво можеш да направиш при това положение?- Винаги мога да направя нещо. Винаги имам шанс, но така поставени нещата, той е значително по-малък. Но аз обичам така - да ме поставят като аутсайдер. При това положение, аз няма да имам какво да губя, което на мен ми харесва като идея. Когато хората очакват да загубиш, и да паднеш, няма нищо лошо в това. Но ако загубиш, когато са очаквали да биеш, тогава е лошо. Много непрофесионално е всичко това от страна на “Зауерланд”. Но при това положение си личи кой какво го интересува от един такъв мач.- Да, но в случая рефлектира върху теб, нали така?- Така е. През цялото време говорихме, че трябва да видим какво ще реши Кличко. След като го направи вече, трябваше да водим преговори, а то не стана точно така.- Всъщност се получава така, че те юркат.- Така излиза. Това не е професионално свършена работа. Виж, мен никой не ме притеснява. Аз нямам проблем с това да изляза срещу Джошуа. Но просто нещата не са така, както трябва да бъдат.- Можеш ли нещо да направиш? Няма как да отмениш мача все пак.- Именно заради това хората са световни шампиони. Защото не се бият единствено и само на ринга, а и извън него.- Получава се така, че Джошуа и Хърн работят заедно, а ти и “Зауерланд” - не.- Да, нещата не са такива, каквито трябва да бъдат. Нещата са много прости. Когато някой има мераци към парите, не се получава. Моите интереси са свързани със световната титла, а не с милионите. За съжаление, тях това не ги интересува. Тях ги вълнуват парите, при това малките пари. Защото, ако стана световен шампион, парите ще са много по-големи както за мен, така и за тях.- Не искат да гледат в перспектива?- Не мога да го разбера това нещо.- До каква степен ще си готов за два месеца?- До каквато - такава. Какво да кажа друго? Нали знаеш, че българинът винаги обича да се оправдава. Аз няма да го направя. Задна няма да дам. Нито ме притеснява някой, нито нищо. Но не е това начинът.- Не беше ли така и с Кличко?- Не, не бих казал. Тогава се готвих достатъчно време, но там пък номерът бе, че уж се е контузил и отложи с няколко месеца.- Имам предвид, че тогава имаше доста странични неща, за които от “Зауерланд” пак не бяха подготвени…- За съжаление се оказа, че не са на това ниво, на което ми се иска да бъдат. Вероятно, ако баща ми държеше нещата в своите ръце, щеше да е различно. Тук говорим за сериозни игри, при които боксьор, мениджър и треньор трябва да работят в синхрон. Когато те искат да има наистина световен шампион и залагат в тази посока, нещата могат да се получат. В случая обаче има доста разминавания между интересите ни.- В такъв случай успешна подготовка.- Смятам, че въпреки това ще се подготвя добре. Или поне максимално добре за това време. Аз съм боец и винаги във всичко намирам позитив. Обречен съм да бъда щастлив, така че няма да се разколебая. Никъде няма лесно.", "date": "2017.08.31", "title": "Кобрата ще хапе Джошуа: Българинът обича да се оправдава, но аз излизам за победа!"}
{"url": "http://www.novinite.bg/articles/149341/Donald-Tramp-prizova-za-mirno-reshenie-na-krizata-s-Katar", "text": "Американският президент Доналд Тръмп разговаря с краля на Саудитска Арабия Салман. Според него кризата около Катар трябва да се реши по дипломатичен път, предава ANI news, цитирано от ФОКУС. От своя страна, саудитският държавен глава е изразил съболезнованията към семействата, които са изгубили близки след урагана „Харви“. От изданието припомнят, че Саудитска Арабия, Бахрей и Обединените арабски емирства прекъснаха своите дипломатически отношения с Катар, като обвиниха страната, че подкрепя тероризма.", "date": "2017.08.31", "title": "Доналд Тръмп призова за мирно решение на кризата с Катар"}
{"url": "http://www.novinite.bg/articles/149353/Facebook-spira-falshivite-novini", "text": "Facebook обяви, че страниците, които разпространяват фалшиви новинарски материали, вече няма да могат да рекламират във водещата онлайн социална мрежа в света, информира ДАРИК. „Ако една страница многократно споделя информация, класифицирана като невярна”, тя няма да може да рекламира във Facebook, става ясно от съобщение на сайта на компанията. „Това нововъведение ще позволи да се намали разпространението на неистини за печелене на пари или за частни интереси”, посочват още от компанията. Ръководството на технологичния гигант напомня, че фалшивите новини са опасни за целия свят. Те бяха сериозен проблем по време на американската предизборна кампания през миналата година, когато лъжливи истории бяха пускани в социалните медии, за да объркат избирателите.Практика за борба с фалшивата информация предприе и Google, която по-рано тази година добави маркер за проверка на фактите при търсенето на новини. И двете компании използват инструментите на трети страни, които определят кои новини не отговарят на действителността.", "date": "2017.08.31", "title": "Facebook спира фалшивите новини"}
{"url": "http://www.novinite.bg/articles/149335/Tereza-Mej-nyama-da-napusne-posta-si-sled-Brekzit", "text": "Британската министър-председателка Тереза Мей каза, че иска да продължи да управлява след следващите парламентарни избори, които не се очакват по-рано от 2022 г., отхвърляйки очакванията, че може да напусне поста след Брекзит още през 2019 г., предаде Ройтерс, житирано от БНТ.\r\nВластта на Мей сериозно пострада заради зле прецененото решение за свикване на предсрочни избори по-рано тази година, което коства на нейната Консервативна партия парламентарното мнозинство и не осигури ясен мандат за стратегията й за излизане на Великобритания от ЕС. След като се извини за изборните си грешки, Мей получи временен отдих, а мнозина консерватори се страхуват, че оставката й може да срине крехкото правителство на малцинството и да позволи на Лейбъристката партия да дойде на власт.\r\nНякои консерватори продължават да смятат Мей за временен лидер, докато бъде осъществен , но тя настоява, че има по-големи амбиции и не възнамерява да се оттегля. \"Аз не съм човек, който се отказва\", заяви Мей в интервю за Ай Ти Ви Нюз по време на посещение в Япония.\r\n", "date": "2017.08.31", "title": "Тереза Мей няма да напусне поста си след Брекзит"}
{"url": "http://www.novinite.bg/articles/149355/Vzriv-v-himicheski-zavod-kraj-Hyustan", "text": "Две експлозии са разтърсили химическия завод край Хюстън, Тексас, съобщиха от компанията собственик „Arkema Inc“, цитира ДАРИК. Съобщава се и за черен дим, който се извисява над обекта. По-рано служителите в наводнения химически завод край Хюстън предупредиха, че се борят с „критична ситуация“, предизвикана от урагана „Харви“ и наводненията, които той причини. Като превантивна мярка властите наредиха евакуацията на трикилометровата зона около завода за органични пероксиди, собственост на френската компания „Arkema“.В изявление изпълнителният директор на „Arkema Inc“ Рич Роу заяви, че обектът в градчето Кросби, североизточно от Хюстън е евакуиран заради сигурността на работниците, след опасна повреда в охлаждащите системи. Производството на завода има широк набор от употреба, включително при производството на пластмаси, лекарства и строителни материали, но става изключително леснозапалимо, ако не се охлади при правилните температури.По думите на Роу наводненията са направили безполезни редица предпазни мерки, активирани за предотвратяване на експлозия.", "date": "2017.08.31", "title": "Взрив в химически завод край Хюстън"}
{"url": "http://www.novinite.bg/articles/149356/Obsajdat-preustrojstvoto-na-NAFTA", "text": "След заплахите на американския президент Доналд Тръмп за оттегляне от Северноамериканското споразумение за свободна търговия (НАФТА), преговарящите ще проведат в петък втори тур на разговорите, насочени към преустройството му, информира ДАРИК.След като наложиха амбициозен \"ускорен\" план по време на първия кръг, проведен във Вашингтон от 16 до 20 август, преговарящите от САЩ, Мексико и Канада ще се впуснат в детайлите по време на петдневни преговори в Мексико Сити.Повечето експерти смятат, че споразумението вероятно ще се запази с умерени промени, „въпреки че с Тръмп нищо не е сигурно”.\"Всички страни ще могат да намерят обща основа, а малките промени в споразумението едва ли ще повлияят на търговските отношения в рамките на блока\", заяви пред АФП икономистът от лондонската консултантска компания „Capital Economics” Нийл Ширинг.Според него, маневрите на американския държавен глава са ограничени. Около 14 милиона работни места в САЩ зависят от търговията с Мексико и Канада, по данни Американската търговска камара, а президентът е подложен на силен натиск от страна на индустрията да остане в НАФТА.Съществуват множество чувствителни теми. САЩ искат намаляване на търговския дефицит с Мексико от 64 милиарда долара, макар икономистите да смятат, че това е структурен проблем, който не може да се промени с търговските преговори.Мексико пък трябва да ревизира трудовите си закони и да доведе до увеличение на заплатите на работниците, които изработват средно 2,30 долара на час.Преговарящите се стремят да сключат сделка, преди процесът да бъде забавен или компрометиран от кампанията за президентските избори в Мексико през юли 2018 г.И трите страни се споразумяха да запазят в тайна разговорите, докато не бъдат приключени.  ", "date": "2017.08.31", "title": "Обсъждат преустройството на НАФТА"}
{"url": "http://www.novinite.bg/articles/149358/28-dushi-sa-ranenite-Polsha-sled-vlakova-katastrofa", "text": "Говорител на полските държавни железници заяви, че ранените при снощната катастрофа между пътнически и товарен влак са 28. Няма загинали, предаде Асошиейтед прес, информира БНТ.\r\nПри сблъсъка дерайлирали 11 от вагоните на пътническия влак, както и локомотивът. Катастрофата станала към 22 ч местно време в северния полски град Сментово Граничне.\r\nДнес Мирослав Шименец, говорител на железниците, заяви, че  са 28, но никой не е с опасност за живота. Снощи властите съобщиха за 21 ранени.\r\nСпоред предварителното следствие машинистът на товарната композиция по неизвестни причини не е спрял на сигнал за спиране, предаде полската агенция ПАП.\r\n", "date": "2017.08.31", "title": "28 души са ранените  Полша след влакова катастрофа"}
{"url": "http://www.novinite.bg/articles/149333/Nad-30-sa-jertvite-na-Harvi-v-SASht", "text": "Американските власти потвърдиха смъртта на 31 души, загинали в резултат на тропическата буря Харви, предаде Асошиейтед прес, цитирано от ДАРИК. Управата на окръг Харис, в който се намира тежко пострадалият от наводненията град Хюстън, каза, че трябва да бъде направена аутопсия на още осем човека, за да се види дали тяхната смърт е свързана с бурята.Властите казаха, че придошлите води са преобърнали два резервоара за съхраняване на нефт в южната част на щата Тексас, при което са се разлели над 110 000 литра суров петрол. Бреговата охрана на САЩ заяви, че пристанищата на Хюстън, Галвестън, Тексас и Фрийпорт са отново отворени с ограничения за движението на плавателни съдове, след като бяха затворени заради Харви, посочва Ройтерс.По оценка на \"Мудис аналитикс\" икономическите вреди от Харви в югоизточната част на Тексас са на стойност между 51 и 75 милиарда долара, което прави бурята една от най-скъпоструващите в историята на САЩ.Според анализ на Ройтерс при наводненията е пострадало имущество за най-малко 23 милиарда долара само в части на окръзите Харис и Галвестън.", "date": "2017.08.31", "title": "Над 30 са жертвите на Харви в САЩ"}
{"url": "http://www.novinite.bg/articles/149346/Rekorden-byudjet-za-otbrana-v-Yaponiya", "text": "Японското министерство на отбраната поиска рекордно висок бюджет за 2018 г., за да подобри защитата на Япония срещу растящата заплаха от Северна Корея, предадоха Асошиейтед прес и Франс прес, цитира БНТ.\r\nИскането е за 5 255 милиарда йени (около 48 милиарда долара или 40 милиарда евро), което означава увеличение от 2,54 на сто. Бюджетът за миналата година беше 5 125 милиарда йени.\r\nПо-голямата част от увеличението ще покрие покупката на прехващачи за ракети с по-добър обхват, височина и точност, включително разполаганите на кораби ракети \"Ес Ем 3 Блок 2А\", нови радарни системи и системи за откриване, ракети земя-въздух \"ПАК-3 Ем Ес И\" и разполаганата на сушата система за противоракетна  \"Иджис ашор\". Министерството на та подчертава, че иска да е в състояние да свали севернокорейска ракета, ако има опасност тя да падне на японска територия, отбелязва АФП.\r\nТокио обмисля да допълни арсенала си и със системата THAAD - противоракетен комплекс с подвижно наземно базиране за високо извънатмосферно прехващане на ракети със среден обсег. Опасенията от ядрените и ракетни заплахи на Пхенян се засилиха тази седмица, след като севернокорейска ракета прелетя над , напомня АП.\r\n ", "date": "2017.08.31", "title": "Рекорден бюджет за отбрана в Япония"}
{"url": "http://www.novinite.bg/articles/149369/Frenskiyat-premier-predstavi-protivorechivite-trudovi-reformi", "text": "Френският премиер Едуард Филип представи днес плановете на правителството за провеждане на реформи на пазара на труда, определяйки ги като „амбициозни, балансирани и справедливи“, информира НОВА.В рамките на новите предложения се ограничава ролята на синдикатите при работата на малките компании, ограничават се изплащанията при неправомерни уволнения и се позволява на началниците да договорят повече условия за работа директно със своите служители.Лидерът на CFDT, най-големия синдикат в частния сектор, Лорен Берге заяви, че е „разочарован“ от реформите, които бяха и част от предизборните обещания на президента Еманюел Макрон.От своя страна Жан-Клод Мили, който е начело на крайнолевия синдикат „Force Ouvrierе”, изрази несъгласие с някои от измененията, но също като Берге, няма да настоява членове на неговата организация да излизат на протести.„Сега ще се проведе публичен дебат… За щастие ние свършихме нашата работа като синдикати“, заяви той.Въпреки това подкрепяният от комунистическата партия синдикат CGT призова за протест и демонстрации срещу реформите, които ще се състоят на 12 септември.Обявяването на реформите идва в ключов момента за вътрешнополитическия дневен ред на Макрон, който се опитва да насърчи предприемачеството във Франция, където безработицата е 9,5%.Според президента реформата е необходима, за да се въведе по-голяма гъвкавост във френския трудов кодекс и така да се насърчи наемането на нова работна ръка.„Ние сме единствената голяма икономика в Европейския съюз, която не се е преборила с масовата безработица вече повече от три десетилетия“, заяви той в интервю за списание „Le Point“, публикувано в сряда. ", "date": "2017.08.31", "title": "Френският премиер представи противоречивите трудови реформи"}
{"url": "http://www.novinite.bg/articles/149360/Inflaciyata-v-Evrozonata-narastva", "text": "През юли инфлацията в Еврозоната е нараснала до 1,5 %, но все още е под поставената от Европейската централна банка цел от 2%, информира \"Франс прес\", цитирана от Агенция \"Фокус\" и НОВА.Същевременно, нивото на безработица в 19-те държави от Валутния съюз остава 9,1%, което е най-ниската стойност, регистрирана от февруари 2009 г. насам, сочат данни на Евростат.  ", "date": "2017.08.31", "title": "Инфлацията в Еврозоната нараства"}
{"url": "http://www.novinite.bg/articles/149372/Nyama-napredak-v-tretiya-krag-ot-pregovorite-za-Brekzit", "text": "Главният преговарящ на Европейската комисия за излизането на Великобритания от структурите на Общността Мишел Барние заяви в четвъртък, че не е постигнат „решителен напредък“ в третия кръг от преговорите за Брекзит, и че започването на дискусията за бъдещите отношения през октомври е малко вероятно, предава Reuters, цитирано от Агенция Фокус. „През тази седмица направихме полезно изясняване на редица въпроси, например статута на граничните работници\", заяви Мишел Барние на съвместна пресконференция с британския министър Дейвид Дейвис. „Въпреки това, ние не постигнахме решителен напредък по нито една от главните теми, макар дискусията за Република Ирландия да беше плодотворна\", допълни френският политик. Барние похвали Лондон за това, че настоява за „невъзможното\" - включително за това да се говори за правилата на ЕС за единния пазар.", "date": "2017.08.31", "title": "Няма напредък в третия кръг от преговорите за Брекзит"}
{"url": "http://www.novinite.bg/articles/149345/Sgrada-ruhna-v-Mumbaj", "text": "6-етажна сграда се срути в Мумбай, Индия, в ранните часове на четвъртък, предаде Би Би Си. Броят на загиналите до момента е седем, затрупани са около 30 души.43-ма спасители работят по изваждането на затрупаните хора. Четирима са спасени, но поне още 20 са в неизвестност, казват от полицията, информира бТВ.Сградата се намира в гъсто населения район Бхенди Базар и е на повече от 100 години. Спасителните екипи смятат, че около девет семейства живеят в старата сграда.Инцидентът се случва два дни, след като Мумбай бе застигнат от най-проливните дъждове за последните 12 години. Полицията подозира, че дъжда може да са разрушили сградата.Всяка година стотици хора загиват при срутването на сгради в Индия. Лошите строителни стандарти и разрушаващите се сгради често са виновни за подобни инциденти.", "date": "2017.08.31", "title": "Сграда рухна в Мумбай"}
{"url": "http://www.novinite.bg/articles/149379/Napadnaha-policaj-v-centara-na-Stokholm", "text": "атрулиращ полицай бе нападнат тази сутрин и ранен във врата на голям площад в Стокхолм, предаде Франс прес, като се позова на съобщение на шведската полиция, информира ДАРИК. Атаката е станала близо до входа на метростанция в района на Медборгарплацен в южната част на града. Един човек е задържан за нападението. Мотивите за атаката все още не са изяснени. Води се разследване.", "date": "2017.08.31", "title": "Нападнаха полицай в центъра на Стокхолм"}
{"url": "http://www.novinite.bg/articles/149366/Hakeri-atakuvaha-sajta-na-Uikilijks", "text": "\r\nСайтът на  беше подложен на успешна атака от саудитската хакерска група „Ауърмайн”. Групата стана известна с хакването на профилите на известни личности и организации в социалните мрежи, информира бТВ.\r\nСпоред тяхно изявление в „Туитър” сегашната атака е подготвяна няколко месеца.\r\n„Здравейте, това е „Ауърмайн”, не се притеснявайте това е просто тест... дрън-дрън, о чакайте, това не е тест на сигурността! , спомняте ли си момента, когато ни предизвикахте да ви хакнем? „Анонимните”, спомняте ли си, когато се опитахте да ни разкриете чрез фалшива информация, че сме хакнали ? Ето! Една група победи всички ви! Нека да направим хаштага  #WikiLeaksHack известен в „Туитър”, гласеше съобщението което виждаха посетителите на „Уикилийкс”.\r\nМишени на „Ауърмайн” са били профилите на компании като „Нетлфикс”, Ейч Би Оу, „Сони” , „Марвел” , „Гугъл”, както и на известни личности като шефа на „Фейсбук” Марк Зукърбърг, директора на „Гугъл” Сундар Пичаи, бившите шефове на „Туитър” Дик Костоло и Ев Уилямс. Техни мишени станаха и футнолните клубове „Барселона” и „Реал” (Мадрид).\r\nТова не е първият случай на хакерска атака на „Ауърмайн”, извършена заради отмъщение за новини, свързани с групата. Сайтът на „Бъзфийд” беше атакуван през 2016 г. точно с този аргумент.\r\n„Хакнати сте от екипа на „Ауърмайн” , следващия път не споделяйте фалшиви новини за нас, сега притежаваме базата ви данни. Следващия път ще я направим публична, ако се закачате с нас”, написаха тогава те.\r\nОт  за момента не са излезли с официално становище по случая.\r\n", "date": "2017.08.31", "title": "Хакери атакуваха сайта на „Уикилийкс”"}
{"url": "http://www.novinite.bg/articles/149312/20-godini-ot-smartta-na-obichanata-britanska-princesa", "text": "\r\n от смъртта на обичаната британска принцеса Даяна. Тя загина на 31 август 1997 г. при автомобилна катастрофа в Париж. По време на инцидента в автомобила са и Доди ал-Файед и неговият бодигард, както и Анри Пол, който шофира автомобила, информира НОВА.\r\nБодигардът на ал-Файед - Тревор Рийс-Джоунс, който седял на предната пътническа седалка, е единственият, който оцелява.\r\nИнцидентът става в тунела Понт де л'Алма. Колата се блъска в тринадесетата колона на тунела. Анри Пол и Доди ал-Файед загиват на място. Двулентовият тунел е бил построен без метални прегради между колоните, в резултат на което и най-малкото отклонение от посоката на движение лесно би се превърнало в директен сблъсък с колоните. Даяна получава сериозни наранявания на сърцето и вътрешен кръвоизлив. Транспортирана е с линейка до болницата, но по пътя получава два сърдечни пристъпа и въпреки опитите на лекарите умира в 4.00 ч. сутринта местно време. 18-месечното френско съдебно разследване приключва през 1999 г. с изявлението, че автомобилната катастрофа, при която умира принцесата, е причинена от Анри Пол, който загубил контрол над колата при висока скорост и под влияние на алкохол. Кръвният анализ показал, че съдържанието на алкохол в кръвта му било три пъти повече от допустимите норми.\r\nЛюбопитен факт е, че бащата на Доди - Мохамед ал-Файед, собственик на „Хародс\" и на хотел „Риц\", твърди, че катастрофата е резултат от конспирация и е ръководена от MI6 по инструкции от принц Филип, херцог на Единбург.\r\nПрез 2007 г. в Кралския съд започва ново разследване. На 7 април 2008 г. съдебният състав потвърждава решението си - Даяна е загинала поради невнимателното шофиране на Анри Пол и поради .\r\n", "date": "2017.08.31", "title": "20 години от смъртта на обичаната британска принцеса"}
{"url": "http://www.novinite.bg/articles/149321/Parvoklasnici-izklyucheni-ot-uchilishteto-v-koeto-sa-zapisani", "text": "Само две седмици преди началото на новата учебна година цял клас първокласници се оказва изключен от училището, в което вече е записан. На протест срещу абсурдната ситуация, създала се във видинското 5 ОУ, в четвъртък излязоха родители на засегнатите деца, информира НОВА.В ефира на „Здравей, България” директорът Пролетка Цветкова обясни, че общината я е задължила да разформирова една от петте паралелки първокласници. Причината – нямало достатъчно първокласници, записани в други училища.Родителите обаче обясниха, че синовете и дъщерите им са ходили на предучилищна и дори на лятно училище в 5 ОУ. Категорични са, че няма да се откажат и на 15 септември ще заведат децата си именно там. ", "date": "2017.08.31", "title": "Първокласници изключени от училището, в което са записани"}
{"url": "http://www.novinite.bg/articles/149332/Obvarzvat-poluchavane-na-dopalnitelni-pomoshti-s-hodeneto-na-decata-v-uchilishte", "text": "Процентът на преждевременно отпаднали ученици е близо 14 на сто, което е между 130 000 и 150 000 души, съобщи министърът на образованието Красимир Вълчев. Той допълни, че е възможно и тази информация да не е точна. Министърът добави, че според засечените данни от ГРАО и министерството, много деца и ученици не се откриват - над 200 000. Най-точната информация ще се получи на терен, когато започне работата на екипите за връщане на учениците в училище, обясни той, информира ДАРИК. По думите му, работата на екипите, които ще работят за връщане на децата в училище, ще е в рамките на 130 000 - 150 000. Според министъра, обхващането в предучилищна възраст е ключово за децата, които са от семейства, чиито родители са с ниско образование, чиито майчин език не е българският. По думите му подготовката в предучилищна възраст е едно от най-важните условия за интегрирането им в образователната система. Вълчев посочи, че за връщането на отпадналите в училище се надява да се използват и всички механизми на принуда. Той обясни, че ще има пряка работа с родителите, някъде ще се използват и медиатори. Министърът обясни, че ще се променят и правилата за отпускане на помощи.  Може би ще обвържем допълнителни помощи с посещаемостта в училище, каза той. За непълнолетните майки, които са в майчинство и не посещават училище, министърът каза, че те могат да продължат обучението си на по-късен етап и са от тези случаи, към които ще бъдат фокусирани усилията. Според първоначалния проект за бюджета за образование за следващата година парите ще бъдат увеличени с над 350 милиона лева, съобщи още Вълчев.", "date": "2017.08.31", "title": "Обвързват получаване на допълнителни помощи с ходенето на децата в училище"}
{"url": "http://www.novinite.bg/articles/149348/MON-Ne-delim-decata-na-bedni-i-bogati", "text": "Министерството на образованието и науката не дели децата на бедни и богати, общата цел е образованието да дава равен шанс за успех на всички деца, се казва в официално съобщение, информира БНТ.\r\nПричината е разразилите се дебати в обществото, че за първа година ще има и черно-бели учебници като по-евтин вариант за големите ученици. Наредба дава възможност учебниците от 8 до 12 клас да се отпечатват при пълноцветен и при едноцветен печат, съобщават от министерството.\r\nТази възможност е дадена, тъй като има предмети в по-горните класове, които не изискват задължително пълноцветен печат - например математика, физика, химия и др.\r\nВсички учебници от 1 до 7 клас се осигуряват безплатно от държавата и са изпълнени при пълноцветен печат. Учебниците от 8 до 12 клас се купуват от родителите. Издателите и родителите имат право на избор и Наредбата само регламентира неговата свободна реализация.\r\n", "date": "2017.08.31", "title": "МОН: Не делим децата на бедни и богати"}
{"url": "http://www.novinite.bg/articles/149364/Manolova-iska-da-se-sprat-cherno-belite-uchebnici", "text": "Омбудсманът Мая Манолова изпрати препоръка до министъра на образованието и науката Красимир Вълчев с настояване да измени своя заповед от 18 август 2017 г., като се отмени издаването на черно-бели учебници и респективно да се спре разпространението им. Това се казва в съобщение на пресцентъра на омбудсмана, информира ДАРИК.   Учебници за 8 клас, за които трябва родителите да платят, се предлагат от издателства в два варианта – цветни, по-скъпи и черно-бели, които са по-евтини.  „Това решение е скандално и дискриминиращо, защото по косвен път разделя децата на България, насаждайки дискриминация, поощрявайки социалното разделение между тях“, посочва Манолова в становището си до Вълчев. Тя е категорична, че издадената заповед  не показва с нищо, че основният приоритет на правителството е образованието. „Говорим за равен достъп до образование на всички деца в България, а въвеждаме дискриминационни политики в дейностите на образователната система“, подчертава в препоръката Манолова.   Според обществения защитник държавата трябва да се погрижи за правото на децата на образование, чрез мерки, които да не задълбочават така или иначе вече съществуващи неравенства. „Важна задача на образованието е да научи децата да живеят заедно, да планират общо бъдеще и да управляват конфликти“, посочва омбудсманът.Манолова смята за неприемливо „черно-бялото“ мислене точно в образователната среда и чрез учебниците да се засилва разделението в обществото ни.   „Смятам, че ролята на държавата е да полага усилия в заличаването на пропастта между бедни и богати, да стимулира „цветното“ мислене, изграждайки достойни, ерудирани и образовани млади хора“, завършва омбудсманът. Черно-белите учебници предизвикаха недоволство в социалните мрежи. От образователното министерство  направиха коментар, като подчертаха, че не делят децата на бедни и богати и че има учебници като например по математика, физика и химия, които не изискват задължително пълноцветен печат.  Учебниците от осми до 12-и клас се купуват от родителите. Издателите и родителите имат право на избор и Наредбата на МОН само регламентира неговата свободна реализация, отбелязват от министерството.", "date": "2017.08.31", "title": "Манолова иска да се спрат черно-белите учебници"}
{"url": "http://www.novinite.bg/articles/149311/Vremeto-shte-e-predimno-slanchevo", "text": "Времето ще е слънчево, след обяд – топло. Максималните температури ще са между 26° и 31°, в София – около 26°. Това съобщи Боряна Маркова, дежурен синоптик в Националния институт по метеорология и хидрология (НИМХ) към Българската академия на науките (БАН). Атмосферното налягане ще остане по-високо от средното за месеца. По Черноморието ще е предимно слънчево. Ще духа слаб до умерен северен вятър, който през деня ще се ориентира от югоизток. Максималните температури ще са 23-25°, близки до температурите на морската вода. Вълнението на морето ще е около 2 бала. Над планините ще е слънчево. Ще духа умерен вятър от север-северозапад. Максималната температура на височина 1200 метра ще бъде около 19°, на 2000 метра – около 12°.", "date": "2017.08.31", "title": "Времето ще е предимно слънчево"}
{"url": "http://www.novinite.bg/articles/149316/Parva-kopka-na-magistrala-Struma", "text": "Започва изграждането на 6-километров участък от Лот 3.1 от автомагистрала „“, съобщава НОВА.Символичната първа копка на трасето между Благоевград и Крупнк ще бъде направена от министрите Николай Нанков и Ивайло Московски този следобед.Разрешението за строеж на обекта е издадено през миналата седмица и вече е обнародвано в Държавен вестник.Договорът за строежа беше подписан още през декември 2015 г., но повече от година и половина строителството не започваше. ", "date": "2017.08.31", "title": "Първа копка на магистрала „Струма”"}
{"url": "http://www.novinite.bg/articles/149319/Centarat-na-Sofiya-blokiran-zardi-mach", "text": "Центърът на София ще бъде под пътна блокада в четвъртък. Причината – футболната среща между отборите на България и Швеция, съобщава НОВА.Заради мача ще бъде затворен районът около Националния стадион „Васил Левски\". Забранява се престоят и паркирането на пътни превозни средства в тази зона.Двубоят е от решаващо значение, тъй като българският отбор може да се пребори за едно от двете места в Група А, които водят до финалите на Световното първенство през 2018 г. ", "date": "2017.08.31", "title": "Центърът на София блокиран зарди мач"}
{"url": "http://www.novinite.bg/articles/149342/SASht-otkaza-da-izprati-uchiteli-piloti-v-Turciya", "text": "Съединените американски щати отказаха да изпратят в Турция учители летци, които да проведат обучение за пилотиране на самолетите F-16, предава Hurriyet, цитирано от ФОКУС. Турската армия страда от недостиг на опитни пилоти, тъй като много от тях бяха уволнени след събитията от месец юли 2016 г., когато според официалната позиция на Анкара, армията проведе неуспешен опит за държавен преврат, в резултат на което много войници и офицери, включително летци, бяха уволнени. Според Пентагона, „няма програма, засягаща обучението на пилоти в чужбина“, но турските авиатори могат да получат необходимите знания и умения в САЩ. От Анкара продължават да настояват тренировките да се провеждат в местните атмосферни условия. ", "date": "2017.08.31", "title": "САЩ отказа да изпрати учители пилоти в Турция"}
{"url": "http://www.novinite.bg/articles/149320/Jitelite-na-Kocherinovo-protestirat", "text": " излязоха на протест заради системни проблеми с питейната вода в града. Хората блокираха пътя за Рилския манастир тази сутрин, информира НОВА.Жителите на общината се оплакват от проблеми с водата през лятото. Чешмите на част от тях пресъхват с продължение на месеци.„Ако дойде, то е за половин час. Нито можем да се изкъпем, нито да се изперем”, заявяват хората и добавят, че вече от месец и половина нямат вода.Според ВиК-Кюстендилска вода проблемът идва от това, че водата в язовир Калин, който снабдява града, е малко.Според председателя на общинския съвет Калин Везенков има вода за град с 60 000 души, но тя изтича някъде.", "date": "2017.08.31", "title": "Жителите на Кочериново протестират"}
{"url": "http://www.novinite.bg/articles/149349/MMA-zvezdata-Ronda-Rauzi-se-omaji", "text": "Бившата шампионка в смесените бойни изкуства Ронда Раузи мина под венчило със своя спътник в живота - Травис Браун. Събитието се е състояло в събота и мина незабелязано покрай Мача на века между колегата й от UFC Конър Макгрегър и боксовата звезда Флойд Мейуедър, информира \"Какъв прекрасен ден. Тя е перфектна във всяко отношение. Тя ме прави толкова щастлив и е истинската моя половинка. Обичам те, Ронда Раузи\", написа Браун. Шефът на федерацията Дейна Уайт е имал покана, но не се е отзовал заради мача в Лас Вегас.Церемонията е била наистина романтична, защото видно от фотос е била на самия бряг на Океана. Колко хора са присъствали обаче остава тайна.", "date": "2017.08.31", "title": "ММА звездата Ронда Раузи се омъжи"}
{"url": "http://www.novinite.bg/articles/149324/70-falshivi-obajdaniya-na-telefon-112", "text": "70 на сто от обажданията в Спешната помощ са фалшиви или не са спешни. Това показва справка на столичния център. Загубите за тези повиквания достигат до 16 милиона лева само за тази година. Информация за санкционирани няма, информира бТВ.Всеки ден ден диспечерите в Спешна помощ получават десетки обаждания за зъбобол, температура, колики в стомаха или високо кръвно. Линейките отиват на всички адреси. Имало случаи, в които медицински екипи са ходили на запушена канализация и на котка избягала в съседния двор, спомня си сестра Ангелова. ", "date": "2017.08.31", "title": "70% фалшиви обаждания на телефон 112"}
{"url": "http://www.novinite.bg/articles/149343/Ajfelovata-kula-shte-ogasne-do-oktomvri", "text": "Един от най-известните паметници в света – Айфеловата кула в Париж, ще потъне в тъмнина през следващия месец, съобщава вестник The Local във френската си редакция, цитирано от ФОКУС. Фарът на върха на кулата, който осветява близо две десетилетия небето над френската столица, ще бъде подложен на ремонт, който ще продължи до октомври, става ясно от съобщение, публикувано на уебсайта на световноизвестния паметник. Лъчът, който свети на 80 км, бе пуснат на 31 декември 1999 г. за посрещането на новото хилядолетие. ", "date": "2017.08.31", "title": "Айфеловата кула ще огасне до октомври"}
{"url": "http://www.novinite.bg/articles/149323/NAP-I-mejlitesa-izprashtani-do-klientite-ni-ne-sa-zarazeni-s-virusi", "text": "Агенцията по приходите увери, че и-мейлите, изпращани от тях до клиентите им не са заразени с вируси и системите им не са атакувани. Това заяви Росен Бъчваров от НАП по повод блокиралия телефон на актрисата Гергана Стоянова след отваряне на линк, пратен от агенцията, съобщава бТВ.Тя разказа, че е получила мейл от НАП, съдържащ личните й данни и тези на фирмата й. В писмото пишело, че ако не отвори линка подлежи на наказание. „Имаше линк, който да покаже поканата, а при отваряне поиска парола. Въведох произволна парола и телефонът ми блокира изцяло”, коментира тя. По-късно станало ясно, че писмото е истинско и е изпратено от НАП, а според Бъчваров блокирането на телефона е съвпадение.„Ние пращаме мейли с електронни подписи, защото връчването на книжа е важно. За последните месеци сме изпратили 30-40 000 писма. Има лични данни и линк за официалния документ. Няма връзка между проблема с телефона на Гергана с вируси или нещо, изпратено от НАП. Тук става дума за съвпадение. Изследвахме всички съобщения и няма данни за каквито и да е зарази”, успокои той. По думите му ако средата онлайн продължава да е така враждебна, то но агенцията ще се наложи да мисли нов начин да покани клиентите си – например човек да се регистрира някъде в сайт на НАП и така да се елиминира подобен риск.”", "date": "2017.08.31", "title": "НАП: И-мейлите,са изпращани до клиентите ни не са заразени с вируси"}
{"url": "http://www.novinite.bg/articles/149339/Tri-pati-poveche-bezplatnite-invitro-proceduri", "text": "С промените във финансирането на инивитро процедури от държавата безплатните за семейството се увеличават почти три пъти. Това обяви в предаването „Тази сутрин” Данеила Дариткова от ГЕРБ, председател на парламентарната здравна комисия, информира бТВ.В момента държавата поема само три опита с живи ембриони, след промените ще се плаща за четири трансфера на живи ембриони и четири на замразени, уточни Дариткова.Тя припомни, че при четвъртата стимулация при жените шансовете за зачеване намаляват на 10%.Отпада годишният лимит на средствата, с които държавата плаща за инвитро процедуратие на нуждаещити се двойки, обясни още депутатът от ГЕРБ. Сега той е 12 млн. лв. годишно и се и има листи на чакащите.Тя прогнозира, че след отпадането на лимита всяка година ще бъдат финансирани процедурите на около 4000 семейства и това ще струва близо 20 млн. лв.", "date": "2017.08.31", "title": "Три пъти повече безплатните инвитро процедури"}
{"url": "http://www.novinite.bg/articles/149354/Balgariya-priyutyava-Evropejskata-agenciya-po-lekarstvata", "text": "България има реалната възможност да стане домакин на Европейската агенция по лекарствата. В това са категорични от Министерството на здравеопазването, откъдето вече са изготвили интернет страница и видеоклип, показващ положителните черти на страната ни. Преместването на агенцията, която е позиционирана в Лондон, се налага поради оттеглянето на Великобритания от Европейския съюз.Единственият критерий, на който България не отговаря към момента, е наличието на сграда, в която агенцията евентуално да се помещава. Такава обаче ще бъде построена в столицата, в случай, че страната ни бъде избрана за домакин на агенцията, информира днес заместник здравният министър д-р Мирослав Ненков, информира ДАРИК. Изборът ще бъде през ноември, като дотогава здравните власти ще преговарят с деветте страни членки, които няма да кандидатстват за домакинство на агенцията, да гласуват за нас.Европейската агенция по лекарствата, която понастоящем е позиционирана Лондон, е стратегическа агенция. Това е структурата, която разрешава, управлява и наблюдава лекарствения пазар на територията на целия ЕС, обясни д-р Ненков. Той посочи, че в тази агенция работят 800 души. ЕС търси място къде да позиционира Агенцията след Брекзит.\"Много ми е неприятно да слушам всякакви хора, които по всякакви начини обясняват как нямаме шанс. Това не е вярно\", категоричен е зам. здравният министър. \"Какво й е на София? Какво й е лошото на България, че да не може тези сериозни професионалисти да дойдат при нас? Кое й е лошото на България, освен че е бедна\", пита той. Д-р Ненков призна, че ако спечели някоя от големите столици, би възприел това като доказателство, че Европа върви на две скорости. \"Със зъби и нокти ще се борим да представяме нашата столица и нашата страна пред държавите, които смятаме, че има смисъл, за да гласуват за нас, да им покажем, че ако дойде агенцията тук, за всички ще бъде добре\", каза Ненков.   Зам. здравният министър изтъкна, че ако Европейската агенция по лекарствата се премести у нас, това би означавало нейните служители с високи заплати и техните семейства да харчат парите си тук. Освен това ежедневно агенцията се посещава от огромен брой експерти и търговци с лекарствени продукти. Също така Ненков допуска, че ако агенцията \"дойде\" у нас, би могло някои от централите на големите лекарствени корпорации да се преместят в българската столица. Има го и чисто имиджовия момент, който не е за подценяване, но за д-р Ненков той бил на заден план.  ", "date": "2017.08.31", "title": "България приютява Европейската агенция по лекарствата?"}
{"url": "http://www.novinite.bg/articles/149357/Po-barzo-shte-se-stiga-s-vlak-ot-Plovdiv-do-Burgas", "text": "\r\nСлед рехабилитацията на жп линията Пловдив – Бургас ще намалим времето за пътуване между двата града с 40 минути. Това обяви днес заместник-министърът на транспорта, информационните технологии и съобщенията Велик Занчев по време на първата копка на жп участъка Стралджа – Церковски. Той е част от проекта за рехабилитация на цялото жп направление от , за който са осигурени над 800 млн. лева от ОП \"Транспорт и транспортна инфраструктура\" 2014 – 2020, пише\r\nПо думите на заместник-министър Занчев, до 2022 г. ще бъде завършено цялото направление, както и системите за сигнализация и телекомуникации. \"През този програмен период ще осигурим пълна оперативна съвместимост на всички системи по направленията от София до Бургас и от Пловдив до Свиленград\", допълни той.\r\nЖелезопътният участък \"Стралджа – Церковски\" е с дължина 2 км, а средствата, които ще бъдат инвестирани за неговата рехабилитация са 4,2 млн. лева. Срокът за приключване на строителството е януари 2018 г., а проектната скорост на трасето е 130 км/ч.\r\n", "date": "2017.08.31", "title": "По-бързо ще се стига с влак от Пловдив до Бургас"}
{"url": "http://www.novinite.bg/articles/149322/Samolet-Uiz-earotnovo-otnovo-ne-izletya-ot-letishte-Sofiya", "text": "За трети пореден ден пътници на авиокомпанията „Уиз еър” са блокирани на летище „София”, тъй като са продадени повече билети от местата в самолетите им, информира бТВ.Тази сутрин 40 души не са успели да се качат на самолета, за който имат билет. С предимство са настанени пътниците, които трябваше вчера да летят.Той уточни, че от компанията са му предложили обезщетение от 400 евро.В официално  писмо до bTV компанията потвърди, че е направила повече резервации от наличните места, но това било практика, защото рядко се явявали всички пътници за един полет.", "date": "2017.08.31", "title": "Самолет „Уиз еър”отново отново не излетя от летище „София”"}
{"url": "http://www.novinite.bg/articles/149377/Gazprom-veche-e-postroila-220-kilometra-ot-Turski-potok", "text": "Газпром\" вече е изградила 220 км от газопровода \"Турски поток\", съобщи изпълнителният директор на компанията Алексей Милър при реч по повод Деня на работниците в нефтената и газовата промишленост. Той посочи, че работата по проекти върви на пълни обороти, информира ТАСС, цитирана от БГНЕС и НОВА.\"Производството на \"Газпром\" през януари-август 2017 г. се е увеличило с 20,1% в сравнение със същия период на миналата година - до 302,6 милиарда кубически метра\", заяви още Милър. „Турски поток“ е нов експортен газопровод от Русия за Турция по дъното на Черно море. Той се изгражда на мястото на „Южен поток“, който Русия прекрати заради некоструктивната позиция на ЕС. През май 2017 г. „Газпром“ стартира строителството на морския участък от „Турски поток“. Първата отсечка от газопровода е предназначена за доставката на „синьо гориво“ за турските потребители, втората – за газоснабдяването на страните от Южна и Югоизточна Европа. Мощността на всяка от отсечките е 15,75 милиарда куб.м. газ годишно. Строителството на „Турски поток“ трябва да приключи в края на 2019 г. ", "date": "2017.08.31", "title": "\"Газпром\" вече е построила 220 километра от \"Турски поток\""}
{"url": "http://www.novinite.bg/articles/149344/17-dushi-sa-raneni-pri-katastrofi-prez-izminaloto-denonoshtie-v-stranata", "text": "17 души са ранени при катастрофи през изминалото денонощие, съобщиха от пресцентъра на МВР. В страната са станали 15 пътнотранспортни произшествия. На територията на столицата са станали 145 леки и три тежки пътни инцидента, при които има трима ранени, информира Агенция Фокус.", "date": "2017.08.31", "title": "17 души са ранени при катастрофи през изминалото денонощие в страната"}
{"url": "http://www.novinite.bg/articles/149365/Baba-otglejda-uspeshno-kivi-v-Rodopite", "text": "81-годишната Ася Сариева от Смилян чака през декември нова реколта киви.От години тя отглежда екзотичния плод, който се оказва вирее добре в Родопите, информира бТВ.\r\nНетипичното за планината растение дало плод за първи път преди пет години.В началото кивито не вървяло, но после баба Ася разбрала, че то обича много вода.\r\nТази година тя очаква средна реколта, но пък с по-едри плодове.\r\n", "date": "2017.08.31", "title": "Баба отглежда успешно киви в Родопите"}
{"url": "http://www.novinite.bg/articles/149381/Uvelichavat-se-pojarite-v-suhi-trevi-v-Slivensko", "text": "Два пъти се увеличават пожарите в сухи треви и отпадъци в Сливенска област. 140 пожара с нанесени преки материални щети са възникнали през първите шест месеца на годината. За същия период на миналата година те са били 121. Без нанесени загуби  пожарите са 637 срещу 537 за 2016 година. Това съобщи за Дарик  комисар Владимир Демирев, директор на Регионална дирекция „Пожарна безопасност и защита на населението” – МВР Сливен, информира ДАРИК. Общо излизанията по сигнали на противопожарните служби са 982 срещу 848 за миналата година.", "date": "2017.08.31", "title": "Увеличават се пожарите в сухи треви в Сливенско"}
{"url": "http://www.novinite.bg/articles/149331/Horoskop-za-31-avgust", "text": "\r\n\r\nИмате шансове за издигане в кариерата. Възможно е да ходите на обучение за повишаване на квалификацията.\r\n\r\nАко сте омъжени, не взимайте импулсивни решения. Първо мислете, след това действайте.\r\n\r\nОпитайте се да бъдете по-дипломатични и тактични в отношението си към близките ви.\r\nПредставителите на останалите зодиакални знаци могат да намерят своя дневен хороскоп .\r\n", "date": "2017.08.31", "title": "Хороскоп за 31 август"}
{"url": "http://www.novinite.bg/articles/149378/Oglavihme-klasaciya-za-naj-evtina-bira", "text": "\r\nБългария води в \"бирения индекс\", съставян за удобство на британските туристи от компанията \"Травелекс\", специализиран в обмяна на валута и международни парични операции. Компанията е събрала цените на бирата в 32 държави, до които най-често пътуват британските туристи, пише деловото издание , цитирано от\r\nСпоред авторите на та България е най-привлекателна за любителите на евтината бира от Острова със средна цена от 0.97 паунда или 2 лв. за 0.5 литра наливна бира. Това е 3.5 пъти по-евтино отколкото в родината им, информира www.thelondoneconomic.com. Най-скъпо излиза халба бира в Обединените арабски емирства - близо 9 паунда или 2.5 пъти по-скъпо, отколкото във Великобритания.\r\nЕто пълния списък - от най-евтината към най-скъпата дестинация:\r\nБългария - 2 лева / 0.97 паунда\r\nЧехия - 30 крони / 1.07 паунда\r\nУнгария - 350 форинта / 1.09 паунда\r\nМексико - 25 песо / 1.15 паунда\r\nПортугалия - 1.50 евро / 1.35 паунда\r\nТайланд - 60 бата / 1.45 паунда\r\nЮжна Африка - 25 ранда / 1.55 паунда\r\nПолша - 7 золоти / 1.56 паунда\r\nЯмайка - 250 ямайски долара / 1.61 паунда\r\nБарбадос - 4 барбадоски долара / 1.65 паунда\r\nИспания - 2 евро / 1.80 паунда\r\nКипър - 2,50 евро / 2.25 паунда\r\nМалта - 2.50 евро / 2.25 паунда\r\nТурция - 10 лири / 2.36 паунда\r\nГърция - 3.50 евро / 3.15 паунда\r\nГермания - 3.50 евро / 3.15 паунда\r\nБелгия - 3.50 евро / 3.15 паунда\r\nАвстрия - 3.50 евро / 3.15 паунда\r\nСАЩ - 4 долара / 3.17 паунда\r\nВеликобритания - 3.50 паунда\r\nХоландия - 4 евро / 3.60 паунда\r\nИталия - 4 евро / 3.60 паунда\r\nКанада - 6 канадски долара / 3.69 паунда\r\nАвстралия - 7 австралийски долара / 4.24 паунда\r\nФранция - 5 евро / 4.50 паунда\r\nИрландия - 5 евро / 4.50 паунда\r\nФинландия - 5.80 евро / 5.23 паунда\r\nДания - 45 датски крони / 5.50 паунда\r\nШвеция - 60 шведски крони / 5.62 паунда\r\nШвейцария - 7 швейцарски франка / 5.81 паунда\r\nНорвегия - 80 норвежки крони / 7.61 паунда\r\nОАЕ - 40 дирхама / 8.81 паунда.\r\n", "date": "2017.08.31", "title": "Оглавихме класация за най-евтина бира"}
{"url": "http://www.novinite.bg/articles/149336/Kade-nyama-da-ima-voda-v-Sofiya-na-1-septemvri", "text": "На 1 септември 2017 г. (петък), във връзка с изграждане на сградно водопроводно отклонение на  бул. „Инж. Иван Иванов“ Център се налага спиране на водоподаването   от 10:00  до 18:00 часа на клиентите на „Софийска вода”, живеещи в района на: бул. „Инж. Иван Иванов“, бул. „Тодор Александров“, бул. „Александър Стамболийски“, ул. „Димитър Петков“.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: бул. „Тодор Александров“ ъгъла с ул. „Алдомировска“. На 01 септември 2017 г. (петък), във връзка с прекъсване на сградно водопроводно отклонение на  ул. „Батуня“ жк. „Сухата река“ се налага спиране на водоподаването от 9:30  до 17:30 часа на клиентите на „Софийска вода”, живеещи в района на:   ул. „Батуня“   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Батуня“ пред №53.  На 1 септември 2017 г. (петък), във връзка с диагностика на уличен водопровод на  ул. 361 кв. „Модерно предградие“ се налага спиране на водоподаването от 9:00  до 17:00 часа на клиентите на „Софийска вода”, живеещи в района на:   ул. „Справедливост“, ул. „Надежда“, ул. „Стефан Дуньов“ и ул. 362.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. 357 ъгъла с ул. 361.", "date": "2017.08.31", "title": "Къде няма да има вода в София на 1 септември?"}
{"url": "http://www.novinite.bg/articles/149362/Cacarov-Raboti-se-po-vsichki-versii-po-sluchaya-s-izcheznaliya-Adrian", "text": "Работи се по всички версии по случая с изчезналия Адриан Златков, чийто автомобил бе открит в района на село Герман в сряда. Това каза главният прокурор Сотир Цацаров пред журналисти в Народното събрание. 25-годишният Адриан Златков - син на търговец на автомобили, изчезна вчера, информира ДАРИК. \"Прокуратурата работи в пълен синхрон с ръководството на МВР. В постоянна връзка съм с главния секретар на МВР. Сформиран е екип, в който участва наблюдаващият прокурор и представители на всички главни дирекции на МВР“, коментира главният прокурор, цитиран от Фокус. На въпрос дали има възраждане на \"Наглите\", главният прокурор отговори: \"Не мисля, че има\".  Той призова да се даде възможност на хората, работещи по случая, да си свършат работата. Цацаров апелира случаят с изчезването на Адриан да не се използва за политически обобщения или спекулативни твърдения. Адриан Златков изчезна в сряда преди обяд в село Герман. Към 10.30 часа на тел. 112 бил получен сигнал за изоставен на пътя в района на селото автомобил. В колата били лични документи и мобилният телефон на Адриан. Още вчера от МВР съобщиха, че се работи по всички версии по отношение на изчезването на мъжа, като една от тях е отвличане. По-рано в четвъртък главният секретар на МВР Младен Маринов посочи, че МВР не разполага с данни за направен контакт с близките на младия мъж, като така стана ясно, че не е искан откуп.", "date": "2017.08.31", "title": "Цацаров: Работи се по всички версии по случая с изчезналия Адриан"}
{"url": "http://www.novinite.bg/articles/149370/Uchiteli-ot-SMG-ne-iskat-da-zapochnat-uchebnata-godina-ako-Stoyanov-e-direktor", "text": "Учители от Софийската математическа гимназия вярват, че Регионалното управление на образованието в София ще вземе решение, което да им позволи да започнат спокойно новата учебна година, но заявяват, че на 15 септември не са готови да влязат в класните стаи с директор Антони Стоянов. Това заяви Илиана Цветкова - главен учител по математика в СМГ, която участва в пресконференция заедно с други учители и ученици, недоволни от работата и решенията на директора Антони Стоянов, информира ДАРИК. Преди дни от Регионалното управление на образованието в София поискаха оставката на Антони Стоянов заради конфликтите в СМГ, започнали през юли след уволнението на учителката по математика Петя Тодорова и след неподновяването на договори на учители. Според директора Тодорова е уронила престижа на СМГ с участието си в комисията за математическото състезание \"Европейско кенгуру\". Старши учителят по математика Надежда Буюклиева каза, че е направена петиция, озаглавена \"Против своеволията на директора Антони Стоянов и за запазване на добрите практики в СМГ\", като много от участвалите в подписката са бивши ученици на СМГ. Петицията започна преди два месеца, подписана е от 712 души, като около 30 процента от подписалите се анонимни, каза Буюклиева. Според нея това е доказателство за авторитарния начин на ръководство на училището. По думите на Буюклиева в петицията имало мнения, че \"Антони Стоянов взима еднолични решения, без мотиви, с липса на диалог, който е скрит зад това, че е в интерес на децата\". Петицията е адресирана до началника на РУО-София, до министъра на образованието и науката, до омбудсмана и до кмета на София, съобщиха учителите от СМГ. Според тях от две години в СМГ се е \"установил и проработил един маниер за освобождаване на колеги, който е изключително непочтен\", като бяха дадени примери с освобождаване на учители на пенсионна възраст.Дошлите на пресконференцията учители заявиха, че колективът в СМГ винаги е бил много силен и толерантен, а сега по казуса с директора учителите \"са се разделили на три\". Първите са тези, които си казват мнението открито, други техни колеги са на същото мнение, но се страхуват от директора, а трета част от учителите искат да си защитят интереса, коментираха преподавателите.", "date": "2017.08.31", "title": "Учители от СМГ не искат да започнат учебната година, ако Стоянов е директор"}
{"url": "http://www.novinite.bg/articles/149373/Razporediha-proverka-na-Wizz-Air", "text": "Министърът на транспорта Ивайло Московски разпореди проверка на ситуацията с полетите на авиокомпания Wizz Air. Разпореждането е във връзка със зачестилите случаи на продажба на повече места от наличния капацитет на унгарския авиопревозвач, изпълняващ полети до и от България, съобщиха от министерството, информира ДАРИК.   Трети ден пътници не могат да отпътуват от Летище София заради проблеми с твърде много продадени билети за полетите им. Нискотарифната компания „Wizz Air” пренасочва клиенти към по-късни полети. Тази сутрин около 40 души, които в 6 часа сутринта трябвало да излетят за Лондон, останаха за по-късния самолет - в 13:25 часа следобед. Засега от авиокомпанията обясняват, че да се надвишава броят на резервираните места е нормална практика, но за първи път се случвало да идват всички пътници. Заради отложените си пътувания хората, останали извън самолета, ще бъдат обезщетени с по 400 евро, отбелязва НОВА.  По разпореждане на министъра инспекторите от Главна дирекция \"Гражданска въздухоплавателна администрация\" ще извършат SAFA (Safety Assessment of Foreign Aircraft) проверки, които обхващат безопасността на полетите, техническото състояние на въздухоплавателните средства, документацията и екипажите на превозвача, както и дали компанията е спазила своите задължения за гарантиране правата на пътниците. Българската страна няма правомощията да извършва цялостни проверки на дейността на авиокомпании, регистрирани на територията на друга държава.", "date": "2017.08.31", "title": "Разпоредиха проверка на Wizz Air"}
{"url": "http://www.novinite.bg/articles/149383/Oficialno-stanovishte-na-Wizz-Air-po-povod-sluchaite-s-dublirani-rezervacii", "text": "От началото на тази седмица полетите на Wizz Air от София до Лондон Лутън регистрират изключително нисък процент на неявили се пътници. Това доведе до няколко случая на дублиране на местата, които при последваща резервация на пътниците за нов полет започнаха да се натрупват, засягайки все повече полети и пътници. Wizz Air работи усилено, за да намери решение на проблема и да спре лавинообразния ефект. За да разреши случая, Wizz Air ще пусне допълнителен полет София – Лондон Лутън със свой резервен самолет, базиран в Будапеща. Очаква се полетът да тръгне от Летище София тази вечер в 21:30 ч. местно време. Засегнатите пътници са информирани от представителите на авиокомпанията за всички важни подробности. В съответствие с международно установените стандарти в авиосектора и приложимото законодателство за защита на потребителите, Wizz Air позволява известно надвишаване на броя резервирани места (overbooking) на най-популярните маршрути, за да предостави възможност на повече пътници да пътуват и да избегне наличието на празни места, ако пътник не се появи. Случаи, в които всички пътници се появяват за своя полет, са прецедент и при подобна ситуация доброволци сред пътниците получават допълнителни ползи срещу съгласието си да пътуват по-късно, или пътниците, които са се чекирали последни, се регистрират за следващ полет и се компенсират съгласно законодателството за правата на пътниците. При подобни случаи местен представител на авиокомпанията предоставя на засегнатите пътници информация за техните права (също и в писмена форма), както и за възможностите за резервиране на място за тях на друг полет. Правилата за компенсация са определени в Регламент 261/2004 на ЕС, който Wizz Air винаги спазва стриктно. Wizz Air искрено се извинява на всички пътници, засегнати от ситуацията с дублираните места на Летище София, и полага всички възможни усилия да им осигури не само приятен престой на летището, но и да съдейства за удовлетворяването на всички техни нужди. За Wizz Air Wizz Air е най-голямата нискотарифна авиокомпания в Централна и Източна Европа. Тя обслужва флотилия от 85 самолета Airbus A320 и Airbus A321 и предлага над 500 маршрути от 28 бази, свързващи 142 дестинации в 43 страни. В Wizz Air екип от приблизително 3300 авиационни експерти предоставя висококачествено обслужване и много ниски цени на билетите, което прави Wizz Air предпочитания избор на 23,8 милиона пътници според резултатите от финансовата година, приключила на 31 март 2017 г. Wizz Air е листната на Лондонската фондова борса под тарифен номер WIZZ и е включена в индексите FTSE 250 и FTSE All-Share. Wizz Air е регистрирана в Международната асоциация за въздушен транспорт (IATA), Оперативен одит за безопасност (IOSA), глобалният еталон за признание за сигурност на въздушния транспорт. През 2016 г. компанията бе обявена за Авиолиния с най-добро съотношение между цена и качество от редакторите на Air Transport World, едно от водещите списания, посветени на сектора, както и Нискотарифна компания на годината от Центъра за авиация (CAPA), водещ доставчик на независима информация в областта на авиацията.", "date": "2017.08.31", "title": "Официално становище на Wizz Air по повод случаите с дублирани резервации"}
