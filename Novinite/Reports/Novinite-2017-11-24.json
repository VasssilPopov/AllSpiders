{"url": "http://www.novinite.bg/articles/153342/Lovci-na-namaleniya-spaha-pred-magazini-v-SASht", "text": "\r\nГолямото  по традиция започва днес на Черния петък. Най-нетърпеливите търсачи на изгодни оферти в  прекараха часове пред вратите на магазините и дори спаха там, за да могат да се възползват от огромните намаления.\r\nЧаст от магазините решиха да отворят и по-рано, за да се избегне обичайното струпване на хора, което често води и до напрежение между купувачите. Черният петък е важен за фирмите, които генерират огромни печалби само за едно денонощие и преценяват дали цените им са достатъчно разумни, за да привличат клиенти.\r\n\r\n\r\n\r\n", "date": "2017.11.24", "title": "Ловци на намаления спаха пред магазини в САЩ"}
{"url": "http://www.novinite.bg/articles/153347/Onlajn-targoviyata-v-SASht-poe-nagore-pri-starta-na-praznichniya-sezon", "text": "Американските потребители са похарчили повече от 1,52 млрд. долара онлайн в Деня на благодарността в четвъртък и повече ловци на изгодни оферти са се появили в магазините тази седмица - добър сигнал след изминалите два слаби празнични сезона. Тази година обаче търговците започнаха с по-ниските ценови предложения по-рано, в навечерието на Черния петък, предава Ройтерс.В началото на празничния сезон потребителските разходи в САЩ нараснаха с 16,8% на годишна база до 17 ч. местно време в четвъртък, твърди Adobe Analytics, която е проследила 80% от онлайн трансакциите в 100 американски компании за търговия на дребно.През последните две години ръстът на онлайн продажбите и загърбването на традиционното пазаруване в магазините доведе до по-малко тълпи в търговските обекти във вечерта на Деня на благодарността и деня след него - Черния петък.Но силният пазар на труда, нарастващите цени на имотите и рекордните върхове на фондовите пазари подобриха апетита за пазаруване тази година.Тълпите в магазините на много места в страната са били огромни, твърдят анализатори и консултанти по търговия, които следят движението на пазаруващите в САЩ.Анализаторът на Moody’s Чарли О’Ший, който е базиран в Бъкс Каунти, Пенсилвания, посочва добър трафик в местните магазини, включително във веригата за потребителска електроника Best Buy, магазинът за модни стоки Old Navy и търговецът на дребно Kohl’s.\"Времето също помага и тук хората са навън“, коментира той.Националната федерация по търговия на дребно прогнозира, че продажбите за ноември и декември ще нараснат с 3,6-4% спрямо 4% миналата година. Продажбите извън магазините, които включват онлайн продажбите и тези от киоски, се очаква да се покачат с 11-15% до около 140 млрд. долара.Празничният сезон през ноември и декември е ключов за търговците на дребно в САЩ, защото може да донесе около 40% от годишните продажби. Търговците се опитват да привлекат купувачи с големите си намаления.Средните отстъпки варират между 10 и 16%, като най-добрите сделки онлайн са във вечерта на Деня на благодарността.Броят на потребителите, които пазаруват през смартфоните си, е скочил, като вече представлява 46% от трафика на сайтовете за търговия, докато трафикът от настолни компютри и лаптопи се е свил съответно с 11 и 6 на сто.  ", "date": "2017.11.24", "title": "Онлайн търговията в САЩ пое нагоре при старта на празничния сезон"}
{"url": "http://www.novinite.bg/articles/153344/Sauditska-Arabiya-shte-kupi-amerikanski-orajiya-za-7-mlrd-dolara", "text": "Саудитска Арабия се съгласи да закупи високоточни боеприпаси на стойност 7 млрд. долара, произведени от предприятия от военнопромишления комплекс на САЩ, предаде Ройтерс, цитиран от investor.bg Някои конгресмени може да се противопоставят на сделката, защото американски оръжия са допринесли за смъртта на мирни граждани при саудитската кампания в Йемен. Избраните компании са Raytheon и The Boeing Company. И двете отказаха да коментират.Споразумението е част от сделката за покупка на оръжия на стойност 110 млрд. долара, сключена по време на посещението на президента на САЩ Доналд Тръмп в Саудитска Арабия през месец май.  Продажбата на оръжие на Рияд и други страни от Съвета за сътрудничество в Залива е все по-спорна тема в Конгреса на САЩ, който трябва да одобри сделката. Държавният департамент все още не е уведомил конгресмените за споразумението.\"Ние не потвърждаваме или отричаме продажби, докато Конгресът не бъде уведомен официално за тях\", заяви представител на Държавния департамент на САЩ. Той добави, че правителството ще отчете фактори като баланса на силите в региона и човешките права, както и отражението върху индустриалната база на военнопромишлените предприятия на САЩ. Пожелал анонимност представител на американското правителство съобщи, че споразумението ще покрива 10-годишен период. До първата реална доставка на оръжия може да минат години, добави той.Споразумението може да срещне трудности в Конгреса. През юни републиканецът Боб Коркър, председател на Комисията по външни работи на Сената, обяви, че ще блокира продажбите на оръжие за Саудитска Арабия, ОАЕ и други страни от Съвета за сътрудничество в Персийския залив поради конфликта им с Катар - друга страна от Залива, която също е съюзник на САЩ.Припомняме, че през ноември 2016 г. администрацията на американския президент Барак Обама блокира продажбата на високоточни боеприпаси на стойност 1,29 млрд. долара поради опасения за броя на жертвите сред мирните граждани в Йемен. Близо 4800 мирни граждани загинаха от март 2015 г. насам, когато водената от Саудитска Арабия коалиция се включи в конфликта, сблъсквайки се с подкрепяните от Иран шиитски бунтовници хуси, припомня Ройтерс.", "date": "2017.11.24", "title": "Саудитска Арабия ще купи американски оръжия за 7 млрд. долара"}
{"url": "http://www.novinite.bg/articles/153351/Socialdemokratite-gotovi-na-pregovori-s-Merkel-za-sformirane-na-pravitelstvo", "text": "Германската социалдемократическа партия обяви, че е готова да преговаря с консерваторите от Християндемократическия съюз (ХДС) на канцлера Ангела Меркел и техните съюзници от Християнсоциалния съюз (ХСС) за сформирането на ново правителство в последен опит за разблокиране на задънената улица, в която изпадна германската политика след провелите се през септември парламентарни избори.\"Социалдемократическата партия е твърдо убедена, че трябва да се проведат преговори. Социалдемократическата партия не е затворена за преговори\", изтъкна генералният секретар на партията Хубертус Хайл, цитиран от германските медии.Решението идва след часове на дебати вътре в партията и в разрез с по-ранните твърдения на социалдемократите, че няма да влизат в никакви преговори за съставяне на управляваща коалиция.Лидерът на Социалдемократическата партия Мартин Шулц проведе вчера разговори с президента на Германия Франк-Валтер Щайнмайер, който е бивш външен министър на социалдемократите и който се твърди, че е убедил Шулц да започне преговори с Меркел.Все още обаче не е ясно дали втората по големина партия в Германия възнамерява да поднови \"голямата коалиция\" с консервативния блок на Меркел или ще се съгласи да подкрепя правителство на малцинството на ХДС и ХСС.Щайнмайер също така призова всички партийни лидери в страната да възобновят преговорите за сформиране на правителство и да се избегнат нови избори на фона на най-голямата политическа криза в Германия от десетилетия насам.", "date": "2017.11.24", "title": "Социалдемократите готови на преговори с Меркел за сформиране на правителство"}
{"url": "http://www.novinite.bg/articles/153364/Otkriha-nachin-za-vazstanovyavane-na-kravonosni-sadove", "text": "Изследователи от Института за медицински открития към Станфордския университет откриха прост и ефективен способ за възстановяване на повредени кръвоносни съдове, съобщава сайтът Юрикалърт.По данни на учените задействането на механизма за регенерация на съдовете е било възможно с помощта на белтъчната активизация на протеинкиназата. При това възстановяването на повредените съдове с тази \"белтъчна терапия\" се оказва значително по-просто и евтино, в сравнение с отглеждането на нови съдове чрез създаването на ендотелий.С новия метод частично може да се реши възстановяването на вътрешни слой на кръвоносните съдове с помощта на наситени клетки VEGF.Ако клиничните тестове с новия метод преминат успешно, може да бъде осъществен исторически пробив в лечението на сърдечносъдовите заболявания. ", "date": "2017.11.24", "title": "Откриха начин за възстановяване на кръвоносни съдове"}
{"url": "http://www.novinite.bg/articles/153365/Bageri-rushat-magazini-v-centara-na-Plovdiv", "text": "Багери на главната улица в Пловдив. Тежките машини започнаха да рушат магазини и павилиони край площад „Централен” в града.Акцията протича без напрежение и при засилено полицейско присъствие. Магазините, разположени до централната поща, отиват в историята. Така една от най-дългите съдебни саги, продължила 4 години, е на път да бъде решена днес.Акцията стартира при засилено полицейско присъствие. Събарянето на четирите магазина започна пред очите на собствениците им. Бутането тръгна от покривната конструкция.Три от магазините са изпразнени преди месеци, но наемателите на четвъртия до последно се надяваха, че бутането ще се размине и затова не бяха изнесли стоката си.„30 души, повечето от които са в чужбина, претендират, че са реститути на терена и обвиниха общината, че действа незаконно”, обясни Димитър Кацарски, зам.-кмет на Община Пловдив.Реститутите на имота заявиха, че ще съдят общината за самоуправство.", "date": "2017.11.24", "title": "Багери рушат магазини в центъра на Пловдив"}
{"url": "http://www.novinite.bg/articles/153379/Nikoj-ne-sledi-dali-se-izpisvat-izlishni-lekarstva-u-nas", "text": "В България нито една здравна институция не събира данни за ненужното изписване на лекарства. Липсва и точен анализ дали излишно се харчи обществен ресурс за свръхизписване на медикаменти. Лекарства се изписват без да е необходимо, показва проверка на БНР, предава news.bg Зам.-председателят на Българския лекарски съюз д-р Галинка Павлова призна, че в страната няма аналитично звено за предписването на лекарствата.\"Ние сме свидетели - много често пациенти излизат от кабинетите на лекарите или от болница с рецепти, изписани от двете страни, с по 7-8 лекарства и то за състояние, което невинаги е много тежко и много сериозно и налагащо толкова много медикаменти за изписване. Следва и трябва да бъде изследвано защо се получава този феномен\", обясни д-р Павлова.Според председателя на Сдружението на общопрактикуващите лекари доц. Любомир Киров само незнаещите лекари биха изписали повече от нужните лекарства. Той оправда подхода на своите колеги с мнението, че почти няма човек, който да е само с едно заболяване.У нас има изследване на Клиниката по вътрешни болести в Александровска болница, което установява, че имаме свръх-изписване на инхалаторни кортикостероиди, съобщи проф. Даниела Петрова, началник на Белодробното отделение на Александровска болница:Има свръх-изписване на някои медикаменти, което понякога има неприятни странични ефекти и допълнително хоспитализиране във връзка с тези нежелани лекарствени реакции, допълват лекари.За подобен проблем съобщиха и от Италия. На 118-ия Национален конгрес на дружеството на италианските лекари по вътрешни болести, състоял се в края на месец октомври, стана ясно, че на хората над 65-годишна възраст се предписват прекалено много лекарства. Това предизвиква усложнения на пациента и увеличава излишно разходите на здравната каса.Сигналът за тревога бе даден от Института за фармакологични изследвания \"Марио Негри\" от Милано, работил съвместно с Многопрофилната болница в града. В нея, са били подложени на анализ 5000 пациента, 60% от които се прибрали у дома със списък от ненужни лекарства, водещо до неприятни и даже опасни последици.В Италия годишно в болниците се приемат 5 милиона души на възраст над 65 години. При изписването всеки излиза с поне две нови предписания за лекарства, които се добавят към тези, които пациентът е вземал ежедневно преди това. Така хората преминават средно от 5 на 7 вида хапчета.Най-рано след три месеца, всеки пети от тях се нуждае от ново влизане в болница заради прекалена употреба на медикаменти. Там получава нов списък на лекарства.Два милиона италианци се озовават в ситуации на нежелани лекарствени реакции. Това води до увеличение на медицинските прегледи и специализираните визити. Проучването на института \"Марио Негри\" сочи, че благодарение използването на специален софтуер, рискът да се взимат потенциално неподходящи лекарства спада от 42% на 12%, а опасността от взаимно влияние на медикаментите намалява от 59% на 33%.На полуострова е предложен иновативният проект, наречен De-prescribing. С негова помощ около 25 % от лекарствата ще бъдат избегнати, както и 55% от хоспитализирането на пациенти. Очакванията са с тази програма да бъдат спестени поне 5 милиарда евро на италианската Здравна каса, която сега харчи €16 милиарда.", "date": "2017.11.24", "title": "Никой не следи дали се изписват излишни лекарства у нас"}
{"url": "http://www.novinite.bg/articles/153356/Desetki-raneni-pri-zemetresenie-v-Iran", "text": "Земетресение с магнитуд 4,3 по скалата на Рихтер в Иран е довело до раняването на 36 души в западната провинция Лорестан, съобщават иранските медии, цитирани от news.bg Дълбочината на труса е 10 километра.Служител в службата за управление на бедствия в Лорестан уточни, че повечето от нараняванията са настъпили, когато хората са се втурнали да напуснат домовете си.Той каза, че повечето от ранените са били освободени след оказана медицинска помощ, но двама души остават в болница.По-рано този месец земетресение с магнитуд 7,3 по Рихтер удари иранско-иракската граница, като загинаха 530 души и бяха ранени над 9000 души.Иран е разположен в изключително земетръсна зона. През 2003 г. земетресение със сила 6,3 по Рихтер изравни със земята историческия град Бам, като загинаха 26 хил. души.", "date": "2017.11.24", "title": "Десетки ранени при земетресение в Иран"}
{"url": "http://www.novinite.bg/articles/153381/Badeshtoto-vi-taksi-shte-bade-dron", "text": "Китайски стартъп е разработил летяща кола и планира да я пусне на пазара през следващата година, предава Bloomberg, информира OFFNews. Дронът E-184 на EHang Inc. може да превозва един човек в малка кабина, но компанията твърди, че работи по модел, който да побира двама пътници. Главният изпълнителен директор на EHang Ху Хуаджъ твърди, че работещи „дронове таксита“ през 2018 г. в Дубай, стига те да получат одобрение от регулаторите.Дронът е задвижван от четири витла, зареждани с батерии, и е оборудван с напълно автоматизирана навигация, твърди Ху.Пътниците избират предварително програмиран маршрут, а след това се отправят на пътешествие. E-184 може да развива до 100 км/ч и може да прекара във въздуха до 25 минути, твърди компанията.В момента дронът се тества в централата на EHang - бивш тематичен парк в покрайнините на Гуанджоу, Южен Китай.\"Ще започнем масово производство на нашите пътнически дронове в началото на следващата година“, посочва Ху пред Bloomberg TV. “Също така през 2018 г. планираме да инсталираме напълно автоматизирани продуктови линии, за да увеличим производствения капацитет“.EHang има големи амбиции – иска да създаде мрежа от дронове таксита по целия свят. Компанията също така планира да сключи сделки със Саудитска Арабия, Сингапур и „няколко европейски града“ през следващата година, твърди главния изпълнителен директор.", "date": "2017.11.24", "title": "Бъдещото ви такси ще бъде дрон"}
{"url": "http://www.novinite.bg/articles/153345/8-godini-zatvor-za-nepalnoleten-nasilil-i-ubil-baba", "text": "Окръжната прокуратура в Търговище изпълни ефективна присъда лишаване от свобода за срок от 8 години на непълнолетния Ахмед Дж., след като тя е била потвърдена с решение на Върховния касационен съд (ВКС) и е влязла в сила. Наказанието си осъденият ще изтърпи в поправителния дом в Бойчиновци. След като навърши пълнолетие през декември тази година, той ще бъде преместен в затвор, съобщават от Апелативната прокуратура във Варна.Непълнолетният Ахмед от село Гагово, който към момента на извършване на престъпленията, бил само на 15 години, бил предаден на съд от Окръжната прокуратура в Търговище с четири обвинения - за убийство, изнасилване и блудство с възрастна жена, както и за блудство с момиче.Изнасилването и блудството на възрастната жена, която страдала от деменция, представляват особено тежък случай, а убийството й било извършено по особено мъчителен начин за жертвата.На 20 февруари тази година, състав на Търговищкия окръжен съд го призна за виновен и по четирите обвинения, като му наложил да изтърпи най-тежкото от тях – 8 години лишаване от свобода в поправителен дом при общ режим. Да припомним историята. На 18 април 2015 год. Ахмед срещнал на пътя между Гагово и Опака 74-годишна жена, която страдала от деменция и често напускала дома на сина си. Жената обикновено тръгвала за село Гърчиново, където смятала, че живее. Осъденият първоначално подминал жената, но после я настигнал и я заговорил. Така разбрал, че възрастната жена има здравословен проблеми решил да се възползва от състоянието й.Отклонил жената по страничен черен път, съборил я на земята, нанесъл й побой и в резултат на упражненото насилие, жертвата получила различни наранявания. Съдебните медици, които извършили аутопсия на тялото на убитата, преброили 19 счупени ребра. След като сломил съпротивата й, непълнолетният я изнасилил и извършил блудствени действия. След това избягал като оставил жертвата си да лежи на земята.Няколко часа по-късно 74-годишната жена починала от многобройните увреждания по цялото тяло. Смъртта й според съдебномедицинската експертиза била бавна и мъчителна, съпроводена със силни болки, а причинените от сексуалния насилник травми съдебните медици квалифицирали като три средни телесни повреди.Тялото на жената било открито два дни по-късно от случаен минувач, който сигнализирал полицията.Блудствените действия с 14-годишно момиче Ахмед извършил на 20 ноември 2015 год. Той нападнал трудно подвижното момиче на улицата в Гагово. Съборил го на земята и извършил действия „с цел да възбуди и удовлетвори полово желание без съвкупление чрез употреба на сила”, както пише в съдебните документи.Ахмед е с лека умствена изостаналост и разстройство на сексуалния нагон, но съдебнопсихиатричната експертиза е категорична, че той е разбирал свойството и значението на деянията си и е осъзнавал тяхната противоправна същност.При проведения по време на разследването следствен експеримент той сам посочил мястото, където е захвърлил пребитата и насилена възрастна жена и обяснил с подробности действията си. Пред съда обаче отрекъл да е извършител на деянията.", "date": "2017.11.24", "title": "8 години затвор за непълнолетен, насилил и убил баба"}
{"url": "http://www.novinite.bg/articles/153358/Trima-mladeji-sa-zadarjani-za-incidenta-pred-diskoteka-v-Blagoevgrad", "text": "\r\nТрима младежи от  са задържани за нападението с , извършено вчера сутринта в Благоевград. Вчера към 5.50 часа сутринта в района на таксиметровата пиаца пред Младежкия дом в  бяха намушкани трима младежи. И тримата пострадали бяха настанени в МБАЛ-Благоевград, двама от тях оперирани и настанени в отделението по хирургия. Третият пострадал е настанен в отделението по ортопедия.\r\nСпоред полицията, при физическата саморазправа между две компании, излизащи от , пострадаха 25-годишен мъж от с.Скрът, 21-годишен мъж от гр.Велинград и 22-годишен мъж от гр.Луковит, двама от които с  в областта на корема, а един с прободна рана в областта на крака.\r\n\r\nСлед извършените разпити на свидетели, полицейски служители на Второ РУ-Благоевград, като съпричастни за извършеното престъпление са задържани: М. С., на 18 г., М. П., на 20 г. и връстникът му К. П., и тримата от гр.Благоевград.\r\nПо случая е образувано досъдебно производство, работата по тежкото криминално деяние продължава, уточниха от пресцентъра на ОДМВР-Благоевград.\r\n", "date": "2017.11.24", "title": "Трима младежи са задържани за инцидента пред дискотека в Благоевград"}
{"url": "http://www.novinite.bg/articles/153333/Arestuvaha-uchitelka-v-SASht-upotrebyavala-narkotici-v-uchilishte", "text": "В американския щат Индиана бе арестувана учителка. Полицаите се намесили, след като ученици заснели видео, на което се вижда как учителката употребява наркотици в празна класна стая, съобщава Fox News, предава ДАРИК. 24-годишната дама преподавала английски език в средното училище в град Сейнт Джон. Заподозряна е за съхранение на наркотици. Родители на учениците били възмутени от случилото се.\"Сигурността на нашите ученици остава наш главен приоритет. В този момент се провежда всестранно разследване\", заявява училищният инспектор Лари Верако.Учителката остаа под стражи и очаква предявяване на официални обвинения.", "date": "2017.11.24", "title": "Арестуваха учителка в САЩ, употребявала наркотици в училище"}
{"url": "http://www.novinite.bg/articles/153374/Zadarjaha-turchin-za-10-evro-podkup-na-policai-v-Dragoman", "text": "Турски гражданин е задържан за подкуп от 10 евро, даден на полицейски инспектори в Драгоман. Софийската окръжна прокуратура води досъдебно производство срещу 57-годишния турски гражданин И.Й., привлечен в качество на обвиняем за извършено от него престъпление.На 16 ноември в Драгоман, на първокласен път I-8, обвиняемият Й. дал подкуп в размер на 10 евро на полицейските инспектори с цел да не извършат действие по служба, а именно - да не му съставят и връчат по надлежния ред Акт за установяване на административно нарушение на Закона за акцизите и данъчните складове.След задържането му за срок до 72 часа, по искане на Окръжна прокуратура - София съдът е наложил мярка за неотклонение \"Задържане под стража\" на обвиняемия И.Й.", "date": "2017.11.24", "title": "Задържаха турчин за 10 евро подкуп на полицаи в Драгоман"}
{"url": "http://www.novinite.bg/articles/153341/40-na-sto-ot-semejstvata-v-Rusiya-s-nedostig-na-pari-za-hrana-i-drehi", "text": "Около 40 процента от семействата в Русия нямат достатъчно средства за храна и дрехи. Това показват данните от ново социологическо проучване на Висшето икономическо училище в Москва, съобщават някои руски медии, предава news.bg Една трета от руснаците са изтъкнали в допитването, че парите им стигат само за храна.През септември 23 на сто от руското население определя своето материално положение като \"лошо или много лошо\" което е с 3 на сто повече в сравнение с май.Процентът на домакинствата, които смятат своя доход за добър, е намалял от 17 на 15 на сто. Това изследване идва на фона на публикуваната през тази седмица статистика за основните макроикономически показатели за третото тримесечие. Според изчисленията на \"Росстат\" растежът на промишленото производство за първи път остава без промяна от началото на 2016 година насам.В същото време ръстът на брутния вътрешен продукт за третото тримесечие се забавя до 1,8% от 2,5% за предходните три месеца.", "date": "2017.11.24", "title": "40 на сто от семействата в Русия с недостиг на пари за храна и дрехи"}
{"url": "http://www.novinite.bg/articles/153384/Petima-balgari-na-Svetovnoto-parvenstvo-po-shtangi-v-SASht", "text": "България ще участва с трима мъже и две жени на започващото във вторник, 28 ноември, Световно първенство по вдигане на тежести, предаде БГНЕС, цитира NOVA. Шампионатът ще се проведе в Анахайм, САЩ, и ще бъде в същата зала, в която през 1984 г. се състоя турнирът по щанги от Олимпийските игри в Лос Анжелис, бойкотирани от Съветския съюз.Сега също редица от водещите в този спорт пропускат първенството заради допинг наказания и пълна неразбория около повторни тестове години по-късно. България обаче е сред участниците и има своите шансове.„Не искам да нагнетяваме предварително напрежение сред нашите състезатели. Проведохме добра подготовка, дано няма контузии и дано всеки съумее да даде максимума точно когато трябва. Искам отново да благодаря на личните треньорите и наставниците по места, като настоявам да изпишете имената им, защото те вършат апостолска дейност по центровете,“ заяви преди заминаването старши треньорът Иван Иванов.Ето и кои ще представят България на Световното в Анахайм:ЖЕНИ:48 кг Даниела Пандова (от Сливен, треньор Севдалин Минчев)63 кг Галя Шатова (Карлово, треньор Иван Мухов)МЪЖЕ:62 кг Владимир Урумов (Черно море Варна, тр. Живко Томов)94 кг Георги Шиков Марица (Пловдив, тр. Борислав Налбантов)105 кг Васил Господинов (Асеновград, тр. Лъчезар Кишкилов)Българите заминават в събота, 25 ноември с полет през Истанбул. На шампионата в Анахайм ще участват 213 мъже и 159 жени. Часовата разлика със София е 10 ч., тъй че повечето състезания са след полунощ или рано сутрин българско време. ", "date": "2017.11.24", "title": "Петима българи на Световното първенство по щанги в САЩ"}
{"url": "http://www.novinite.bg/articles/153390/Grajdani-agitirat-za-zabrana-na-fermite-za-cenni-koji-u-nas", "text": "Граждани организираха информационна кампания в подлеза на Софийски университет в столицата по повод Световния ден без кожи. Той се отбелязва в над 200 държави по целия свят, а у нас се отбелязва за втора година.Исканията са за забрана на фермите за ценни кожи в България, които са и законово неуредени.Протестиращите припомниха, че в най-голямата ферма за норки до село Маджерито условията за отглеждане са много лоши, вследствие на което по животните има много рани от ухапвания и дерматологични проблеми. По думите на природолюбителите не си и личи да се полагат необходимите грижи за животните.С информационната кампания се цели още да бъдат набрани средства за юридически консултации, за да може да бъдат изготвени и предложени на народните представители промени в законите, които разглеждат правата на животните. Средства се събират и за провеждане на гражданска инициатива с искане за забрана за отглеждане на животни с ценни кожи у нас.Инициативата издигна плакати \"Не! На фермите за ценни кожи\", \"В България стотици хиляди норки живеят в агония и очакват своята смърт в името на модата и печалбите от нея\".Предстои да се направи и национално проучване, което ще установи какво е мнението на хората по проблема. Такива вече са провеждани в редица страни, като резултатите са 75% от населението е \"За\" забрана на отглеждане на животни за ценни кожи.Утре гражданите организират демонстрация пред фермата за норки в село Маджерито. От инициативата се надяват и у нас да се въведе забрана за отглеждане на животни за ценни кожи както в Германия, Чехия, Великобритания, Хърватска, Австрия.", "date": "2017.11.24", "title": "Граждани агитират за забрана на фермите за ценни кожи у нас"}
{"url": "http://www.novinite.bg/articles/153363/Vliyatelniyat-sauditski-princ-sravni-iranskiya-ayatolah-s-Hitler", "text": "Престолонаследникът на Саудитска Арабия принц Мохамед бин Салман нарече върховния лидер на Иран аятолах Али Хаменей \"новия Хитлер в Близкия изток\", предаде Ройтерс, цитира ДАРИК. В публикувано вчера интервю в \"Ню Йорк таймс\" влиятелният саудитски принц, който е и министър на отбраната, казва, че трябва да се противодейства на иранската експанзия под ръководството на аятолаха. \"Поучили сме се от Европа, че помирението не действа. Не искаме новият Хитлер в Иран да повтори в Близкия изток случилото се в Европа\", цитира вестникът думите му.Войната в Йемен срещу бунтовниците хуси върви успешно, като оглавяваната от Саудитска Арабия военна коалиция вече контролира 85 на сто от йеменската територия, казва пред нюйоркското издание принцът. Подкрепяните от Иран хуси обаче все още контролират големите населени места в Йемен, отбеляза Ройтерс.Агенцията припомни, че в началото на май Салман каза, че саудитското сунитско кралство трябва да направи така, че евентуална бъдеща война с шиитски Иран да се води на иранска територия. Али Хаменей заяви от своя страна, че саудитският кралски двор е \"прокълнато дърво\", а ирански представители обвиниха Рияд, че разпространява тероризъм.", "date": "2017.11.24", "title": "Влиятелният саудитски принц сравни иранския аятолах с Хитлер"}
{"url": "http://www.novinite.bg/articles/153377/Poveche-ot-20-zaginali-i-raneni-pri-boeve-v-Iztochna-Ukrajna", "text": "Петима правителствени войници са загинали в Източна Украйна при боеве с проруски сепаратисти, съобщава Интерфакс-Украйна, пише news.bg Украинските власти допълват, че други четирима души са ранени при боеве в Донбас. Състоянието им е тежко. Проруските сили са обстрелвали позиции на армията на Украйна.Седем нарушения на режима на примирие от страна на врага са регистрирани по целия фронт през последното денонощие, включително един въоръжен сблъсък, поясниха от пресцентъра на водената от Киев антитерористична операция, допълвайки, че през последните дни са убити 8 сепаратисти и 9 са ранени.", "date": "2017.11.24", "title": "Повече от 20 загинали и ранени при боеве в Източна Украйна"}
{"url": "http://www.novinite.bg/articles/153370/Misteriozen-asteroid-preminava-do-Zemyata", "text": "Мистериозен астероид с широчина близо 5 километра, наречен Фаетон от древногръцката митология, който според мита е бил близо да унищожи Земята, ще премине близо до планетата ни преди Коледа, съобщава Yahoo News, пише news.bg Обектът 3 200 Фаетон ще премине \"доста близо\" до Земята, предупреждават руски астрономи. Но няма опасност да удари планетата ни.\r\n определя а като \"потенциално опасен\", въпреки че ще премине на повече от 10 милиона километра от  на 17 декември.\r\nАстероидът е мистерия за учените, защото има подобни на комета характеристики.\r\n", "date": "2017.11.24", "title": "Мистериозен астероид преминава до Земята"}
{"url": "http://www.novinite.bg/articles/153388/Noviyat-naematel-na-bazite-na-CSKA-stava-yasen-na-3-yanuari", "text": "\r\nНа 3 януари ще стане ясен новият  на базите на ЦСКА. Днес министърът на младежта и спорта  обяви критериите за участие в конкурса за отдаване под наем на  и съоръженията в Панчарево.\r\nОсновните конкуренти са състезаващия се в Първа Лига , който ползва в момента базите и третодивизионния  1948-ма.\r\n\r\nЕдно от поставените от Министерството условия - участващият клуб да има оборот от 15 милиона лева за последните три години, фаворизира силно професионалния тим.\r\nКандидатите трябва да предоставят своите документи до 11 декември, а победителят ще бъде обявен на 3 януари. Цената, от която ще започне наддаването за месечния наем е 60 000 лева, а договорът за ползване ще е за срок от 10 години.\r\n", "date": "2017.11.24", "title": "Новият наемател на базите на ЦСКА става ясен на 3 януари"}
{"url": "http://www.novinite.bg/articles/153362/Osem-severnokorejci-sa-otkriti-kraj-bregovete-na-Yaponiya", "text": "Японската полиция е открила 8 севернокорейци в яхтено пристанище, в северозападната част на остров Хоншу. Те обяснили, че са рибари и дървеният им плавателен съд бил изхвърлен на брега, след като се повредил.Подозренията обаче са, че те са бегълци от режима на Пхенян. Инцидентът става на фона на растящото напрежение на Корейския полуостров. Северна Корея често отправя заплахи към Япония и изстрелва ракети, които падат доста близо до архипелага или преминават над него.", "date": "2017.11.24", "title": "Осем севернокорейци са открити край бреговете на Япония"}
{"url": "http://www.novinite.bg/articles/153368/Ruski-miliarder-prevrashta-bivsh-ostrov-na-Onasis-v-oazis-za-bogati", "text": "Гръцкото правителство одобри инвеститорски план на руския милиардер Дмитрий Риболовлев на историческия остров Скорпиос, информира Greek Reporter, предава news.bg Йонийският остров, който преди беше частна собственост на известния гръцки милиардер Аристотел Онасис, е закупен от Риболовлев през 2013 г.Оттогава островът се управлява от дъщерята на руския милиардер Екатерина.Руският богаташ закупи острова от Атина Онасис - внучка на известния грък. Според разпространяваната информация сделката е за 120 милиона евро.Инвеститорските планове, които са на обща стойност повече от 180 милиона евро, включват строителство на луксозни вили, ресторанти и спа центрове за богати и известни гости. Също така се отделят средства и за инфраструктура.Министърът на икономиката Димитри Пападимитриу заяви, че са одобрили плановете, подчертавайки факта, че Гърция насърчава чуждестранните инвестиции.Остров Скорпиос е закупен от Онасис през 1962 г. Тогава той е платил 3,5 милиона драхми, което е равнозначно на около 10 000 евро.Шест години по-късно Онасис се жени за Джаки Кенеди, вдовица на убития президент на САЩ Джон Кенеди през 1963 г.След смъртта на гръцкия милиардер островът е завещан на дъщеря му Кристина, която умира от сърдечен удар на 37 г. през 1988 г. Островът е завещан на Атина - дъщеря на Кристина.", "date": "2017.11.24", "title": "Руски милиардер превръща бивш остров на Онасис в оазис за богати"}
{"url": "http://www.novinite.bg/articles/153335/Spasiha-1500-migranti-za-3-dni-v-Sredizemno-more", "text": "Жена е открита мъртва на бедстващ плавателен съд по време на спасителна операция по море, на изток от Либия, съобщи организацията \"SOS Медитеране\", цитирана от Франс прес.Общо около 1500 мигранти са спасени в петнайсетина операции, проведени през последните три дни в международни води, недалеч от Либия.Трупът на жената е намерен в надуваема лодка със 108 пътници, включително 16 жени и 34 непълнолетни, предимно от Еритрея. Те са качени на борда на кораба \"Аквариус\", нает от \"SOS Медитеране\".Според пътуващи в лодката жената е починала заради усложнения след раждане, тъй като няколко дни преди потеглянето е родила мъртво бебе.Приблизително 114 600 мигранти са стигнали до бреговете на Италия от 1 януари, което е спад с приблизително 32 процента спрямо същия период на миналата година по данни на министерството на вътрешните работи", "date": "2017.11.24", "title": "Спасиха 1500 мигранти за 3 дни в Средиземно море"}
{"url": "http://www.novinite.bg/articles/153392/Germanskite-socialdemokrati-gotovi-za-koaliciya", "text": "Германската социалдемократическа партия е готова за коалиционни преговори за кабинет, оглавяван от Ангела Меркел. Това е обратен завой в позицията на социалдемократите, които настояваха, че нова голяма коалиция с Меркел е невъзможна.Промяната дойде след осемчасови разговори с президента Франк-Валтер Щайнмайер, който иска политическите партии да направят компромис, за да има кабинет.Все пак социалдемократите уточняват, че съгласие за разговори не означава договорка за коалиционно правителство.          ", "date": "2017.11.24", "title": "Германските социалдемократи готови за коалиция"}
{"url": "http://www.novinite.bg/articles/153383/Rusiya-byasna-zaradi-razrushen-v-Polsha-mavzolej-kadeto-sa-pogrebani-savetski-vojnici", "text": "Властите в Полша са разрушили мавзолея, изграден на мястото на масовия гроб (братска могила) на съветски войници в град Тшчянка в Северозападна Полша, въпреки че там има тленни останки на 56 съветски войници, възмутени са руските медии, предава news.bg \"Днес ние говорим за варварски инцидент за нашата християнска държава. Това, което се случи в град Тшчянка, преминава всякакви граници, въз основа на които ние живеем. В Тшчянка с помощта на тежка техника са унищожили мястото, където лежат съветските войници. Стореното е записано на видео. Имаше хора, които се противопоставиха на това, имаше хора, които се смеехана това\", подчерта ръководителят на руската обществена организация \"Курск\" Ежи Тиц.Той също така отбелязал, че от организацията са решили да съдят управата на града за унищожаването на паметника.Мемориалният комплекс, който включва военен мавзолей в памет на загиналите съветски войници по време на превземането на град Тшчянка, според някои сведения е първият паметник, посветен на Втората световна война в Полша. Неговото строителство е започнало на 24 април 1945 г., още преди края на войната.В началото на септември полските власти започнаха ликвидирането на мавзолея. Руското външно министерство е протестирало пред полските власти по този повод.Промените в закона в Полша, забраняващи пропагандата на комунизма или друга тоталитарна система, влязоха в сила тази есен. Законът предполага, наред с други неща, разрушаването на съветските паметници. Според изчисленията на Института за национална памет на Полша законът ще засегне повече от 450 паметници в цялата страна, 230 от които са паметници на войници от червената армия. Всички паметници, които попадат под ударите на закона, трябва да бъдат отстранени от обществени места в рамките на 12 месеца.", "date": "2017.11.24", "title": "Русия бясна заради разрушен в Полша мавзолей, където са погребани съветски войници"}
{"url": "http://www.novinite.bg/articles/153385/V-Kosovo-arestuvaha-lidera-na-opoziciyata-i-oshte-dvama-deputati", "text": "Полицията в Косово е арестувала лидера на опозицията и двама други депутати, обвинени в разстройването на работата на предишния парламент със сълзотворен газ и насилствени действия, съобщава \"Асошиейтед прес\", предава news.bg Албин Курти, Доника Кадай Буюпи и Албулена Хаджиу от лявата Партия за самоопределение са били арестувани, докато са влизали в сградата на парламента. Властите твърдят, че причината за ареста е, че тримата не са се явили в съда по делото срещу тях за стореното от тях в парламента.Полицията е използвала сълзотворен газ за разпръсването на поддръжницина опозицията, опитващи се да блокират полицейската джипка, която откарала Курти.Визар Имери, който е лидер на Партията за самоопределение, заклейми \"бруталния арест на тримата депутати въз основа на политически заповеди\" и го смята за \"продължение на цялостното преследване на \"Самоопределение\" през последно време\".След подписването на споразумението с Черна гора за уточняване и прокарване на общата им граница през август 2015 г., опозицията оспори сделката, изтъквайки, че Косово отстъпва територия - твърдение, което беше отхвърлено от предишното правителство и международни експерти.Протестиращите нарушиха работата на парламента, използвайки сълзотворен газ, шумни свирки и хвърляйки бутилки с вода.Одобряването на сделката е предварително условие за движение без визи на гражданите на Косово в страните от Шенген.", "date": "2017.11.24", "title": "В Косово арестуваха лидера на опозицията и още двама депутати"}
{"url": "http://www.novinite.bg/articles/153376/200-jertvi-pri-ataka-sreshtu-djamiya-v-Egipet", "text": "Най-малко 200 души са убити при атентат и стрелба в джамия на Синайския полуостров в Египет, съобщава държавната медия на страната MENA, цитирана от АП, АФП и Ройтерс.Пострадали са 125 души. Eгипетските власти съобщиха, че екстремисти са нападнали джамия в северната част на полуострова. Взривена е бомба, а след това нападателите са открили огън по време на петъчните молитви. След експлозията хората напуснали джамията и нападателите открили огън по тях.Според египетския вестник Al-Masry Al-Youm, позовавайки се на свидетели, бомбата е детонирана до джамията Al-Rawdah в центъра на град Бир ал Абед.Свидетели разказват, че екстремистите са пристигнали с четири джипа.Най-малко 30 линейки са изпратени на място. Министерството на здравеопазването информира, че екстремистите са стреляли и по линейките с ранени. Обявен е тридневен траур. Египетският президент Абдел Фатах ал Сиси свика извънредна среща на кабинета.Все още никой не е поел отговорност за атаката. На полуострова действат терористи от групировката ДАЕШ (\"Ислямска държава\").Бир ал Абед се намира на 40 километра западно от град Ариш в Североизточен Египет. Ариш е административен център и най-голям град на област Северен Синай.Египет се бори с екстремисти в страната от 2011 г.", "date": "2017.11.24", "title": "200 жертви при атака срещу джамия в Египет"}
{"url": "http://www.novinite.bg/articles/153389/Pravitelstvoto-na-Irlandiya-pred-risk-da-padne", "text": "Правителството на малцинството на премиера на Ирландия Лео Варадкар е пред риск да падне, след като опозиционната партия Фиана Файл - Републиканска партия, която го подкрепя, внесе вот на недоверие срещу вицепремиера, съобщава ДПА, пише news.bg Вардкар, който също е лидер на партия Фине Гейл, категорично заяви, че няма да изпълни исканията на Фиана Файл да уволни вицепремиера Франсис Фицджералд, дори и да означава падане на кабинета му и предсрочни избори през следващия месец.Тази сутрин високопоставени представители на Фиана Файл обсъдиха план за внасяне на вот на недоверие, който ще бъде дебатиран в парламента във вторник.Опозиционната партия критикува действия на Фицджералд във връзка със скандален случай, свързан с националната полиция на Ирландия.Лидерът на Фиана Файл Майкъл Мартин каза пред националната медия RTE, че парламентът е \"бил подведен много пъти\" във връзка с този случай.Доверието е накърнено, изтъкна той и добави, че партията му не иска избори.Мартин подчерта, че е телефонирал на премиера, за да му каже, че \"казусът ще навреди на доверието и на сключеното споразумение\".След проведените през миналата година парламентарни избори двете основни партии сключиха споразумение. Фиана Файл подкрепя дясноцетристкото правителство на малцинството на Фине Гейл. Според Мартин, ако вицепремиерът подаде оставка, в страната няма да се провеждат предсрочни избори.", "date": "2017.11.24", "title": "Правителството на Ирландия пред риск да падне"}
{"url": "http://www.novinite.bg/articles/153393/Arestuvaha-vazpitateli-zaradi-tormoz-nad-decata-v-Italiya", "text": "\r\nИталианската полиция задържа трима  от  в градчето  край  заради  над възпитаниците на възраст между 3 и 5 години.\r\nСлед оплаквания от родителите властите са инсталирали 11 камери за наблюдение и така са разкрити десетки недопустими епизоди - удряне, , влачене по пода,  и унижения.\r\nФизическият и психически  властвал най-вече в две от общо осем групи. Регистрирани са общо 52 случая, разследването е в ход от пролетта. Засега от управата на детското заведение няма коментар.\r\n", "date": "2017.11.24", "title": "Арестуваха възпитатели заради тормоз над децата в Италия"}
{"url": "http://www.novinite.bg/articles/153391/Golemi-kompanii-spryaha-reklamite-si-v-YouTube", "text": "Lidl, Mars, HP, Deutsche Bank, Sky и BT спряха рекламите си в YouTube и в Google, която е неин собственик, след като техни кампании се появиха редом с видеа с деца, под които е имало сексуални коментари, пише Financial Times.Германската верига супермаркети Lidl заяви, че е „шокирана и притеснена“ от разкритията, че проблемните коментари не са били премахнати от видеата с малки деца. Фирмата коментира, че това е „напълно неприемливо“ и показва, че „стриктните политики, за които Google ни увери, че действат в битката с проблемно съдържание, са неефективни“.Mars премахна рекламите си и от YouTube, и от Google, преди един от най-натоварените дни за пазаруване през годината – Черния петък.\"Шокирани сме и ужасени да видим, че нашите реклами са се появили заедно с подобно неподходящо съдържание“, обявиха от Mars.Телевизия  и услугата  също изтеглиха рекламите си от YouTube. Други рекламодатели отправиха критики към Google за провала в откриването на неподходящи видеа. HP премахна всичките си реклами в YouTube и каза, че Google класифицира грешно съдържанието.„Ние сме силно притеснени да научим, че една от нашите реклами е била позиционирана в ужасен и неподходящ контекст“, посочва фирмата.Deutsche Bank спря рекламната си кампания във видео платформата, докато BT и TalkTalk махнаха рекламите си от маркираните видеа. Клиповете и притеснителните коментари бяха разкрити след разследване на BBC и Times.YouTube разчита на алгоритми, за да открива неподходящо съдържание в сайта. Освен това насърчава потребителите да сигнализират за видеа или поведение, което нарушава правилата.Въпреки това най-големият сайт за видео споделяне в света продължава да е обект на неспирни критики за провала си в свалянето на опасно съдържание, включително и екстремистко.", "date": "2017.11.24", "title": "Големи компании спряха рекламите си в YouTube"}
{"url": "http://www.novinite.bg/articles/153394/Erdogan-i-Tramp-obsadiha-Blizkiya-iztok-i-dvustrannite-otnosheniya", "text": "Президентът на Турция Реджеп Ердоган и американският лидер Доналд Тръмп обсъдиха проведената по-рано тази седмица среща в Сочи, продължаващата криза в Сирия и регионални проблеми.Това съобщиха източници от турското президентство, цитирани от \"Дейли сабах\", предава news.bg По време на телефонния разговор Тръмп също е повдигнал и въпроса за задържаните двама местни служители в американското консулство в Истанбул за връзки с гюленистите.Ердоган пък е разкритикувал действията на САЩ да подведат под отговорност 15 турски охранители по време на визитата му във Вашингтон през май, когато настъпиха сблъсъци с кюрдски протестиращи. Той определил действията на Вашингтон като \"недемократични\".Ердоган написа в \"Туитър\" след разговора, че дискусията е била \"продуктивна\". Прессекретарятът публикува и снимка.По време на разговора са присъствали външният министър, шефът на разузнаването, главният съветник на Ердоган и личният му секретар. По-рано днес Тръмп написа в \"Туитър\", че ще разговаря с Ердоган за Близкия изток.Преди два дни лидерите на Русия, Турция и Иран проведоха среща в Сочи, на която обсъдиха бъдещето на Сирия.", "date": "2017.11.24", "title": "Ердоган и Тръмп обсъдиха Близкия изток и двустранните отношения"}
{"url": "http://www.novinite.bg/articles/153353/Moskovski-Kachestvoto-na-vazduha-struva-pari", "text": "Качеството на въздуха струва пари. Българското общество обаче не е готово да плати много. Това заяви министърът на транспорта Ивайло Московски по време на национална конференция за подобряване качеството на атмосферния въздух.По думите му семействата у нас предпочитат да купят 2-3 стари коли, отколкото един нов автомобил, който да отговаря на екологичните стандарти.Московски посочи, че държавата трябва да стимулира закупуването на повече екологични превозни средства. Към момента обаче не е ясно откъде могат да дойдат необходимите пари.", "date": "2017.11.24", "title": "Московски: Качеството на въздуха струва пари"}
{"url": "http://www.novinite.bg/articles/153371/V-25-grada-u-nas-zamarsyavaneto-na-vazduha-e-nad-dopustimata-norma", "text": "\r\nКачеството на  се подобрява, но  все още е най-мръсната столица в , стана ясно на конференция в столицата. Европейската комисия вече осъди България заради  в почти цялата страна. Правителството търси отсрочка, за да предприеме мерки за справяне с проблема.\r\nКачеството на  се подобравя, но  все още е най-мръсната столица в Европейския съюз. За да намерят решение на проблема, министри присъстваха на конференция, организирана от екоминстъра Нено Димов. ЕК вече осъди България заради  в почти цялата страна. В момента правителството търси отсрочка, за да предприеме мерки за справяне с проблема.\r\n\r\n\r\n\r\n\r\n\r\n\r\n\r\n\r\n", "date": "2017.11.24", "title": "В 25 града у нас замърсяването на въздуха е над допустимата норма"}
{"url": "http://www.novinite.bg/articles/153369/Hubavo-vreme-prez-uikenda-novata-sedmica-zapochva-sas-snyag", "text": "Днес и през уикенда ще се радваме на сравнително високи за сезона температури, повече слънце и хубаво време, новата седмица обаче започва със сняг. През следващото денонощие в равнините и низините ще бъде с мъгли и ниска облачност. След обяд в събота в Източна България ще се появи слаб югоизточен вятър и облачността и мъглите там временно ще се разсеят. Минимални температури, в повечето райони, между минус 1° и 4°, по морския бряг между 8° и 10°, максимални, предимно между 7° и 12°. В София минимална около минус 1°, максимална около 11°. В планините ще бъде слънчево. Ще духа до умерен югозападен вятър. Максималната температура на височина 1200 метра ще е около 9°, на 2000 метра – около 4°. Над Черноморието ще има мъгли или ниска облачност. През деня ще се появи до умерен югоизточен вятър и в следобедните часове мъглите ще се разсеят, а облачността разкъса и намалее. Максимални температури 12°-13°, колкото е и температурата на морската вода. Вълнението на морето ще е 2-3 бала.В неделя през деня времето ще се задържи хубаво, като постепенно ще се заоблачава. Вечерта облачността ще започне да се сгъстява и ще започнат валежи, които през нощта срещу понеделник ще преминават в сняг в Западна България.Във вторник валежите ще започнат постепенно да спират, най-късно в Източна България. Температурите обаче още ще се понижат. Очаква се в Западна и части от Северна България сутрешните температури да паднат до около минус 5 – минус 9 градуса. Дневните температури ще бъдат между 1 и 7 градуса над нулата, за София около 1 градус. В сряда ще се задържи студено, като минималните температури ще паднат още и ще бъдат между минус 10 и минус 5 градуса, за София около минус 8 градуса. Максималните температури за деня ще са между 4 и 8 градуса.В четвъртък ще се заоблачи, но валежи не се очакват, температурите слабо ще се повишат. В петък – 1 декември, ще започнат валежи, температурите ще се повишат още малко и ще бъдат между 9 и 17 градуса.", "date": "2017.11.24", "title": "Хубаво време през уикенда, новата седмица започва със сняг"}
{"url": "http://www.novinite.bg/articles/153334/Chestit-imen-den-na-Ekaterina-i-Katya", "text": "На 24 ноември църквата почита великомъченица Екатерина.Според преданието Екатерина е била дъщеря на Конт, управител на Александрия по времето на император Максимиан.Тя получила блестящо образование, изучила работите на най-видните философи и учени. Заявила на родителите си, че ще стъпи в брак с онзи, който я превъзхожда по слава, богатство, красота и мъдрост. Младежи от много богати семейства кандидатствали за ръката на красивата Екатерина, но никой не бил одобрен.Майката на Екатерина тайно изповядвала християнството и я изпратила при един отшелник, който я посветил във вярата.Екатерина се е срещнала с тогавашния император и се е опитала да го убеди, че извършва грешка като преследва християните. Тя успяла да привлече към християнската вяра жената на императора и много мъдреци, изпратени от императора да я върнат към езичеството, които впоследствие били убити и обявени за мъченици.Екатерина влязла в деспут с езически жрец, но въпреки че го спечелила, била осъдена на смърт и жестоко убита.На този ден жените приготвят пресни питки и намазани с мед ги раздават на близки хора - за предпазване от болести, за здраве и благополучие.Днес празнуват: Екатерина, Катерина, Катя и Тина.", "date": "2017.11.24", "title": "Честит имен ден на Екатерина и Катя!"}
{"url": "http://www.novinite.bg/articles/153343/Svaliha-ot-efir-predavaneto-na-Lyuba-Kulezich", "text": "Предаването на тв водещата Люба Кулезич \"Честно казано\" е свалено от ефира на телевизия Би Ай Ти. Това заяви пред OFFNews програмният директор на медията Сашо Диков.Според него договорът на Кулезич е прекратен заради неуместни и неверни коментари от нейна страна за промяна в редакционната политика на телевизията, направени в предаването на Кулезич във вторник.Новината за свалянето от ефир на тв водещата се появи първо във фейсбук.Бившият ни посланик в Москва Илиян Василев написа късно снощи: ", "date": "2017.11.24", "title": "Свалиха от ефир предаването на Люба Кулезич"}
{"url": "http://www.novinite.bg/articles/153340/10-hil-evro-struvalo-nelegalnoto-preminavane-na-balgaro-turskata-granica", "text": "Нелегалното преминаване на българо-турската граница струва 10 000 евро на човек. Това твърди Нова телевизия, цитирана от news.bg Предполага се, че по тази схема е действал и каналът, заради който бяха задържани трима българи. Мъжете остават в затвора в Одрин, но все още нямат официално повдигнати обвинения. Задържаните българи са заподозрени в \"нелегален трафик на мигранти и участие в престъпна организация\". Това е текстът, който позволява най-бърз и лесен арест. Николай, Шабан и Гюрсел - това са имената на българите, които чакат присъдата си. Съобщават ги турски агенции, но властите официално мълчат. Задържаните мъже са от Крумовград и Кърджали и са само български граждани.Мъжете владеят перфектен турски. Това е и причината да откажат преводач в затвора. Имат обаче служебен защитник. Представител на българското консулство беше допуснат до затвора вътре в Одринския затвор, за да се увери, че са здрави. Действие, което се определя като значимо, защото това е едно от най-строго охраняваните места в Турция.Българите се спрягат за връзка с Фетуллах Гюлен, а в страната има извънредно положение именно заради него. Ситуацията обаче остава несигурна. Предвид сериозното обвинение, анализатори призовават за спешни мерки.", "date": "2017.11.24", "title": "10 хил. евро струвало нелегалното преминаване на българо-турската граница"}
{"url": "http://www.novinite.bg/articles/153372/Socialnite-mreji-v-zashtita-na-Kulezich-Tova-e-cenzura", "text": "Свалянето на предаването на журналистката Люба Кулезич от ефира на телевизия Би Ай Ти, за което OFFNews пръв съобщи, предизвика лавина от коментари в социалните мрежи.В нейна защита се обявиха хора с диаметрално противоположни политически възгледи като прозападния ни бивш посланик в Москва Илиан Василев и левият журналист Петър Волгин.От инициативата \"Правосъдие за всеки\" обявиха, че освобождаването на Кулезич е обяснението защо в България е на последните места по свобода на словото.Според бившия ни посланик в Москва Илиан Василев мотивът за спирането на предаването била, че рекламодателите не давали реклами на Би Ай Ти, тъй като Кулезич била твърде крайна.Ето някои мнения по темата: Илиан Василев, анализатор, бивш посланик: ", "date": "2017.11.24", "title": "Социалните мрежи в защита на Кулезич: Това е цензура"}
{"url": "http://www.novinite.bg/articles/153337/ChEREN-PETAK-Ochakvat-se-otstapki-do-70", "text": "\"Черен петък\" за пазаруващите. Oтстъпки до 70% се очакват в търговската мрежа и онлайн магазините.В същото време от Комисията за защита на потребителите напомнят да внимаваме за измами в деня на големите намаления. Възможно е преди \"черния петък\" някои търговци да оскъпят умишлено стоките си и така еднодневното намаление да се окаже всъщност увеличение.Затова експертите съветват да проверяваме и да сравняваме цените на продуктите в различни магазини. ", "date": "2017.11.24", "title": "\"ЧЕРЕН ПЕТЪК\": Очакват се отстъпки до 70%"}
{"url": "http://www.novinite.bg/articles/153336/Verijna-katastrofa-na-AM-Trakiya-s-dvama-postradali", "text": "Верижна катастрофа на 55 км. на магистрала \"Тракия\". Движението се осъществява само в аварийната лента в посока към Пловдив.Двама души са откарани за преглед. Сигналът за инцидента е получен тази сутрин, около 8.15 часа.\r\n\r\n\r\n\r\n\r\n \r\nПътни полицаи са на място и подпомагат трафика.\r\n\r\n \r\n", "date": "2017.11.24", "title": "Верижна катастрофа на АМ \"Тракия\" с двама пострадали"}
{"url": "http://www.novinite.bg/articles/153349/Zastrelyaha-mechka-kraj-Enina", "text": "Тригодишна мечка е била застреляна край казанлъшкото село Енина, предаде БГНЕС, цитира OFFNews. Трупа на защитеното животно е бил открит вчера към 20 ч. от природозащитници и служители на горското стопанство, които са го откарали в районното полицейско управление в Казанлък за оглед.Мъртвата мечка е открита, след като не е засечено движение от предавателя, който бил поставен на нея.По данни на природозащитниците мечката идва от Априлци. Градът е от северната страна на Стара планина, докато село Енина се намира от юг. Най-вероятно животното е прехвърлило Балкана в търсене на храна.Преди известно време стопани се оплакаха, че няколко домашни животни са станали жертва на мечка стръвница. На различни места в Балкана са убити няколко телета, коне и овце. Не е ясно дали това е мечката, която се е превърнала в стръвница. По случая е образувано досъдебно производство. Това, което ще затрудни разследването, е, че куршумът, поразил защитеното животно, не е останал в трупа, а е излязъл.", "date": "2017.11.24", "title": "Застреляха мечка край Енина"}
{"url": "http://www.novinite.bg/articles/153355/Otkriha-prostrelyan-student-ot-Stopanskata-akademiya-v-Svishtov", "text": "Студент в Стопанската академия в Свищов е открит прострелян. Тялото на студента е било намерено вчера следобед между селата Хаджидимитрово и Совата с прострелна рана в областта на главата. В близост до тялото на мъжа имало лека кола и пушка, която е законно притежавана от студента.Младежът е студент в в Стопанската академия в Свищов, магистър по туризъм, на 30-годишна възраст от Русе. От понеделник обаче той бил е неизвестност. Изяснено е, че в понеделник Александър тръгнал на изпит, но се оказало, че няма пари да си плати таксата. След това той не се прибрал нито вкъщи, нито отишъл на изпит.Родителите на студента обявяват, че той е изчезнал и започнали да го издирват в Свищов. Органите на реда също предприели действия по издирването на студента.Младият мъж е бил забелязан по време на обход в района на главен път.Тялото на студента е откарано за аутопсия. По случая е образувано досъдебно производство. Криминалисти работят по случая. Към момента няма ясното относно това дали става дума за самоубийство или умишлено престъпление.Не е ясно и къде е бил Александър през последните няколко дни.", "date": "2017.11.24", "title": "Откриха прострелян студент от Стопанската академия в Свищов"}
{"url": "http://www.novinite.bg/articles/153350/9-godishno-dete-e-s-opasnost-za-jivota-sled-katastrofa-kraj-Sliven", "text": "9-годишно дете е пострадало тежко при пътно произшествие край Сливен.Инцидентът е станала вчера, 23 ноември, малко преди 18 часа.Изяснено е, че на около 2 километра от изхода на Сливен в посока село Тополчане лека кола напуска пътното платно и се преобръща. Предполага се, че 31-годишната жена, шофирала автомобила, е загубила контрол върху него.В колата с нея се возели и двете ѝ деца - момиче на 9 години и момченце на 3 години. Вследствие на удара тежко е пострадало момиченцето. То е настанено за лечение в болницата в Сливен с черепно-мозъчна травма и опасност за живота, предаде Фокус. 3-годишното момченце няма сериозни наранявания.Жената е проверена за алкохол и наркотични вещества. Пробите са отрицателни. По случая е образувано досъдебно производство. Предстои да се изяснят обстоятелствата около инцидента.", "date": "2017.11.24", "title": "9-годишно дете е с опасност за живота след катастрофа край Сливен"}
{"url": "http://www.novinite.bg/articles/153375/Da-pomognem-na-Peno", "text": "38-годишен мъж има нужда от помощ, за да види детето си пораснало. Животът на Пеньо Пенев от Горна Оряховица се преобръща преди около месец, когато чува тежката диагноза остра левкемия.Мъжът е препратен за допълнителни изследвания във Велико Търново, след което и в Плевен. Там лекарите вече са категорични, че става дума за левкемия.Диагнозата е абсолютен шок за мъжа и близките му. До този момент не е имало никакви симптоми, че Пеньо ще се изправи пред най-тежкото изпитание в живота си.Веднага му е назначена химиотерапия, от която мъжът вече е без коса. Работодателят на Пеньо го свързва с клиника в Турция. И там показателите са категорични – болестта е налице и трябва незабавно да бъде направена трансплантация на стволови клетки, за да бъде преборена.Тези изследвания обаче, самата операция, предстоящата химиотерапия не са по силите на семейството на Пеньо. 100 000 долара са нужни само за трансплантацията, отделно са необходими още средства – за първа терапия в Турция с продължителност 3 седмици – 30 023 eвро, за втора терапия в Турция с продължителност 2 седмици – 7 621 евро.Решението на Пенев да избере турската клиника не е каприз – у нас лекарите му дават по-малко от 5% гаранция за излекуване, докато колегите им в южната ни съседка говорят за 80%.Близките и приятелите на Пенев вече правят всичко по силите си за набирането на средствата.", "date": "2017.11.24", "title": "Да помогнем на Пеньо"}
{"url": "http://www.novinite.bg/articles/153338/Kakvo-pecheli-Balgariya-sled-sreshtite-v-Makedoniya", "text": "\"Литературният македонски си е български език\". Това заяви Лазар Младенов, председател на Българския културен клуб в Македония, за \"Здравей, България\". Ден след първото съвместно заседание на правителствата на двете държави, което се проведе в Струмица,  той заяви, че хората вече разговарят по темата България-Македония по-свободно: \"Почти всички са доволни. Не съм чул отрицателно мнение от гражданите на Струмица”.\"Допреди 6 месеца тук беше немислимо да се декларираш , че си българин. Следваше натиск и наказание, както и уволняване от работа\", каза той. Какво остана скрито извън протокола от заседанието на правителствата на Бойко Борисов и Зоран Заев ? И още - какви ползи ще има за двете държави подобряването на отношенията? Гледайте във видеото. ", "date": "2017.11.24", "title": "Какво печели България след срещите в Македония"}
{"url": "http://www.novinite.bg/articles/153382/Zemetresenie-kraj-Kyulevcha-useti-se-i-v-Shumen", "text": "Земетресение с магнитут 2,8 по скалата на Рихтер е регистрирано край Кюлевча.Според Сеизмологичния институт към БАН, трусът е станал в 12:13 часа, на няколко км от Кюлевча. Дълбочината му е на 14.4 км.Разлюляването е било усетено и в Шумен, за което свидетелстват граждани. На 5 ноември леко земетресение бе регистрирано в землището на село Мадара. Според данните на Геофизичния институт към БАН трусът е бил с магнитут 2.2 по скалата на Рихтер.", "date": "2017.11.24", "title": "Земетресение край Кюлевча, усети се и в Шумен"}
{"url": "http://www.novinite.bg/articles/153386/28-po-Rihter-kraj-Pliska", "text": "Земетресение с магнитуд 2,8 по скалата на Рихтер е регистрирано близо до Шумен, предаде БГНЕС, информира NOVA. Земният трус е усетен в 14,13 ч. с епицентър на 7 км югозападно от Плиска и на 13 км източно от Шумен, с дълбочина 2 км.Няма данни за материални щети. ", "date": "2017.11.24", "title": "2,8 по Рихтер край Плиска"}
{"url": "http://www.novinite.bg/articles/153352/Lilyana-Pavlova-Davame-zayavka-za-balkansko-evropredsedatelstvo", "text": "Целта на интегрирането на Западните Балкани в Европейския съюз (ЕС) по време на българското европредседателство е да се пречупи през нещо прагматично, което да даде усещането на жителите на тези държави за перспективата пред тях. Целта ни е дадем заявка за балканско европредседателство. Това каза в ефира на Българската национална телевизия (БНТ) министърът за българското председателство на Съвета на ЕС Лиляна Павлова.Тя добави, че дебатът за бъдещето на Европа и бюджета на общността след 2020 г., както и ревизирането на Дъблинския регламент, са другите големи предизвикателства пред България по време на председателството.Според Лиляна Павлова домакинството ни ще бъде добра възможност за индиректна реклама на България като туристическа дестинация и IT център на Балканите.Тя подчерта, че перспективата пред Западните Балкани може да се очертае в пет приоритета - пътна свързаност като Коридор №8, жп връзки, въздушни връзки, енергийна свързаност и образователна и дигитална свързаност, които са взаимосвързани. Министърът заяви, че желанието ѝ е да се говори „за модерно, дигитално образование“, като подчерта, че е важно да се развие програмата за студентски обмен „Еразъм“, която дава пред студентите не само възможност да учат в чужбина, но и да усетят важността на европейския проект.„Целта ни е да отпаднат и роуминг таксите за всички, които пътуват в Западните Балкани. Наред с това върви инициативата „WiFi For All“ за широколентов интернет. Това подпомага туризма, бизнеса и икономиката. Искаме България да стане и балкански дигитален хъб - да стане IT аутсорсинг дестинация“, посочи Павлова.Според нея европредседателството е подходящият момент да се предизвика дебат за бюджета на ЕС след 2020 г., където да се отделят средства не само за новите предизвикателства като миграция и сигурност, но и за старите направления като безвъзмездна кохезионна политика за новоприсъединилите се в Съюза държави.Усещането, че има неравнопоставеност и неравно третиране на държави, е нещо, което не искаме, категорична е тя.", "date": "2017.11.24", "title": "Лиляна Павлова: Даваме заявка за балканско европредседателство"}
{"url": "http://www.novinite.bg/articles/153348/GERB-othvarli-jelanieto-na-DPS-za-vlast", "text": "ГЕРБ отхвърли желанието на ДПС за властта чрез министъра на туризма в правителството Николина Ангелкова.Имахме предсрочни избори през март, народът много ясно каза, че я дава на ГЕРБ. Правителството е стабилно, изпълняваме предизборната си програма и се движим с хоризонт пълен 4-годишен мандат, заяви Ангелкова пред Нова тв тази сутрин.Така тя отговори на зам.-председателя на ПГ на ДПС Йордан Цонев, който вчера, в същото студио, заяви, че Движението за права и свободи иска властта, а не \"купата на Съветската армия\". Той се обяви за \"демонтиране\" на националистите от властта и не изключи възможността за предсрочни избори.За Ангелкова обаче подобна хипотеза не стои на дневен ред.Имаме поети ангажименти пред хората, работим добре и с трите формации в Обединени патриоти. На прага на председателството сме, заяви тя.", "date": "2017.11.24", "title": "ГЕРБ отхвърли желанието на ДПС за власт"}
{"url": "http://www.novinite.bg/articles/153378/BNB-puska-srebarna-moneta-posvetena-na-mosta-na-Kolyu-Ficheto-kraj-Byala", "text": "От 27 ноември Българската народна банка пуска в обращение сребърна възпоменателна монета. Тя ще е на тема \"150 години от построяването на моста на Колю Фичето край Бяла\", съобщава пресцентърът на Централната банка. Ще се продава на касите на БНБ за 66 лева.Номиналната стойност на монетата е 10 лв., теглото е 23.33 грама, диаметърът - 38.61 мм, тиражът е 3000 броя.\r\n \r\n \r\n  ", "date": "2017.11.24", "title": "БНБ пуска сребърна монета, посветена на моста на Колю Фичето край Бяла"}
{"url": "http://www.novinite.bg/articles/153387/Nyama-postradali-balgarski-medici-v-Mali", "text": "\r\nНяма пострадали  при терористичната атака в , съобщиха от Министерството на отбраната.\r\nАтентатът бе извършен в петък, 24 ноември, в Мали. Атаката е станала на голямо разстояние от базата, в която са разположени българските медици. Няма и данни за пряка  за базата. Екипът от четирима  е в добро здраве и изпълнява своите задължения.\r\nПрипомняме, на 24 август т.г. екип от български военни медици за мина за Мали. Те участват в мисията на ЕС.\r\n \r\n ", "date": "2017.11.24", "title": "Няма пострадали български медици в Мали"}
{"url": "http://www.novinite.bg/articles/153366/Politici-se-prepitavat-s-laji-ustanovil-Simeonov", "text": "\"Оградата по границата е супер. Просто има такива политици, които се препитават с лъжи.\" Това заяви вицепремиерът Валери Симеонов по повод показаните от депутата от БСП Елена Йончева снимки, на които се вижда, че оградата по границата е паднала.Валери Симеонов отрече категорично да има някакъв пропаднал участък, както показва госпожа Йончева.Той поясни, че участъкът е в резерват \"Узунбуджак\", а вчера е публикувал снимка два часа след нейните изявления - \"след нейните лъжи по една телевизия.\"Симеонов беше категоричен, че оградата е в перфектно състояние.\"Оправена е още в началото на октомври веднага след дъждовете, а снимката, която показва Йончев е отпреди това\", обясни той.Вицепремиерът по демографската политика попита защо Йончева показва черно-бяла снимка, след като винаги досега е показвала цветни снимки?\"Отговорът е следният: снимката е черно-бяла, защото ако беше цветна щяха да се видят листата. Огромната зелена маса по дърветата. С други думи снимката е отдавна\", заяви вицепремиерът.Той уточни, че е публикувал във Фейсбук снимка, на която оградата си стои както трябва, защото е възстановена октомври.\"Както винаги казвам истината. Както и по отношение на лъжите, казани във филма. Ето сега ви казвам, в случая тя пак тя лъже\", допълни Симеонов и уточни, че снимки на оградата са публикувани на неговата страница във Фейсбук.", "date": "2017.11.24", "title": "Политици се препитават с лъжи, установил Симеонов"}
{"url": "http://www.novinite.bg/articles/153359/Otnovo-zabiha-kirka-v-kamera-na-KAT-v-stolicata", "text": "Второ посегателство с кирка срещу новата камера на Околовръстното шосе край Казичене, съобщи ДАРИК. Тази нощ инструментът отново е бил забит в кутията на устройството, след като в четвъртък тя беше подменена.Снимка се появи във Facebook групата „Забелязано в София”.От полицията все още не знаят кой е извършителя на вандалския акт.", "date": "2017.11.24", "title": "Отново забиха кирка в камера на КАТ в столицата"}
{"url": "http://www.novinite.bg/articles/153360/Slavi-tarsi-i-v-London-moralnite-balgari-za-politicheskiya-si-proekt", "text": "Тв водещият Слави Трифонов ще продължи издирването на моралните, образовани и способни българи за политическия си проект в Лондон.Утре в столицата на Великобритания е организиран разговор с шоумена.Организатор на събитието е Българският студентски клуб към University College London, а модератор ще бъде Румен Чолаков, председател на Управителния съвет на Милениум Клуб България.Тази организация бе една от подкрепящите кандидатурата на Ирина Бокова за генерален секретар на ООН през миналата година.Наскоро Трифонов обяви, че над 2000 са кандидатите да се включат в политическия му проект.В средата на септември Трифонов официално съобщи намеренията си за политическа формация, която да се яви на избори. Малко по-късно той обяви, че набира кандидати за проекта.По думите на Трифонов по време на \"кастинга\" му писали българи, завършили престижните университети Йейл, Харвард, Кеймбридж; хора с успешен бизнес навсякъде в чужбина и \"българи от всички университети в България, българи от целия обществен, политически, професионален и културен живот, изявяват желание да участват в подобен проект.\"", "date": "2017.11.24", "title": "Слави търси и в Лондон моралните българи за политическия си проект"}
{"url": "http://www.novinite.bg/articles/153380/Borisov-Po-dobre-e-da-sme-na-edin-savet-na-edna-masa", "text": "Във всички случаи е по-добре, когато сме на един съвет, на една маса.Така премиерът Бойко Борисов коментира пред журналисти в Брюксел петата Среща на високо равнище по Източното партньорство на Европейския съюз.Като пример за положителната практика на тези съвети Борисов изтъкна това, че в рамките на тях президентът на Армения и президентът на Азербайджан да седят заедно и да водят един добър диалог. И е по-добре да пият кафе, отколкото армиите им да се блъскат, примерно в Нагорни Карабах.\"Черно море е едно прекрасно място. То може да стане място където да минават газопроводи, може да има пристанище, може да има бизнес, има огромни възможности\", добави премиерът. Той изказа надеждата си да задълбочаваме отношенията си с Украйна, Молдова, Армения. Черно море е регион, който търпи връзка с Дунава и оттам и с Дунавската стратегия, припомни Борисов.Бойко Борисов беше пресрещнат обаче с въпроса дали от Източното партньорство е заплашена Русия, на което той отговори: \"Русия не е от държавите които се плашат, поне от това което съм чел...\" Борисов отново изтъкна, че всичко, което е постигнато в рамките на източното партньорство, е дело на огромен труд, доста компромиси, но и никой не е идеален.\"Във всички случаи е по-добре когато сме на един съвет, на една маса - да се дискутират проблемите, в диалог и по един европейски начин\", заяви Борисов.Премиерът е оптимист за това, което се случва по време на нашето председателство и се надява източното партньорство да продължи. \"Надявам се този климат, по-добре да сме заедно, отколкото да отсъстват хора в преговорите, да бъде приложен и в Западните Балкани\", заяви по другата актуална тема Борисов.По отношение на Брекзит и сложността на преговорите, Бойко Борисов заяви, че истински се надява на Мишел Барние, който е \"един изключителен дипломат, да успее да си свърши работата\".На 11 декември ще се проведе среща с Тереза Мей и министри от Великобритания, стана ясно от думите на Борисов. Надеждата е да се поддържат едни добри отношения между държавите и заради бизнеса, и заради студентите ни в Англия. Борисов не пропусна да отбележи и че в последните години много англичани вече живеят у нас. Във всеки случай Великобритания е изразила желанието си нивото на сътрудничество между служибте на двете държави да продължи да бъде високо.Във всеки случай Брекзит не е добра ситуация, повтори отново Борис: Не е добре за ЕС да излезе една от най-мощните икономики. Но така са решили, така ще направим.\"С Ангела се прегърнахме да й дам кураж, дано състави правителство, защото докато Германия е блокирана, нищо не върви както трябва\", каза още премиерът.", "date": "2017.11.24", "title": "Борисов: По-добре е да сме на един съвет, на една маса"}
{"url": "http://www.novinite.bg/articles/153357/Poveche-nepalnoletni-rabotnici-na-pazara", "text": "В рамките на настоящата 2017 година Инспекцията по труда в Ловеч е отчела рекорден брой издадени разрешителни за работа на непълнолетни лица, съобщи БНР, цитира news.bg От началото на 2017 година до края на месец октомври са издадени 131 разрешения за работа на непълнолетни лица в област Ловеч. Това е двойно повече от предходната 2016 година.Увеличението на лицата под 18-годишна възраст, желаещи да работят, се дължи на разширяването на обхвата на икономическите дейности, в които се ползва труда на непълнолетни. Традиционно най-често непълнолетни се наемат в хотелиерството, ресторантьорството и търговията. В рамките на тази година значително са се увеличили желаещите да работят в предприятия от хранително вкусовата промишленост.Според данни на Инспекцията по труда в Ловеч увеличението на желаещите непълнолетни да работят се дължи и на дефицита на работна ръка в страната, както и на по-голямата мотивация на младите хора да полагат труд.От началото на годината до сега инспекторите на ИА \"ГИТ\" са установили пет случая на непълнолетни работници, които нямат издадено разрешително за работа. На работодателите са съставени актове и са изпратени сигнали до прокуратурата.", "date": "2017.11.24", "title": "Повече непълнолетни работници на пазара"}
{"url": "http://www.novinite.bg/articles/153373/NAP-shte-obuchava-mladeji-kak-da-se-predpazyat-ot-danachni-izmami", "text": "Експертите на Националната агенция за приходите (НАП) ще обучават млади хора как да се предпазват от данъчни измами и как да подобрят фискалната си грамотност. Инициативата е част от пилотен проект на Европейския съюз за дигитално данъчно образование за млади европейци (TAXEDU).Програмата се реализира с участието на 16 данъчни администрации от ЕС, включително България.За целите на проекта е създаден порталът TaxEdu, на който потребители от цяла Европа могат да видят интерактивни учебни материали, микромодули, свързани с данъчни теми и интерактивна игра, представяща данъчни въпроси по един забавен и привлекателен начин.Материалите са насочени към три възрастови групи – деца на възраст между 9 и 12 години, тинейджъри на възраст между 13 и 17 и по-големи младежи. Порталът предлага и допълнителни ресурси в помощ на учителите, които искат да въведат темата в учебните си часове. Материалите се предлагат на всички официални езици на ЕС, включително и на български.Като част от възприетата политика в цяла Европа за необходимостта от данъчно образование за младите, НАП реализира  образователната си програма „Влез в час с данъците“ от 2013 г., припомнят от приходната администрация. В рамките на проекта данъчни лектори водят учебни часове в средните училища в цялата страна, като се срещат с над 25 хил. ученици годишно.От 2016 г. приходната агенция добави напълно нов компонент към проекта си - онлайн курсовете по данъчни и осигурителни въпроси, които са достъпни безплатно за всички онлайн потребители на www.vlezvchas.bg.", "date": "2017.11.24", "title": "НАП ще обучава младежи как да се предпазят от данъчни измами"}
{"url": "http://www.novinite.bg/articles/153354/Otnovo-remontirat-remontiranata-chast-na-Dondukov", "text": "\r\nОтново се ремонтира ремонтирана вече част от столичния булевард „Дондуков“. Ремонтните дейности са на същото място, където бяха и преди 20 дни, на 4 ноември - в отсечката между улиците „Бачо Киро“ и „Будапеща“. Този път, обаче, не се пренареждат  по самия булевард, по който движението въври с пълна пара, а на велоалеята. Самата велоалея все още не е пусната за движение, но беше напълно готова още в средата на септември, както и цялата част от Министерски съвет до кръстовището с улица „Г.С. Раковски“.\r\nВ момента са извадени част от  на  до бордюра и на тяхно място изглежда се поставят решетки за отводнителни канали. В същото време останалите части от , които са в района на бившия Партиен дом, в момента се почистват ударно и се подготвят за пускане.\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2017.11.24", "title": "Отново ремонтират ремонтираната част на „Дондуков“"}
{"url": "http://www.novinite.bg/articles/153339/Rast-na-vsichki-pensii-prez-2018-planira-MTSP", "text": "Ръст на пенсиите за всички пенсионери през 2018 планира Министерство на труда и социалната политика.От ведомството са доволни, че и тази година има пари за коледни добавки за възрастните хора. За коледни бонуси кабинетът отпусна 50 милиона лева.Мисля, че възрастните хора наистина заслужават да получат тези добавки, защото през годините те бяха пренебрегвани, сподели пред News.bg заместник-министърът на труда и социалната политика Султанка Петрова. Смятам, че тези 40 лева, които ще получат като коледна добавка е една добра новина, допълни тя.Според нея кабинетът се справя засега много добре, защото всеки лев, който се спестява, се насочва точно към хората, които имат нужда и подкрепа.Патриотите ще се борят за ръст на доходите на пенсионерите. Засега обаче ръстът се движи спрямо финансовите възможности на държавата. През следващата година от юли ще бъдат увеличени и пенсиите с 3,6%, съобщи Султанка Петрова.\"Това увеличение е за всички пенсии. Мисля, че пътят, по който вървим, е правилен\", убедена е тя.Дай Боже да има повече приходи в хазната и догодина да увеличим още повече пенсиите, надява се заместник-социалният министър.", "date": "2017.11.24", "title": "Ръст на всички пенсии през 2018 планира МТСП"}
{"url": "http://www.novinite.bg/articles/153361/Ruskite-turisti-se-zavrashtat-v-Pamporovo", "text": "Висок ръст на ранните записвания за зимния сезон в Пампорово се наблюдава през тази година. Резервациите показват повишен интерес към курорта както от страна на български, така и от чуждестранни туристи. Прогнозната заетост на легловата база на хотелите се очертава около 80% за ски сезона, посочи Мариан Беляков, изпълнителен директор на \"Пампорово\" АД, цитиран от БТА и OFFNews.bg Според него руските туристи се завръщат в планинския курорт, съдейки по сериозното увеличение на записванията от руско говорещите пазари. Очакваният много силен зимен сезон е логично продължение на тенденция на ръст на туристи през последните години, отчитат от дружеството. \r\nОт 21 декември курортът е пълен, почти всички места за  и ваканцията са заети. Хотелите са резервирани за целия ски сезон с много висока заетост на легловата база. За определени периоди търсенето дори надвишава капацитета на хотелските места в комплекса. Завишените ранни записвания показват и сериозно увеличение на заявките за ски услуги.\r\nБританският пазар бележи ръст от 40-50% по данни на Мариан Беляков. За първи път след кризата ваканционните групи от Великобритания и Ирландия заявяват толкова сериозно присъствие в Пампорово. Британските туристи ще пристигат с чартъри както до София, така и до летище Пловдив.Пампорово чака повече туристите и от Русия и Молдова. Осезаемото покачване на ранните записвания е показателно за стабилизиране на ваканционния пазар според местни хотелиери.Данните от резервациите потвърждават ръст и на български, гръцки, турски, сръбски, македонски туристи.", "date": "2017.11.24", "title": "Руските туристи се завръщат в Пампорово"}
{"url": "http://www.novinite.bg/articles/153346/Balgariya-se-zadarja-sred-15-te-naj-jelani-destinacii-za-pokupka-na-vtori-dom", "text": "България остава сред 15-те най-желани дестинации за покупка на втори дом и през октомври, показва редовната класация на портала TheMoveChannel.com., пише investor.bg Страната ни заема 11-то място, като се изкачва с две позиции спрямо септември с дял от 1,44% от всички реализирани в портала запитвания.В челната петица на подреждането има сериозни рокади. На първо място отново излиза Испания с 6,5% от запитванията. САЩ падат на второ място с малко над 5% от запитванията.До трето място през миналия месец се изкачва Португалия, която събира 4,4% от запитванията на купувачи.Четвъртото място е за Обединените арабски емирства (ОАЕ) и по-точно Дубай, а Франция, която се изкачи до второ място през септември, пада на пето с 2,6% от запитванията.Топ 10 се допълва от о. Джърси, Турция, Кабо Верде, Италия и Нова Зеландия.О. Мавриций и Гърция са дестинациите с най-голям спад на търсенето – съответно с 15 места до 23-та позиция и с 14 места до 18-та позиция.Същевременно Танзания прави най-голям скок – с 29 места до 16-та позиция. Кипър напредва с 11 места в класацията до 12-та позиция, а Латвия – с 10 до 39-та позиция.", "date": "2017.11.24", "title": "България се задържа сред 15-те най-желани дестинации за покупка на втори дом"}
{"url": "http://www.novinite.bg/articles/153367/Jitelite-na-pet-sela-protestirat-sreshtu-poskapvaneto-na-vodata", "text": "Жителите на пет села в Искърското дефиле протестираха срещу рязкото поскъпване на цената на водоподаването, съобщи bTV, предава news.bg Хората от Зверино, Елисейна, Злидол, Оселна и Игнатица протестират срещу увеличените си сметки за вода. Тя идва от планината по гравитачен път и минава през тръби, които самите жители с доброволен труд са полагали преди години. Въпреки собствените инвестиции, от 1,30 лв. на кубик, цената на водата ще се увеличи на повече от 2 лева - твърде висока за този край цена.Водните дружества твърдят, че са задължени от държавата да изравнят цените навсякъде - без значение дали се използват помпи, или не. Освен това трябва да покриват направени инвестиции.Преди 10 г. имало обещания за смяна на стария водопровод, разказаха жителите на петте села. До момента това никъде не се е случило изцяло. Чуха се даже обвинения, че шефът на ВиК-Враца е направил значителни подобрения само в Оселна, където имал вила.По информация на живущи има и съдебни дела, защото отчитането на водомерите се бави. По този начин на хората се налага да плащат по 5-600 лв. накуп.Кметовете на селата, които са от различни партии, подкрепят протеста на съселяните си и настояват за по-приемливи цени и по-голяма ангажираност на дружеството.\"Тези искания не са политически\", подчерта кметът на Зверино Цанко Цонев. Ако не бъдат чути исканията на хората, вложили тръбите за водопровода си преди години, те ще блокират пътя през Искърското дефиле.", "date": "2017.11.24", "title": "Жителите на пет села протестират срещу поскъпването на водата"}
