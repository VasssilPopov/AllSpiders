{"url": "https://www.novinite.bg/articles/176952/Karakachanov-Edna-tehnika-e-opasna-naj-veche-togava-kogato-ne-se-poddarja", "text": "Министерството на отбраната на Република България разпространи позиция на министъра на отбраната Красимир Каракачанов:В изявление на „Демократична България“, изразена чрез г-н Велизар Шаламанов, се интерпретира темата с трагичния инцидент с вертолет Ми-17 отпреди повече от година и се повтарят познати политически клишета.Тягостно е точно в деня на почит към починалите да ставаме свидетели на такива неуместни интерпретации, но заради доброто име на загиналите в инцидента пилоти и заради честта на мъжете в униформа, които с достойнство продължават да изпълняват своя воински дълг, съм длъжен да поясня следното:„Демократична България“ в своята позиция говори за „опасна руска авиотехника“ и за „опасно малък брой на полетните часове“ за тренировъчни полети на летците. Това твърдение е добър пример за подмяна на причината и следствието. Истината е, че именно заради такъв тип дългогогодишно философстване и бездействие авиотехниката бе оставена без поддръжка и бяха драстично ограничени полетните часове. Така че няма как един проблем да се лекува с още повече от същата политическа причина, която е породила този проблем.Въпросната коалиция смята, че трябва да се обърнем към съюзниците по въпроса за „опасната руска авиотехника“. Очевидно за тази политическа сила е неизвестна безспорната максима, че една техника е опасна най-вече тогава, когато не се поддържа. Полша например има една ескадрила Су-22 от 18 самолета и две ескадрили МиГ-29 с общо 30 самолета. Този факт по никакъв начин не пречи на Полша да разширява военно-техническото си сътрудничество със САЩ, включително с увеличаване на броя на американските вооеннослужеци на полска територия и с преговори за закупуване на изтребители Ф-35. Словакия пък само преди дни обяви предстоящото сключване на нов договор с Русия за обслужване и поддръжка на изтребителите МиГ-29 на страната на стойност 100 млн. евро за следващите поне 4 години.Очевидно е, че има източноевропейски партньори от НАТО, които не страдат от натегачески политически комплекси.", "date": "2019.06.15", "title": "Каракачанов: Една техника е опасна най-вече тогава, когато не се поддържа"}
{"url": "https://www.novinite.bg/articles/176927/Kade-shte-ima-remonti-prez-lyatoto-v-Sofiya", "text": "\r\nРемонтите в София продължават и през лятото. Най-натовареният булевард, който ще бъде поетапно затварян за движение, е бул. \"България\". Ремонти ще има и на булевардите \"Монтевидео\", \"Житница\" и \"Александър Малинов\". В същото време вече приключват всички ремонти в централната градска част.\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.06.15", "title": "Къде ще има ремонти през лятото в София?"}
{"url": "https://www.novinite.bg/articles/176928/Kandidatstudentskata-sesiya-v-SU-prodaljava-s-izpiti-po-istoriya-i-himiya", "text": "Днес с изпити по история на България и по химия продължава втората кандидатстудентска сесия на Софийския университет за учебната 2019/2020 г. Кандидатстудентският изпит по история на България е писмен и се състои от два компонента: развиване на тема по даден исторически проблем и тест. Времетраенето на изпита е 4 астрономически часа. Предложената изпитна програма е съставена въз основа на учебното съдържание по История на България за XI клас на средните училища – задължителна подготовка. В нея са включени основни проблеми, които са обединени в тематични кръгове и се отнасят до развитието на българската държава и на българското общество във времето от края на VII до средата на XX в. Изпитната комисия формулира темите и вариантите на теста в деня на изпита, така че те да покриват цялото учебно съдържание, заложено в програмата по История на България. При започване на изпита се изтеглят две теми, като всеки кандидат-студент има право да избере и да пише по една от тях, както и един от тестовите варианти, който се раздава на кандидат-студентите. Тестът включва въпроси от отворен и затворен тип от областта на политическата, стопанската, църковната и културната история на България през Средновековието, Възраждането и Новото време. Основните цели на изпита са да провери историческите знания на кандидат-студентите, предвидени в държавните образователни изисквания за първо равнище; да провери уменията на кандидат-студентите за създаване на аргументиран текст по определен проблем; да провери нивото на владеене на книжовния български език, доколкото това е условие за създаване на правилен текст. Кандидатстудентският изпит по химия е писмен и продължава четири и половина астрономически часа. Изпитът се състои от два компонента: Компонент 1 се оценява с числова оценка по шестобална система. Тази числова оценка се използва за балообразуваща за всички, които кандидатстват с изпит по химия в Софийския университет. Компонентът се състои от две части. Първата част включва 20 тестови въпроса с изборен отговор (един от пет) върху материала по неорганична и органична химия; втората част включва 4 логически задачи (2 по неорганична и 2 по органична химия). Компонент 2 е задължителен само за кандидатите за специалност „Медицина“ в Софийския университет. Той представлява развиване на тема от учебния материал от VII, VIII, IX и X клас. До участие в балообразуването и класирането за специалност „Медицина“ се допускат само кандидат-студентите, получили резултат „ДА“ на този компонент.", "date": "2019.06.15", "title": "Кандидатстудентската сесия в СУ продължава с изпити по история и химия"}
{"url": "https://www.novinite.bg/articles/176931/Katastrofa-na-AM-Trakiya-pri-viadukta-kraj-Vakarel", "text": "Катастрофа между два леки автомобила е станала на автомагистрала \"Тракия\" при виадукта край Вакарел в посока Пловдив, съобщава „Фокус”.Няма информация за пострадали при инцидента. Движението в района е силно затруднено.Инцидентът е възникнал в района на 20-и километър, като трафикът в този участък се осъществява само в едното платно.На място има екипи на полицията. От КАТ апелират към шофьорите да се движат с повишено внимание.", "date": "2019.06.15", "title": "Катастрофа на АМ \"Тракия\" при виадукта край Вакарел"}
{"url": "https://www.novinite.bg/articles/176924/Dnes-shte-preobladava-slanchevo-vreme", "text": "Днес ще преобладава слънчево време, след обяд с развитие на купеста и купесто-дъждовна облачност и на места ще превали краткотраен дъжд с гръмотевици. Ще духа слаб, в източните райони до умерен североизточен вятър. Преобладаващите максимални температури ще бъдат между 29° и 34°.Над планините ще преобладава слънчево време. След обяд ще се развие купеста и купесто-дъждовна облачност и на места ще превали и прегърми. Ще духа до умерен, а по билата и временно силен североизточен вятър. Максимална температура на височина 1200 метра около 23°, на 2000 метра – около 16°.Над Черноморието още от сутринта ще има временни увеличения на облачността. В следобедните часове ще се развие и купеста облачност, но само на отделни места, главно по южното крайбрежие ще превали и прегърми. Ще духа до умерен североизточен вятър. Максимални температури на въздуха: 26-29°. Температурата на морската вода е 23-24°, само на север от н. Калиакра е около 20°. Вълнението на морето ще бъде 2-3 бала.", "date": "2019.06.15", "title": "Днес ще преобладава слънчево време"}
{"url": "https://www.novinite.bg/articles/176951/Makron-ES-e-tvardo-zad-Kipar-v-spora-s-Turciya", "text": "Френският президент Еманюел Макрон призова Турция да спре с незаконните действия в изключителната икономическа зона на Кипър, съобщи France 24.Макрон обяви, че ЕС няма да се откаже от тази своя позиция. Европа вече призова Турция да оттегли своите кораби за добив на природен газ в региона.„Искам да потвърдя своята солидарност към Кипър и подкрепа към нейния суверенитет. Турция трябва да спре своите незаконни действия в региона. ЕС няма да отстъпи по този въпрос. Кипър има право да защитава своята територия“, заяви Макрон.Той допълни, че работите по реформата на еврозоната ще продължат. Според него е важно да има европейска гаранция за депозитите.", "date": "2019.06.15", "title": "Макрон: ЕС е твърдо зад Кипър в спора с Турция"}
{"url": "https://www.novinite.bg/articles/176941/Turciya-e-protiv-stapkite-za-promyana-na-statuta-na-Erusalim", "text": "Турция е против стъпките за промяна на статута на Ерусалим, заяви днес турският президент Реджеп Тайип Ердоган на срещата на върха на Съвещанието по взаимодействие и мерки за доверие в Азия (СВМДА) в столицата на Таджикистан Душанбе, предаде ТАСС.\"Ние предприемаме активни действия по палестинския въпрос и отхвърляме политиката на \"свършен факт\" по отношение на Ерусалим\", каза турският лидер.Ердоган засегна и ситуацията в съседна Сирия, като отбеляза, че Турция е приела на своя територия 4 милиона сирийски бежанци, постигнала е определени успехи в трансграничните операции срещу терористични организации и е обезопасила някои региони в Сирия, където бежанците биха могли да се върнат.Турският президент подчерта също, че неговата страна води борба с терористичната групировка Ислямска държава, с кюрдските формирования Сили за защита на народа и Кюрдската работническа партия, които представляват заплаха за бъдещето на Сирия.", "date": "2019.06.15", "title": "Турция е против стъпките за промяна на статута на Ерусалим"}
{"url": "https://www.novinite.bg/articles/176926/Ochakva-se-zasilen-trafik-po-patishtata-na-stranata", "text": "Очаква се засилен трафик по пътищата на страната заради топлото време в почивните дни. Гранична полиция предупреди и за повече пътуващи към Гърция и натоварване на българо-гръцката граница.Очаква са струпване на камиони и автомобили на  пункта „Маказа” заради началото на туристическия сезон и заради по-малкия брой служители от гръцка страна. Там  работят само  две от общо  четири трасета. Данните от предходни години сочат, че най-завишена ще е интензивността на потока именно през „Маказа”, тъй като той е най-често използван от румънските граждани. Затова там броят на автомобилите ще се увеличи два пъти, а на пътниците – с три пъти, в сравнение с обичайния трафик.От Гранична полиция съветват пътуващите да използват и другите пунктове на българо-гръцката граница.", "date": "2019.06.15", "title": "Очаква се засилен трафик по пътищата на страната"}
{"url": "https://www.novinite.bg/articles/176932/NZOK-Probojnite-na-Kasata-sa-dobre-izvestni", "text": "\r\nПо закон НЗОК, освен че трябва да подсигури определени услуги и изделия, е задължена да осигури мерки и действия за тяхното най-рационално използване. Прокуратурата сега това изисква, иска да получи информация какви проверки са правени. Това каза в \"Денят започва с Георги Любенов\" управителят на НЗОК д-р Дечо Дечев.\r\n\r\n\r\n\r\n\r\n\r\n\r\n", "date": "2019.06.15", "title": "НЗОК: Пробойните на Касата са добре известни"}
{"url": "https://www.novinite.bg/articles/176935/Nad-10-miliona-leva-shteti-sa-nanesli-kabelnite-pirati", "text": "Щетите, които за 2 месеца са нанесени на носителите на права, като Нова телевизия, БТВ, HBO, са над 10 милиона лева. Това каза комисар Явор Колев, началник на отдел „Киберпрестъпност” към ГДБОП по време на брифинг във връзка с проведената в страната операция за престъпления против интелектуалната собственост.По думите му са иззети множество технически средства, чрез които телевизионен сигнал се е разпространявал до потребителите в съответните градове. „Тази операция е проведена по сигнали от правоносители, които са установили, че техните програми се излъчват от тези кабелни оператори, за което не се плащат авторски права. Щетите, които за 2 месеца са нанесени от носителите на права от големи български, национални телевизионни програми, са над 10,5 млн. лв.“, допълни комисар Колев.Той обясни, че при акцията са били иззети само устройства, които имат отношение към разпространението на телевизионни програми. Легалната дейност на операторите по разпространение на интернет не е била засегната.„В Бургас и Сандански са иззети сървъри, имащи отношение към мобилно приложение за разпространение на телевизионни програми. Тези две компании са имали разработено мобилно приложение, чрез което до неограничен брой потребители в интернет са разпространявали телевизионни програми, за които нямат права. Като част от доказателствата сървърите, на които са били сайтовете и приложението, са били иззети.”, обясни Колев.Към момента няма пиратско излъчване на телевизионни програми в градовете Сандански, Петрич, Бургас, Кърджали, Гоце Делчев, Дупница и Кюстендил, каза Колев. „Интернет има в Петрич, Сандански, Бургас и Кърджали“, уточни той. „В Гоце Делчев, Дупница и Кюстендил се твърди, че разпространената интернет услуга е била спряна. Не са изземани устройства, които имат отношение към осигуряване на свързаност на потребителите. Разбирам притеснението на гражданите, за това че са останали без телевизионни програми, но предвид обстоятелството, че това е извършвано от оператори, които не са имали уредени авторски права, е престъпление по смисъла на Наказателния кодекс“, каза още Колев.Той посочи, че иззетата техника е скъпа.„Тя е свързана с разпространението на телевизионни програми. Освен, че е доказателство за извършваната престъпна дейност, по този начин беше прекратено престъплението, което се извършваше“, коментира още Колев.", "date": "2019.06.15", "title": "Над 10 милиона лева щети са нанесли „кабелните пирати”"}
{"url": "https://www.novinite.bg/articles/176925/Na-Chereshova-zadushnica-pochitame-martvite", "text": "Съботният ден преди Петдесетница е ден в памет на починалите. През тази година Черешова задушница се пада на 15 юни.Всеки съботен ден е ден за възпоминание на покойниците, а Задушница пред Петдесетница е нарочен възпоменателен ден.След Възнесението на Господ входът на царството небесно - раят, е отворен. Затова в този ден Църквата усърдно се моли през него да влязат починалите с вяра. На Петдесетница са дадени даровете на Светия Дух, които очистват от всяка сквернота.Задушницата се нарича в България \"черешова\", защото това е най-популярният плод през периода и обикновено се прибавя към поменателните трапези.За една календарна година обикновено Задушниците са 4 - преди Месни заговезни, след Спасовден, около Димитровден и Архангеловден. ", "date": "2019.06.15", "title": "На Черешова задушница почитаме мъртвите"}
{"url": "https://www.novinite.bg/articles/176939/Kabelni-pirati-nagnetyavat-nedovolstvo-sas-spirane-na-internet-predpolojiha-ot-GDBOP", "text": "Не е прекратяван интернетът в дружествата в Дупница, Гоце Делчев и Кюстендил. Това може би се използва за нагнетяване на общественото недоволство, за да се обърнат настроенията в полза на кабелните пирати. Това предположи комисар Явор Колев, началник на отдел \"Киберпрестъпност” към ГДБОП на брифинг за мащабната операция в страната за престъпления против интелектуалната собственост.\"И в момента в голямата част от проверяваните дружества има доставка на интернет. Не е прекратявана, не е спирана. Нямам представа каква е причината в градовете Гоце Делчев, Дупница и Кюстендил да няма свързаност, интернет“, заяви Колев.В разпространена декларация на национално сдружение \"Клуб 2000\" на кабелни оператори вчера бе посочено, че \"гражданите са големите потърпевши от акцията на ГДБОП срещу кабелните оператори в няколко града в страната. Вследствие на акцията хората останаха без телевизия и интернет през 21 век и то в страна членка на ЕС\". Те заплашиха с \"лавина от дела срещу България в Европейския съд в Страсбург\". Комисар Явор Колев разкри още, че в Бургас и Сандански са иззети сървъри с отношение към мобилно приложение за разпространение на тв програми. \"Те са имали разработено мобилно приложение, с което до неограничен брой потребители в интернет са разпространявали програми, за които нямат правата\", поясни Явор Колев. При операцията нито един от управителите не оказа съдействие на проверяващите, отчете комисар Колев. \"Присъстваха както представители на отдел \"Киберпрестъпност“ на ГДБОП, така също и представители на Министерство на културата, КРС, НАП, също и на Европол за противодействие на престъпленията срещу интелектуална собственост\", изброи Колев. Има образувани досъдебни производства, иззети са доказателства, техника и документация, делата са по два текста - за данъчни, финансови престъпления, а също и за престъпления срещу интелектуалната собственост, ще бъдат повдигнати обвинения срещу управителите на тези дружества, посочиха от ГДБОП. До 5 г. и до 8 г. лишаване от свобода предвижда законът по горните текстове, каза комисар Явор Колев.", "date": "2019.06.15", "title": "Кабелни пирати нагнетяват недоволство със спиране на интернет, предположиха от ГДБОП"}
{"url": "https://www.novinite.bg/articles/176929/Dneven-horoskop-za-sabota", "text": " Днес най-доброто нещо, което може да правите, е да помагате на хората, така че се огледайте и вижте кой има нужда от помощ. Помогнете на приятел, който прави ремонт, например. Днес ще бъдете леко разстроени през целия ден. Това ще бъде породено от спор с близък. Не показвайте емоциите си прекалено много. Може някой да ги използва срещу вас. Опитайте да си припомните сънищата от изминалата нощ. Или са много забавни, или носят важно послание. Вашата голяма емоционална енергия се проявява най-силно в съня ви. Вижте повече на: ", "date": "2019.06.15", "title": "Дневен хороскоп за събота"}
{"url": "https://www.novinite.bg/articles/176933/Nad-600-dushi-s-prisadi-sa-v-neizvestnost", "text": "609 души са избягали от правосъдието през 2018 г. Данните са официални, от годишния доклад на прокуратурата, който беше публикуван наскоро.\"Темата стана актуална преди няколко години, когато изчезнаха емблематичните братя Галеви, които получиха по 4 години затвор, който още не ги знаем къде са. Да припомним Евелин Банев – Брендо, който с присъди в 3 държави, не лежи в затвора. Както и убиецът от \"Соло\", коментира в предаването \"Събуди се\" по Нова телевизия журналистът Стефан Ташев.\"Правомощия имат. Въпросът е, че капацитетът – и кадрови, и като потенциал, е малък. Като говорим за издирвани, статистиката е още по-страшна. Капацитетът на МВР тук е много слаб. Това лъсна с историята от Нови Искър – Росен Ангелов, който се оказа издирван 8 години, да живее необезпокоявано край Своге и да работи в София, без никой да го търси\", обясни Ташев.Журналистът припомни, че дирекцията за издирванията в МВР е била закрита.Методиката за издирване на хора в България е от 1963 година и е много важно да се променят нещата, но най-важното което липсва на министерството от години е агентурата, допълни Стефан Ташев.", "date": "2019.06.15", "title": "Над 600 души с присъди са в неизвестност"}
{"url": "https://www.novinite.bg/articles/176946/Ogromen-pojar-plamna-na-Halkidiki", "text": "Гора и сухи треви са пламнали в района на Каламици, на втория ръкав на Халкидики - Ситония в съседна Гърция. Горят сухи треви. Пожарът се разраства, съобщават \"Прототема\" и thestival.gr, цитирани от .14 противопожарни екипа и 24 огнеборци вече са ангажирани в борбата с огъня.Подготвя се и специализиран самолет.Шофьори пишат в социалните мрежи, че видимостта по пътя от Солун към Неа Муданя е ниска.Автомобилите засега спират в аварийните ленти.", "date": "2019.06.15", "title": "Огромен пожар пламна на Халкидики"}
{"url": "https://www.novinite.bg/articles/176930/Notr-Dam-v-Parij-otvarya-vrati-sled-golemiya-pojar", "text": "\r\nДнес катедралата \"Нотр Дам\" в Париж отваря врати за първата служба след опустошителния пожар преди два месеца.\r\n\r\n\r\n\r\n\r\n\r\n\r\n", "date": "2019.06.15", "title": "\"Нотр Дам\" в Париж отваря врати след големия пожар"}
{"url": "https://www.novinite.bg/articles/176944/Viceprezidentat-otkri-tretiya-Aziatski-festival-Magiyata-na-iztoka", "text": "Вицепрезидентът Илияна Йотова откри в София третото издание на Азиатския фестивал „Магията на изтока“. Организатор на фестивала е посолството на Индонезия в България, в партньорство с дипломатическите представителства на още 15 държави от азиатския континент. „Събитията като този фестивал са най-доброто оръжие срещу езика на омразата, срещу всичко, което ни разделя. Хората искат да се опознават, да се докосват до различни култури, да живеят в мир и разбирателство“, посочи Илияна Йотова. Вицепрезидентът Йотова благодари за благородната кауза на фестивала. Той се провежда в партньорство с фондация „За нашите деца“ в подкрепа на уязвими семейства и деца. ", "date": "2019.06.15", "title": "Вицепрезидентът откри третия Азиатски фестивал „Магията на изтока“"}
{"url": "https://www.novinite.bg/articles/176937/Kandidat-studentite-v-SU-pishat-za-Sofronij-Vrachanski-i-balgarskata-darjava-pri-Sanstefanskiya-dogovor", "text": "В 09:00 ч. в 65-та аудитория в Ректората на Софийския университет \"Св. Климент Охридски\" започна изпитът по история на България. Кандидат-студент изтегли вариант 1 на теста и двете теми, по които пишат явилите се на изпита: \"Софроний Врачански - книжовна и политическа дейност\" и \"Българската държава според Санстефанския договор, Берлинския договор и Търновската конституция\". Кандидатите, подали заявление за явяване на изпита, са 804, съобщи пресцентърът на висшето училище. Заместник-ректорът на Софийския университет проф. Ренета Божанкова е приветствала кандидат-студентите и е изразила надежда да работят спокойно и уверено, защото прочетеното, премисленото и наученото ще им помогнат в днешния ден да работят така, че да получат отлични резултати и да станат студенти на СУ в избраната от тях специалност. Деканът на Историческия факултет и председател на изпитната комисия доц. Тодор Попнеделев е пожелал успех на кандидатите. Специалностите, за които кандидат-студентите могат да кандидатстват след успешно положен изпит по история, са: \"Философия\"; \"Социология\"; \"Политология\"; \"Публична администрация\"; \"Културология\"; \"Библиотечно-информационни науки\"; \"Публични информационни системи\"; \"Философия\" /на английски език\"; \"История\"; \"Археология\"; \"Етнология и културна антропология\"; \"История и география\"; \"Архивистика и документалистика\"; \"История и геополитика на Балканите\"; \"История и философия\"; \"Хебраистика\"; \"Педагогика\"; \"Социални дейности\"; \"Неформално образование\"; \"Предучилищна и начална училищна педагогика\"; \"Социална педагогика\"; \"Специална педагогика\"; \"Логопедия\"; \"Физическо възпитание и спорт\". С изпит по история на България и с изпит по български език и литература бъдещите студенти могат да запишат специалността \"Право\", а с изпит по история на България и с изпит по английски, немски, френски, испански, италиански или руски език /по избор/ за специалностите \"Международни отношения\" и \"Регионално развитие и политика\".С успешно издържани изпити по история на България и с изпит по английски, немски, френски, испански език (по избор) бъдещите студенти могат да запишат специалността \"Европеистика\". С успешно положени изпити по история на България и по английски или френски език /по избор/ кандидатите могат да запишат специалността \"История и чужд език\".", "date": "2019.06.15", "title": "Кандидат-студентите в СУ пишат за Софроний Врачански и българската държава при Санстефанския договор"}
{"url": "https://www.novinite.bg/articles/176943/Ubit-velosipedist-otkrit-v-kanavka-kraj-Momchilgrad-izdirvat-svideteli", "text": "Велосипедист е загинал при пътен инцидент на пътя от Кърджали към ГКПП \"Маказа“, съобщиха от ОДМВР-Кърджали. Временно движението по пътя при км 360 се осъществява в едната лента.37-годишен мъж бил намерен мъртъв в канавка на главния път за ГКПП \"Маказа” в района на село Загорско, южно от Момчилград, съобщи Фокус. Сигналът за инцидента е подаден тази сутрин в полицейското управление в Момчилград в 10.30 часа.Преминаващ пътник забелязал тялото на мъжа, чиято самоличност е установена. Дежурна оперативна група от РУ-Момчилград извършва оглед на мястото на произшествието.Полицията умолява гражданите, които имат информация за инцидента, да се обадят на телефон 112 или в най-близкото РУ на МВР при гарантирана анонимност. Движението в района на произшествието се отклонява в едната пътна лента. ", "date": "2019.06.15", "title": "Убит велосипедист открит в канавка край Момчилград, издирват свидетели"}
{"url": "https://www.novinite.bg/articles/176947/Svirep-chelen-udar-s-policejska-kola-sled-Yablanica", "text": "Тежка катастрофа е станала на слизане от АМ \"Хемус\" в района на стрелките за Варна и Русе след Ябланица, движението в участъка е затруднено.По първоначална информация челно са се ударили лека кола и полицейски автомобил, съобщи Фокус. На мястото на инцидента има екипи на Спешна помощ, пожарна и полиция. Няма информация за загинали при удара, казаха от ОДМВР-Ловеч.В района вече има образувано задръстване от разклона за Ябланица.", "date": "2019.06.15", "title": "Свиреп челен удар с полицейска кола след Ябланица"}
{"url": "https://www.novinite.bg/articles/176948/Ministerstvoto-na-turizma-i-KZP-s-mashtabni-proverki-po-moreto", "text": "Министърът на туризма Николина Ангелкова се включи в проверка на обекти в Слънчев бряг, предлагащи екскурзии. Инспекциите се направиха съвместно с експерти на КЗП и Икономическа полиция по сигнали, че се извършва нерегламентирана дейност. За това бе сигнализирано на първата за този сезон открита приемна на министъра по Черноморието за граждани и представители на бизнеса, която се състоя вчера в най-големия ни туристически комплекс.В първото помещение се установи липса на задължителна застраховка за туроператорска дейност и това ще бъде докладвано незабавно на специализираната експертна комисия към министерството за евентуално заличаване на фирмата, информира министърът. Освен това е била констатирана промяна на обстоятелствата за дейността, което също веднага ще се провери и ако е извършено нарушение, то ще бъде добавено към първото. Във втория обект на крайбрежната алея се е установила липса на видно място на валидна застраховка за дейността, което е задължително изискване по закон. Туристът трябва да бъде информиран за услугите, които заплаща. Ако застраховка наистина липса, ще бъде наложена санкция, коментира министърът. В третия обект документите се оказаха изрядни, съобщи министър Ангелкова и предупреди, че инспекциите ще продължат интензивно. За година и половина заради подобни нарушения сме заличили над 350 туроператора, подчерта тя.В момента контролните дирекции в Министерството на туризма, КЗП и Икономическа полиция инспектират дали изложените удостоверения на туристическите компании отговарят на търговците, които ги използват, и дали екскурзоводите са регистрирани и са преминали цялата процедура съгласно Наредбата за професионална квалификация на екскурзоводите. Те са длъжни да имат лично удостоверение, което е със специфични белези и не може да се предоставя на друго лице. Ако се установи некоректност, със сигурност дейността им ще бъде преустановена. Освен това валидната застраховка според нашите изисквания трябва да стои на видно място и всеки турист да бъде защитен при евентуален отказ или обективна невъзможност да се осъществи пътуването, акцентира министърът.Ще стартираме процедура по заличаване на туроператор, ако не ни бъде представена валидна действаща застраховка, защото тази, която колегите установиха при проверката, е с изтекъл срок и нямат никакво право да предлагат екскурзии и туроператорска дейност, поясни министър Ангелкова. Ако застраховката е подновена, но не е поставена на видно място, нито е представена в Министерството на туризма и отразена в системата, ще бъде наложена глоба и временно преустановяване на дейността.В отговори на журналистически въпроси за гласуваните промени на Закона за устройството на Черноморското крайбрежие министър Ангелкова коментира, че частта на закона за административните санкции беше стартирана за обсъждане преди 2 години с всички заинтересовани. Целта е да бъдат опазени дюните и да се преустановят всички нарушения, които сме срещали, особено за неохраняемите плажове, санкциите да бъдат конкретизирани и да се налагат наказания. Между първо и второ четене народните представители предложиха регламентиране на къмпингуването с предложение четири ведомства да подготвят наредба, която детайлно да определи съответния регламент. Никога не сме били против къмпингуването и винаги сме търсили широк диалог, за да може този вид туризъм да се развива по правилата, категорична бе министърът. Всички трябва да ги спазваме, за да можем да опазваме природата. Веднага ще инициираме диалог съвместно с колегите, за да се чуят всички предложения и да се приеме най-доброто решение, обобщи министър Ангелкова.", "date": "2019.06.15", "title": "Министерството на туризма и КЗП с мащабни проверки по морето"}
{"url": "https://www.novinite.bg/articles/176950/Zasileni-proverki-ochakvat-motocikletistite-prez-lyatoto", "text": "Това съобщи председателят на агенцията Малина Крумова по време на откриването на „Мотоучилище за безопасност“.Проявата се организира от „Софийски мотористи“ във ВТУ „Тодор Каблешков“ и цели да запознае начинаещи и кандидат-мотоциклетисти с основните правила за безопасност на пътя., посочи Малина Крумова. По думите ѝ затова друг акцент на проверките ще бъде и използването на обезопасителни системи – каски и защитни екипировки на мотористите, както и на хората, които возят.“, подчерта председателят на държавната агенция.Тя поздрави организаторите, че съсредоточават усилия в две ключови направления с организирането на мотоучилището - сигурност и превенция. , каза още Малина Крумова. Тя отправи предложение съвместно с мотоклубовете да бъдат разработени специализирани информационни материали.Друг акцент в нейното изказване бе инициирането на общ диалог за мерки за повишаване на безопасността на мотоциклетистите. , обърна се тя към представителите на мотообщността.В днешното училище за безопасност участие взимат над 100 начинаещи и кандидат-мотоциклетисти. В рамките на еднодневния курс те ще преминат както теоретичен, така и практичен курс включващ съвети за безопасност, изисквания за екипировката, технически аспекти на превозното средство, специфика на движението в града и извън него, и др. Организирани са и демонстрации, и практични уроци за обучаващите се, в двора на висшето училище.", "date": "2019.06.15", "title": "Засилени проверки очакват мотоциклетистите през лятото"}
{"url": "https://www.novinite.bg/articles/176934/Radev-shte-poseti-selo-Trud-za-yubilejnoto-tarjestvo-na-hrama-Sveta-Troica", "text": "На , събота, президентът Румен Радев ще посети село Труд (област Пловдив).В  държавният глава ще пристигне в храма „Света Троица“, където ще бъде отслужена празнична света литургия. Църквата е създадена от майстор Минчо Богданов Стари през 1869 г. и утре се празнуват 150 години от построяването.", "date": "2019.06.15", "title": "Радев ще посети село Труд за юбилейното тържество на храма „Света Троица“"}
{"url": "https://www.novinite.bg/articles/176945/Vnimanie-Opasni-hapcheta-za-otslabvane", "text": "Опасни хапчета за отслабване се продават свободно в търговската мрежа. Експеримент на доказа в лаборатория, че хранителните добавки съдържат съставката сибутрамин. Веществото е забранено от Европейската агенция по лекарствата още през 2010 г., защото може да причини инфаркт на миокарда и сърдечен арест. Бързо сваляне на килограми, за кратко и без странични ефекти - това обещават стотиците реклами в интернет на различни хранителни добавки. Но доколко са безопасни за здраветои дали не съдържат вредни, забранени или неизвестни за химиците вещества? Експеримент - на случаен принцип се купуват 2 вида хранителни добавки от аптека. Онлайн още 2 продукта, които гарантират резултати веднага. На теория в хранителните добавки би трябвало да има само растителни съставки. Дали обаче на практика това е така? \"В 2 от добавките установихме лекарствената субстанция сибутрамин около 22-25 мг на капсула. Преди време е бил лекарствен продукт, разрешен, но Европейската агенция по лекарствата установява, че рисковете надвишават ползите и затова е забранен. Води до сърдечни проблеми, тахикардия, високо кръвно, виене на свят\", каза пред камерата на \"Събуди се\" химикът в лаборатория \"Global Test\" Здравка Захариева. Хранителните добавки, купени от сайтове, са изпратени с етикет „Детски играчки”.Колко всъщност е опасен сибутраминът за сърцето ни? \"Самият сибутрамин увеличава честотата на инфаркти и инсулти. 2014 година от един фет бърнър е установена епидемия от чернодробни увреждания, чернодробни трансплантации и дори до смъртни случаи\", каза още началникът на отделение по кардиология в \"Сити Клиник\" доц. д-р Яна Симова. Бърза и лесна печалба търсят хората, които продават необезпокоявани тези хапчета за отслабване. Фитнес инструкторът Ивелина, която от години спортува, пробва действието на една от изследваните добавки върху себе си. Това става преди години, след раждането на сина й. \"След като родих, качих доста килограми, имах и хормонален дисбаланс. Той добре ми подейства, от него смъкнах доста килограми. Всички хранителни добавки, които аз предлагам, съм ги изпитала върху себе си. Имах хранително разстройство, което доведе до покачване на теглото ми с 20 кг в тийнейджърска възраст\", каза още фитнес инструкторът. В залата или извън нея стотици хиляди хора спортуват всеки ден и така постигат мечтаните килограми. Но не бързо и не веднага, казва Ивелина. \"На първо място е здравето на човека. Много е важно да отслабваме не толкова бързо, а постоянно\", добави фитнес инструкторът. На 39 години Ивелина е в много добра форма, благодарение на тренировките с ластици и стикове всеки ден, а не на хапчета за отслабване.Но добавките са достъпни за всеки. А контролът се размива между институциите.", "date": "2019.06.15", "title": "Внимание: Опасни хапчета за отслабване"}
{"url": "https://www.novinite.bg/articles/176954/Incident-pri-kacane-na-samolet-sas-175-dushi-na-borda-v-Rusiya", "text": "Руските следствени власти разследват причините за твърдо кацане на пътнически самолет на летището в южния руски град Краснодар, съобщава БТА.При заход машината \"Боинг 737-800\", пристигаща от Москва през изминалата нощ, закачила с опашката си повърхността на пистата и отново се вдигнала във въздуха за втори летателен кръг. Той преминал нормално.На борда е имало 175 души и никой не е пострадал, съобщиха от Южното следствено управление по транспорта. Самолетът трябвало да излети с обратен полет към Москва, но пътниците били пренасочени към други полети.", "date": "2019.06.15", "title": "Инцидент при кацане на самолет със 175 души на борда в Русия"}
{"url": "https://www.novinite.bg/articles/176936/Iliyana-Jotova-pozdravi-Samokovskata-gimnaziya-Konstantin-Fotinov-za-125-godishninata", "text": "Вицепрезидентът Илияна Йотова бе официален гост на честването на 125-ата годишнина от създаването на Самоковската гимназия „Константин Фотинов“. „Не са много училищата в България с такава славна история. Преди 125 години възрожденци с любов, патриотизъм и мисъл за просвещението на българския народ, превръщат Самоков в център на просвещението. Те не са останали само в книгите, има ги и днес. Съвременните възрожденци са учителите“, изтъкна в приветствието си вицепрезидентът. „Много ви дължи българското общество. Често пъти трудът ви не е оценяван. Признанието не се измерва само с финанси. Трябва друг поглед на обществото към учителското дело“. С тези думи Илияна Йотова се обърна към учителите, като подчерта, че тяхната задача става все по-трудна. „Трябва да се борите с много предизвикателства, докато изграждате личности. Срещу вас са силната конкуренция на интернет, изобилието от информация, фалшивите новини, най-страшното – фалшивите ценности“, заяви Илияна Йотова. Вицепрезидентът посочи, че гимназия „Константин Фотинов“ 125 години ражда не само добри професионалисти и учени хора, но преди всичко истински българи и силни личности с критичен поглед към живота. „Ние, родителите, трябва да бъдем съюзници на българския учител особено сега, когато агресията залива класните стаи, децата ни са все по-отчуждени и общуват помежду си чрез електронните устройства и по-малко с душите си“, изтъкна Илияна Йотова. На учениците вицепрезидентът пожела да бъдат горди българи и никога да не ги напуска възрожденският дух, който още витае по коридорите на гимназията.", "date": "2019.06.15", "title": "Илияна Йотова поздрави Самоковската гимназия „Константин Фотинов“ за 125-годишнината"}
{"url": "https://www.novinite.bg/articles/176949/Stolichniyat-inspektorat-shte-globi-Ataka-i-VMRO-za-nepremahnati-predizborni-plati", "text": "\r\nВече 20 дни след края на изборите плакати и листовки още не са премахнати. Затова ще последват санкции. Това каза за БГНЕС Иво Пенев от Столичния инспекторат.\r\nИнспекторатът ще наложи глоби на “Атака” и ВМРО за непремахнати агитационни материали в София след изборите за Европарламент. На партиите предстои са бъдат съставени актове за административно нарушение за това, че не са спазили чл.186 , ал.3 от Изборния кодекс, според който те трябваше да премахнат агитационните си материали в 7-дневен срок след края на изборния ден.\r\n\r\n\r\n\r\n\r\n", "date": "2019.06.15", "title": "Столичният инспекторат ще глоби Атака и ВМРО за непремахнати предизборни плати"}
{"url": "https://www.novinite.bg/articles/176940/Marinov-Ima-opiti-za-nastrojvane-na-obshtestvenostta-sreshtu-dejstviyata-na-policiyata-i-prokuraturata", "text": "За съжаление има опити за настройване на обществеността срещу действията на полицията и прокуратурата по време на акцията срещу кабелните оператори. Това каза министърът на вътрешните работи Младен Маринов пред журналисти във Варна, предаде \"Фокус\".Според него е имало обвинения, че едва ли не вследствие на акцията е спряна доставката на интернет.\"Нашите действия са насочени само към апаратурата и техниката, която позволява излъчване на телевизионни програми, без да има необходимия лиценз. По отношение на доставката на интернет това си и решение на самите оператори и гражданите трябва да потърсят тях. Ние, българите, не сме свикнали да ценим авторските права, но това е бъдещето и мисля, че гражданите, когато купуват дадена услуга, трябва да мислят и за това дали тя е законно предоставена. Защото много малко се замисляме за това нещо\", коментира министърът на вътрешните работи.Той добави, че целта на акцията не е била да изненада фирмите, а превенция по отношение на всички тези, които не се насочват към спазване на закона и затова тя ще продължи. Според Младен Маринов пиратството нарушава много сериозно имиджа на страната в световен мащаб и води до сериозни щети на бюджета. \"Заради операторите, които не плащат данъци и лицензии, няма постъпления в бюджета, а услугата гражданите си я плащат\", уточни той.", "date": "2019.06.15", "title": "Маринов: Има опити за настройване на обществеността срещу действията на полицията и прокуратурата"}
{"url": "https://www.novinite.bg/articles/176953/Zaginal-i-chetirima-raneni-pri-katastrofa-s-policejski-avtomobil", "text": "\r\nМъж е починал, а четирима са тежко ранени при катастрофа, съобщиха за БТА от областната дирекция на МВР в Ловеч.\r\n\r\nИнцидентът е станал около 12.-30 часа на пътя София - Варна, край Ябланица, в района на п.в. \"Стрелките\". Челно са се сблъскали полицейски патрулен автомобил, в който са пътували трима служители, и лек автомобил с варненска регистрация с двама души. Причините за катастрофата все още се изясняват. От Центъра за спешна медицинска помощ в Ловеч съобщиха за БТА, че тримата пострадали полицаи от патрулната кола се транспортират към Военна болница в София. Единият от тях е в тежко състояние и с опасност за живота, а другите двама са с по-леки травми.Мъж, пътувал в другия автомобил, е починал на път за болницата. Жена от същия автомобил е с фрактура и е транспортирана за лечение в плевенска болница.Движението в района на катастрофата се регулира от пътни полицаи.\r\n", "date": "2019.06.15", "title": "Загинал и четирима ранени при катастрофа с полицейски автомобил"}
{"url": "https://www.novinite.bg/articles/176938/Tapi-na-2-mesta-po-Trakiya-tir-se-zavartya-sled-Chirpan", "text": "Тежък трафик и опашки от автомобили на две места по магистрала „Тракия”. Сериозни колони станаха след Чирпан заради катастрофа с тир. Причината за инцидента е, че шофьорът на тира е заспал зад волана. Задръствания има и около 15 км на магистралата в посока \"Пловдив\". В рубриката \"Моята новина\" получихме и снимки от мястото.", "date": "2019.06.15", "title": "Тапи на 2 места по „Тракия”, тир се завъртя след Чирпан"}
{"url": "https://www.novinite.bg/articles/176942/Velizar-Shalamanov-Modernizaciyata-na-armiyata-e-naj-trudnata-zadacha-na-prehoda", "text": "Актуалните заплахи за сигурността на страните-членки на НАТО и ЕС преди всичко са свързани с несигурността по южните граници на Алианса, но и в много голяма степен с поведението на такъв сериозен фактор като Русия по отношение на конфликтите в Украйна, Грузия, Молдова. Това заяви в предаването „Нощен хоризонт“ бившият министър на отбраната Велизар Шаламанов, който 8 години бе директор в Агенцията по комуникация и информация на НАТО.„Именно затова, от една страна Балтийско и Черно море са важни точки, в които трябва да се търси стабилност и снемане на напрежението. Също така и в Средиземноморието трябва да се търси съвместно с ЕС преодоляване на проблема, свързан с нелегална имиграция и с терористичните заплахи, идващи преди всичко от юг.“Според Шаламанов има едно голямо предизвикателство и то е най-вече технологично, защото новите технологии могат да доведат до неочаквани промени в начините на противоборство, особено в сферата на ИТ, изкуствения интелект, космическите технологии.„Определено Русия се стреми да се върне в позицията, която имаше СССР по време на Студената война и това създава напрежение - и по отношение на конфликтите, в които Русия е ангажирана, които тя провокира. Ядрените оръжия, новите технологии и използването им в сферата на хибридните заплахи, киберзаплахите също са области, в които с Русия има напрежение, не само с НАТО, ЕС, но и в двустранен план със страни-членки.“Велизар Шаламанов смята, че напрежението винаги има най-доброто решение на масата на преговорите. Най-добрият инструмент на дипломация, на преговори са способностите, които вдъхват респект, които въздържат опонента от провокации, от амбиции, които не могат да бъдат задоволени.„За мен по отношение на Русия България трябва активно да участва във формирането на позициите, на политиката на ЕС и НАТО. В двустранен план да участва в оценката и в развитието на позициите на нашите стратегически съюзници. За специално отношение не мисля, че можем да постигнем такъв „успех“, просто защото от гледна точка на Русия специалното отношение е това България да има ограничени възможности за избор и да бъде поставена в зависимост. Така, че каквито и да са специални отношения не са от полза за България. От полза за България е да има ясни отношения, които с Русия най-добре се постигат на ниво НАТО-ЕС и специалната роля на България в тези съюзи е важната стъпка, която трябва да постигнем. За това се изисква капацитет - и аналитичен, и дипломатически, и преговорен, и съответно военен капацитет, за да бъдем уважавани в НАТО и ЕС.“По думите на Велизар Шаламанов Турция е изключително важен съюзник в НАТО и на масата на консултациите при закрити врата в Алианса може да бъде намерено решение на всеки един въпрос, който представлява проблем в сферата на сигурността или предизвиква загриженост от други страни от НАТО.„Иначе Турция наистина е една от страните в НАТО, която е изправена пред най-сериозни предизвикателства - и в контекста на Близкия изток, и в контекста на интереси, които по един или друг начин я свързват с Русия, и в Черно море, и в Кавказ, и в Средна Азия.“Велизар Шаламанов определи случая с 16-годишното момче от Пловдив, станало жертва на радикален ислям, като пример за използване на киберпространството за радикализация, за организиране и провеждане на терористични атаки, за хибридни атаки. Противодействието според него е в още по-добро взаимодействие между службите на НАТО и ЕС.„Нито една страна не може да изгради пълния капацитет за реагиране в такива ситуации. Не случайно Израел, без да е член на НАТО и ЕС, търси сътрудничество - и с основни партньори в НАТО и ЕС, и със страните в нашия регион. Капацитетът на Израел, вероятно много по-голям от този на България, е недостатъчен, за да се противопоставят на тези рискове, свързани с използване на киберпространството от терористи.“Като най-трудната задача на прехода определи Шаламанов модернизацията и превъоръжаването на българската армия, защото става въпрос за 10,15 и повече милиарда лева, които да бъдат похарчени. Твърденията, че тези пари ще „изядат“ средствата за социални политики и пенсии експертът намира за част от информационната война, защото в това няма нищо вярно.„Само искам да припомня, че по времето на комунизма военният бюджет беше 6 до 10% от БВП. Армията беше над 110-120 хиляди, самолетите бяха 200-250, танковете 3-4 хиляди, представете си, ако сега трябваше да поддържаме такава армия, за какво друго щеше да има пари? Самият факт, че в момента никой не чака на опашка за цветен телевизор, не чака години за кола и за апартамент, означава, че промяната, включително и в армията, е довела до много по-високо качество на живота, но така или иначе ние имаме прост ангажимент от 2014 г. - да харчим 2% от БВП за отбрана и от тях 20% за ново въоръжение и техника. Засега това не се случва. Очаквам със сключването на договор за 8 самолета Ф-16 , след това и на другите договори, да изпълним този ангажимент и мога да ви уверя, че това ще доведе до видими положителни резултати не само за армията, а и за цялостната модернизация на страната, защото това ще бъде реалното влизане в XXI век.“", "date": "2019.06.15", "title": "Велизар Шаламанов: Модернизацията на армията е най-трудната задача на прехода"}
