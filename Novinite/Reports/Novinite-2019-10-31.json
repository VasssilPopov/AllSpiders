{"url": "https://www.novinite.bg/articles/181984/Rabotodatelite-nastrahnaha-sreshtu-uvelichenieto-na-zaplatite", "text": "Работодателите за пореден път скочиха срещу административното увеличение на минималната работна заплата, против са и заложеното увеличение на заплатите в бюджетната сфера.При разглеждането на проектите на бюджети на държавата, на ДОО и на НЗОК, бизнесът уточни, че принципно приема проекта на бюджет на държавата, но изтъкна, че са необходими реформи.Бюджетът има повече плюсове, а минусите са резултат на неизвършени реформи, каза изпълнителният председател на Асоциацията на индустриалния капитал в България Васил Велев.Според него обществото вече е узряло за тях, и те могат да се осъществят през 2020 година, когато няма да има избори.Работодателите подкрепят, че образованието отново е приоритет, а науката и културата също започват да бъдат такива, макар и плахо.От АИКБ подкрепят запазването на минималното и максималното обезщетението при безработица, тъй като според бизнеса безработица няма, а само хора, които не искат да се преквалифицират, за да получат работата, която се предлага на пазара на труда. Да се насърчава стоенето вкъщи при недостиг на ресурси е неефективно, заяви Велев, цитиран от pariteni.bg.За запазването на максималния осигурителен доход, Велев каза, че съотношението му спрямо средния при нас е три към едно, а средно за ЕС това съотношение е две към едно. Затова от бизнеса са против всякакво увеличение преди постигането на разумно съотношение.Бизнесът е категорично против административното увеличение на минималната работна заплата.От години работодателите предлагат то да се договаря между работодатели и синдикати по икономически дейности, като отчетоха, че все пак има известен напредък в диалога и се надяват следващата година да се договорят такива заплати.Всички работодателски организации отново поискаха и отпадане на Минималните осигурителни доходи.По отношение на увеличението на минималния осигурителни доход за земеделските стопани и тютюнопроизводителите от 400 на 610 лева, Велев смята, че на две стъпки е по-разумно да се направи, като за 2020 година би могъл да стане 525 лева. Според него при тази ситуация на сектора заложеното е много рязък скок.По отношение на болничните, бизнесът смята, че все още могат да се направят промени тъй като, според Велев, отново има заложен ръст на разходите, а често това са разходи за здрави хора.За ръста на доходите в администрацията Велев коментира, че населението на България намалява с 50 хиляди души годишно, а в същото време заетите на бюджетна издръжка не намаляват.Той смята, че ръст на възнагражденията на администрацията може да се постигне чрез оптимизиране на персонала, а не с 900 милиона лева ръст на разходите за персонал в бюджетната сфера.Цветан Симеонов от БТПП посочи, че е неприемливо увеличението от 10 процента, като според него така е поставен под натиск частният сектор, изтегля се ресурс от него, а той е основен генератор на блага.От бизнеса посочиха, че в бюджета няма заложени политики за демографско развитие.АИКБ препоръчва да се увеличат капиталовите разходи в образованието. Нужни са повече средства за кабинети в природоматематическите гимназии, за общежития в професионалните гимназии, както и за стипендии за ученици по професии с очакване недостиг на пазара на труда, каза още Велев.", "date": "2019.10.31", "title": "Работодателите настръхнаха срещу увеличението на заплатите"}
{"url": "https://www.novinite.bg/articles/181977/Sled-sluchaya-v-Kardam-profesor-Ne-moje-kombinaciya-ot-kolbas-i-vafli-da-e-fatalna", "text": "Опасни храни по търговските обекти не трябва да бъдат предлагани и няма. Понякога се появяват храни с изтекъл срок на годност, с някакво бактериално замърсяване. Но принципно опасни храни няма. Въпрос на количество, на вреден прием, на комбинация в един хранителен прием на много нездравословни храни.Това обясни пред БНТ проф. Донка Байкова, специалист по хранене и диететика. Ако в един хранителен прием, даден потребител приеме няколко десетки Е-та, би могло да се очаква някакво стомашно неразположение. Въпрос на количество и комбинация, допълни проф. Байкова. Тя коментира и случая с починалото 9-годишно дете в Кардам, при което първоначално се предполагаше, че причината е хранително отравяне. \"Това не може да бъде причина за смъртта. Аз мисля, че това е някакво натравяне - може да бъде препарат за растителна защита, пестициди или наистина някакви субстанции от страна на бързо действащи токсикологични агенти. Не може от каквато и да е комбинация от колбас или вафли да има фатален изход\", коментира професор Донка Байкова.", "date": "2019.10.31", "title": "След случая в Кардам, професор: Не може комбинация от колбас и вафли да е фатална"}
{"url": "https://www.novinite.bg/articles/181980/Zapochva-vpisvaneto-na-dostavchicite-na-GPS-danni-za-tola", "text": "Агенция „Пътна инфраструктура“ ще вписва желаещите да бъдат Доставчици на декларирани (GPS) данни за тол таксуването до 30 дни от подаване на заявлението, в случай, че те отговарят на изискванията. Управителният съвет на АПИ одобри процедура, в която подробно са описани стъпките, които компаниите трябва да следват. Доставчикът на декларирани данни, чрез т. нар. GPS проследяващо устройство, предоставя информация, за целите на тол системата, за географското местоположение и изминатото разстояние от пътни превозни средства, с които има сключен договор. Процедурата описва изискванията, на които трябва да отговарят кандидатите, необходимите декларации и сроковете за вписването или отказа от вписването им в публичния списък.Сред изискванията са: валиден сертификат БДС EN ISO 9001 или негов еквивалент; техническо оборудване, отговарящо на изискванията за събиране и предоставяне на декларирани данни, за което се представя справка-декларация; специализиран персонал с опит, което се удостоверява със справка-декларация за образованието, професионалната квалификация и опита на наетите служители. Желаещите да бъдат вписани като Доставчик на декларирани данни, трябва да предоставят декларации, удостоверяващи добрата им репутация - удостоверение от юридическо лице, че търговецът не е обявен в несъстоятелност, не е в производство по стабилизация или в процедура по ликвидация. Както и заявление, че членове на управителния съвет на съответния търговец не са били управители и/или членове на контролни органи на дружество - доставчик на услуги, заличен от регистъра на АПИ.Необходимо е и заявление, че членове на управителния съвет на съответния търговец не са осъждани. Декларациите, които се отнасят до членовете на управителните и контролните органи трябва да бъдат подписани от лицата, за които се отнасят.Към процедурата има образец на заявление, което може да бъде използвано. Заявлението може да бъде открито на официалната интернет страница на Агенция “Пътна инфраструктура“- www.api.bg, както и на bgtoll.bg. Заявления могат да се подават по електронен път на адрес ntd@api.bg, като за целта е необходим електронен подпис.Редовността на подадените заявления и документи ще бъде установена от Агенция „Пътна инфраструктура“ в 10-дневен срок, като в случай на нередности, търговецът разполага с 14-дневен срок за отстраняването им. До 30 дни след получаване на заявлението или отстраняване на установените нередности, с решение на Управителният съвет на Агенция „Пътна инфраструктура“, Доставчикът на декларирани данни се вписва в публичния списък. В случай че нередностите по подадените документи не бъдат отстранени в посочения 14-дневен срок, с решение на Управителния съвет на Агенция „Пътна инфраструктура“ се отказва вписване в публичния регистър. Списъкът с доставчици на декларирани данни е публичен, безплатен и електронно достъпен чрез интернет страницата на АПИ/НТУ.", "date": "2019.10.31", "title": "Започва вписването на доставчиците на GPS данни за тола"}
{"url": "https://www.novinite.bg/articles/181989/Divashtina-v-Kosovo-Uchitel-policaj-i-lekar-iznasilvali-2-godini-mlado-momiche", "text": "Шестима души, сред които гимназиален учител, полицай и адвокат бяха обвинени в Косово за това, че в продължение на две години са изнасилвали малолетно момиче, което е било принудено и да направи аборт, съобщи косовската прокуратура.Случаят с момичето от Западно Косово шокира страната, последваха дебати в парламента за статута на жената в това много консервативно общество.Президентът на Косово Хашим Тачи нарече случая „трагичен и чудовищен“.Шестимата обвиняеми, сред които и гинеколог, са обвинени за сексуално малтретиране, злоупотреба с власт и предизвикване на бременност чрез сексуално насилие, се казва в съобщението на прокуратурата.Порталът за разследвания Insajderi разкри случая през февруари. Става дума за момиче, което през 2017 г. е било на 16 години. Изнасилванията са продължили и през 2018 г.Insajderi посочва, че през 2017 г. учителят встъпил в сексуални отношения с момичето, обещавайки му брак. Когато то разбрало, че учителят е женен и има деца, то съобщило на полицията.Полицаят, пред когото момичето разказало за случилото се, го заплашил, че ще разкаже на родителите му за връзката с учителя, ако момичето не ходи четири пъти седмично с него в хотел, което се случвало през цялата 2018 г.След като момичето забременяло, през януари 2019 г. полицаят го завел в Прищина, за да направи аборт.Адвокатът, който бил назначен на момичето, също го изнасилил, както и и гинекологът, посочва същият източник.Прокуратурата не разкри подробности за останалите двама души, обвинени за изнасилванията на 18-годишното днес момиче, пише хърватският „Ютарни лист“.", "date": "2019.10.31", "title": "Диващина в Косово: Учител, полицай и лекар изнасилвали 2 години младо момиче"}
{"url": "https://www.novinite.bg/articles/181976/Praznicite-idvat-Ofertite-poskapvat-s-11", "text": "Коледа и Нова година наближават, а логично в предпразнично настроение вече организираме своите почивки, търсейки най-добрите оферти.Наблюдава се поскъпване на новогодишните пакети спрямо миналата година с 11%. Тази година най-скъпият новогодишен пакет у нас може да се намери в Банско за цената от 1500 лева на човек, предава Bulgaria ON AIR. За празниците най-предпочитаните услуги остават спа, зимни спортове, семеен уют в каменни къщи и вили и специфични празнични програми, организирани от дадени хотели. За спа почивка топ дестинациите са Велинград, Хисаря, Сандански, Девин и Белчин баня. От ски курортите най-често избираме да отидем в Банско, Пампорово или Боровец.По Черноморието пък най-много празнуващи се очакват в Св. Св. Константин и Елена и Поморие. Много българи и тази година ще прекарат празниците в чужбина. Най-голям скок се наблюдава в резервациите в съседните държави: Турция, Македония, Сърбия и Албания. От европейските столици фаворити остават Прага, Виена, Рим и Париж. Тези, които търсят по-екзотични места, тази година са се спрели на Дубай, Индия и дома на Дядо Коледа – Лапландия.", "date": "2019.10.31", "title": "Празниците идват: Офертите поскъпват с 11%"}
{"url": "https://www.novinite.bg/articles/181986/Balgarski-poshti-vdiga-cenite", "text": "Изпрaщaнeтo нa прeпoръчaн кoлeт дo 1 килoгрaм c прeдимcтвo у нac вeчe щe ни cтрувa 2.15 лв. Cъщaтa cумa щe дaдeм зa пeчaтнo прoизвeдeниe или мaлък пaкeт, кoйтo иcкaмe дa изпрaтим c прeпoръкa, пoкaзвa cпрaвкa нa \"Мoнитoр\" в caйтa нa \"Бългaрcки пoщи“ EAД. Aкo изпрaтим бeз прeдимcтвo, тo цeнaтa пaдa cъc 70 cт. Зa чужбинa cъщaтa уcлугa вaрирa мeжду 17 и 20 лв. в зaвиcимocт oт крaйнaтa дecтинaция.Нoвитe цeни влизaт в cилa oт 1 нoeмври. Прoмeнитe щe oбхвaнaт кoрecпoндeнтcкитe прaтки, пeчaтнитe прoизвeдeния и мaлкитe пaкeти \"cъc или бeз прeдимcтвo“ зa cтрaнaтa и зa чужбинa. Ocвeн тoвa в дoпълнитeлнaтa унивeрcaлнa пoщeнcкa уcлугa \"прeпoръкa“ зa чужбинa cъщo щe имa увeличeниe. Cрeднoтo пocкъпвaнe при мeждунaрoднитe прaтки – пиcмa, мaлки пaкeти и пeчaтни прoизвeдeния \"бeз прeдимcтвo“, e oкoлo 15%, кaтo в тeглoвитe cтъпки зa прaтки нaд 1 кг цeнитe ce зaпaзвaт и нямaт прoмянa. Зa прeпoръчaнитe прaтки зa чужбинa, кoитo ca прaтки \"c прeдимcтвo“ във фoрмaт E, измeнeниeтo нa цeнaтa e мeжду 7 и 20%. При прeпoръчaнитe прaтки цeнитe зa тeглoвитe cтъпки нaд 1 кг cъщo ce зaпaзвaт. Уcлугaтa \"прeпoръкa“ пocкъпвa oт 4 лв. нa 4,90 лв.Причинaтa зa тoвa e увeличeниeтo нa дължимaтa cтoйнocт зa дocтaвкa нa прeпoръчaнa прaткa в чужбинa, oпрeдeлeнa във Вceмирнaтa пoщeнcкa кoнвeнция, пocoчвaт oт \"Бългaрcки пoщи\". Прaткитe зa cтрaнaтa cъщo щe пocкъпнaт, кaтo cрeднoтo измeнeниe нa пиcмoвнитe прaтки (пиcмa, мaлки пaкeти и пeчaтни прoизвeдeния) \"бeз прeдимcтвo“ е 6,9%. Увeличeниeтo в цeнaтa нa пиcмoвнитe прaтки \"бeз прeдимcтвo“ във фoрмaт E (гoлeми) e cрeднo 15%. Cъщoтo e и увeличeниeтo нa цeнитe нa пиcмoвнитe прaтки \"c прeдимcтвo“ и в 3-тe фoрмaтa. Oт дружecтвoтo пoяcнихa, чe причинa зa прoмянaтa в цeнитe e измeнeниeтo във възнaгрaждeниятa зa дocтaвкa нa мeждунaрoдни пиcмoвни прaтки нa чуждитe пoщeнcки aдминиcтрaции. Cпoрeд \"Бългaрcки пoщи“ увeличeниeтo e в рaмкитe нa инфлaциятa кaтo нaпoмнихa, чe прeз 2019 г. минимaлнaтa рaбoтнa зaплaтa у нac ce увeличи нa 560 лв., a дoгoдинa тя щe cтигнe 610 лв. Прoмянa нa тaрифитe oбaчe нямa дa имa зa нaй-мacoвo изпoлзвaнитe уcлуги: нeпрeпoръчaнa кoрecпoндeнтcкa прaткa \"бeз прeдимcтвo\" дo 50 г, oткритa пoщeнcкa кaртичкa \"бeз прeдимcтвo\", прeпoръчaни пиcмoвни прaтки \"c прeдимcтвo\" нaд 1 кг зa чужбинa; вътрeшни и мeждунaрoдни кoлeтни прaтки, дoпълнитeлнaтa уcлугa \"oбявeнa cтoйнocт\" зa cтрaнaтa и чужбинa. Бeз прoмянa e и цeнaтa нa уcлугaтa \"прeпoръкa\" зa cтрaнaтa.", "date": "2019.10.31", "title": "\"Български пощи\" вдига цените"}
{"url": "https://www.novinite.bg/articles/181988/Trifonov-signalizira-za-spekulacii-sreshtu-nego-i-7-8-VIDEO", "text": "\"Много ви моля, бъдете по-внимателни, защото в интернет има всякакви хора. За съжаление - и хора, които лъжат и обещават неща на наш гръб. Това е моята страница, на която може да получавате обективна информация\", написа Слави Трифонов в профила си в социалната мрежа \"Фейсбук\" по повод създадена фалшива страница, която обещаваше по случай стартирането на телевизията да бъдат раздадени 100 телевизора. Написано беше, че е необходимо страницата да бъде харесана и да бъде споделена снимката на Трифонов с вече раздадени награди в „Шоуто на Слави“.Припомняме, че публикацията се радваше на голям интерес, защото само в рамките на коло 2 часа  харесванията достигнаха 20 хил. потребители.\"Истината е, че на 4 ноември от 22 ч., във \"Вечерното шоу на Слави Трифонов\" ще изтеглим печелившите от томболата с подаръците от \"Шоуто на Слави\".Силата е в истината!\", написа още шоуменът.", "date": "2019.10.31", "title": "Трифонов сигнализира за спекулации срещу него и 7/8 (ВИДЕО)"}
{"url": "https://www.novinite.bg/articles/181993/Zatvoriha-E-79-Tri-TIR-a-se-udariha-pri-Montana", "text": "Международният път Е-79 в района на Монтана е затворен заради катастрофа между три товарни автомобила. Катастрофата е станала близо до село Долна Вереница, съобщи bTV. Ударили са се три тежкотоварни автомобила. Един от тях е пътувал за Монтана, другите два към Видин. За щастие при инцидента няма пострадали. Нанесени са материални щети по тежките пътни превозни средства. Причините за катастрофата все още не са ясни. Пътят е мокър, има и мъгла.", "date": "2019.10.31", "title": "Затвориха Е-79: Три ТИР-а се удариха при Монтана"}
{"url": "https://www.novinite.bg/articles/181994/V-sabota-e-Arhangelova-Zadushnica", "text": "Архангеловата задушница, наричана още Архангелска задушница, Рангелова задушница, Хрангеловото одуше, е една от трите най-големи. Отбелязва се в първата събота преди Архангеловден - защото събота е отредена за ден на покойниците. Във всеки православен храм на Архангелова задушница се прави Обща панихида за починалите, молим се за душата на мъртвите и палим свещ.На задушница посещаваме гробовете на нашите близки. Почистваме ги, прекадяваме с тамян и украсяваме с цветя. В миналото най-възрастната жена преливала гроба с червено вино. Ритуалът по преливане на вино започвало от мястото, където е главата на покойника в посока наляво - правило се три кръга по края на гроба. Върху гроба на починалите палим свещ, която е символ на нашата вяра, а пламъкът напомня за безсмъртието на душите. Тамянът пък символизира чистата молитва, цветята - добродетелите на починалия. На Архангелова задушница, така както при другите задушници, се правят общи трапези.Наричаната още Голяма задушница, тя е последната за годината, затова на общата трапеза на гробищния парк се поставят седем различни ястия (между които любими на починалия), за да „чуят“ благослова на мъртвите в настъпващите коледни пости. Първата хапка се слага на земята, а първата глътка вино се излива, не се пие и споменаваме починалите с думите \"Бог да прости\". Старите хора казват, че видиш ли мушица или пеперудка да жужи около тебе на този ден, значи душата на покойника е дошла. Правят се помени или, наричани още - раздавки, подавки. Раздават се на близки, комшии, роднини, дошли на гроба на починалия, а също и на другите хора около съседните гробове, дори на непознати. В раздавката за Архангелова задушница традиционно присъства вино, варено жито, питки (или хляб), пилешко, агнешко или въобще месо, дребни сладки, бонбони, ябълки и други плодове, кекс, но всъщност можете да подадете, каквото пожелаете. Житото символизира възкресението, хляба и виното - за спомен на Христовата жертва за нас. Църковният календар е определил три на брой задушници. Те винаги са в събота, тъй като това е денят, определен от църквата за ден на покойните. Тогава, както и всяка събота от годината, в църквите се прави богослужение с молитви за починалите.", "date": "2019.10.31", "title": "В събота е Архангелова Задушница"}
{"url": "https://www.novinite.bg/articles/181985/V-parviya-dajdoven-den-kola-se-preobarna-na-okolovrasten-pat-Sofiya-SNIMKA", "text": "Кола се преобърна на отбивката от околовръстен път към бул.\"България\". Най-вероятните причини за инцидента са лошото време и изтърканата пътна настилка, видя репортер на Novinite.bg.Няма данни за пострадали. На мястото е пристигнала Пътна помощ, за да извози колата.", "date": "2019.10.31", "title": "В първия дъждовен ден,  кола се преобърна на околовръстен път София (СНИМКА)"}
{"url": "https://www.novinite.bg/articles/182002/Otkriha-renoviranata-trenirovachna-zala-na-Zimniya-dvorec-na-sporta", "text": "Министърът на младежта и спорта Красен Кралев откри реновираната тренировъчна зала в Зимния дворец на спорта. Инвестицията е на стойност 1 150 000 лв. без ДДС по ЕСКО договор. Залата се ползва от клубове по фигурно пързаляне, хокей на лед и шорттрек, в които тренират близо 700 състезатели. Ремонтът беше направен с цел по-добра енергоефективност на съоръжението.Изградена е нова климатична и вентилационна централа, направена е цялостна топлоизолация, изградена е нова електроинсталация, подменено е осветлението. “Радвам се, че днес откриваме поредното реконструирано съоръжение, този път в София и свързано със зимните спортове. Много съм доволен от качественото изпълнение на ремонта. Разговарях с част от състезателите, които ще тренират тук и те споделиха, че условията са отлични. След всяко реконструирано съоръжение се забелязва повишен интерес на децата към спортовете, които се практикуват в него. Зимните спортове не правят изключение”, заяви министър Кралев. Той допълни, че страната ни има нужда от повече зали за практикуване на зимни спортове на закрито.“Имаме планове за подобряване на инфраструктурата, които са свързани с евентуалната ни кандидатура за домакин на Младежките зимни олимпийски игри през 2024 г. Ако тръгнем в тази посока ще има нови съоръжения”, добави Красен Кралев.  Спортният министър подчерта, че ММС ще продължи да подпомага развитието на т. нар. ледени спортове. През миналата година беше извършен цялостен ремонт на стойност 4 милиона лв. без ДДС на основната зала на Зимния дворец. “Наблюдавам много внимателно какво се случва във всички зимни спортове. Имаме таланти в шорттрека, във фигурното пързаляне и трябва да им помагаме с каквото може. Въпреки че нямаме успехи в хокея на лед се вижда, че в школите се работи добре с подрастващите”, каза още министърът на младежта и спорта. Красен Кралев обяви, че и през този зимен сезон столичани ще  могат да се докоснат до магията на кънките на ледената пързалка, която ще бъде изградена на стадион “Юнак”.  Тя беше закупена през миналата година, но през тази ще бъде използван целия й капацитет от 1200 кв. м. поради големия интерес. Съоръжението, което ще бъде с олимпийски размери, ще отвори врати в средата на ноември, ако атмосферните условия позволяват. Пързалката ще може да се ползва безплатно от деца и ученици по определен график. Ще бъдат осигурени треньори, които ще работят с начинаещите. За новия сезон са закупени 300 броя нови кънки. Пързалката ще функционира до средата на месец февруари. При откриването на тренировъчната зала в Зимния дворец присъстваха още изп. директор на “Национална спортна база” ЕАД Пламен Манолов, изп. директор на “Академика 2011” Елиана Шипковенска, членът на Борда на директорите на “Академика 2011” Гошо Гинчев, състезателката по фигурно пързаляне Александра Фейгин и представители на клубовете, които ще ползват съоръжението.", "date": "2019.10.31", "title": "Откриха реновираната тренировъчна зала  на Зимния дворец на спорта"}
{"url": "https://www.novinite.bg/articles/181981/Naj-novoto-lechenie-na-raka-vklyuchva-kombinaciya-ot-imunoterapiya-targetirani-terapii-i-himioterapiya", "text": "Според проф. Кристоф Цилински, ръководител на специализирания център за лечение на онкологични заболявания Academy Cancer Center (ACC) към австрийската клиника Wiener Privatklinik, имунологичната онкология наистина внася революционни промени по отношение на терапевтичните възможности за пациенти с много видове рак.Това се отнася в частност до рака на белия дроб, но и до различни видове рак на бъбреците, уши- нос-гърло, дебелото черво и черния дроб. Тези заболявания могат да бъдат лекувани в клиниката, в съответствие с регулациите на Европейската агенция по лекарствата.Известно е, че Австрия е една от страните, в които периодът между регистрирането на дадено лекарство и възможността то да бъде реално достъпно за пациентите е един от най-кратките в Европа. Всъщност австрийските специалисти, които лекуват пациенти във Wiener Privatklinik, са изиграли важна роля за разширяването на терапевтичните възможности в международен план. При гореизброените случаи, имунотерапията се прилага доста по-успешно в сравнение с класическите терапии. Проф. Кристоф Цилински споделя, че в ACC във Виена е възприет мултидисциплинарния подход, който в съчетание с богатия академичен опит на специалистите по диагностициране, хирургична и медицинска онкология гарантира най-точната и иновативна грижа за онкологичните пациенти.Най-новите терапевтични подходи при лечението на рак включват лечение след минимално инвазивни биопсии. По този начин специалистите изследват раковата тъкан и според последните резултати от научните доказателства определят лечение, което често е комбинация от химиотерапия, таргетирано лечение и имунотерапия. Правилното диагностициране се оказва ключов фактор за избора на подходящи терапии. Проф.Цилински подчертава, че един от важните аспекти, заложени в концепцията на Academy Cancer Center е превенцията и ранното разпознаване. Именно поради тази причина в луксозната среда на частната институция се предлагат редица възможности за профилактика, като например генетични изследвания, които могат да определят до каква степен човек е застрашен и генетично предразположен към ракови заболявания. Освен това се предлагат и консултации относно подходящи промени в начина на живот и хранене, които да подобрят здравословното състояние на пациента. Професор Кристоф Цилински е един от най-уважаваните онколози в Европа.От 1999 г. проф. Цилински е председател на Централноевропейската кооперативна онкологична група (www.cecog.org), която провежда клинични изследвания и образователни дейности в 23 страни от Централна и Югоизточна Европа.", "date": "2019.10.31", "title": "Най-новото лечение на рака включва комбинация от имунотерапия, таргетирани  терапии и химиотерапия"}
{"url": "https://www.novinite.bg/articles/182003/V-Plovdiv-Cyal-mesec-preglejdat-majete-bezplatno-v-urologiyata-na-UMBAL-Sveti-Georgi", "text": "Под надслов MOVEMBER през целия месец ноември Клиниката по урология на УМБАЛ \"Свети Георги\" организира безплатни профилактични прегледи за мъже за ранно откриване и лечение на заболяванията на простатната жлеза и тестисите. Целта на кампанията е да повиши информираността и здравната култура на силния пол, а провеждането й в академичната структура на първата пловдивска университетска болница традиционно се радва на висок кредит на доверие от страна на пациентите, които не само ще бъдат прегледани, но и ще получат информация от уролози с доказан професионализъм и опит, подчертават организаторите. Партньор на инициативата е Асоциацията на студентите медици от Медицински университет – Пловдив.Прегледите ще се извършват от 1 до 30 ноември след 13:30 ч. в Клиниката по урология, която се намира на 9-ия етаж в Хирургичния блок на бул. \"Пещерско шосе\" №66 – База 2 на УМБАЛ \"Свети Георги\". Всички желаещи да бъдат прегледани трябва да се запишат предварително на тел. номер 032 602 782 от 10:00 до 12:00 ч.Заболяванията на мъжката полова система традиционно и дълго време са били пренебрегвани, подценявани както от самите мъже, така и от обществото и здравните системи, за разлика от множеството скринингови програми за заболявания при жените.За съжаление, статистиката е безпощадна и болестите, които са предмет на кампанията през месец ноември, заемат водещо място в структурата на онкологичната заболеваемост. По данни на Националния раков регистър за 2015 г. простатният карцином заема второ място сред всички онкологични заболявания при мъжете и е на първо място при мъжете над 75-годишна възраст. Туморите на тестисите, макар относително редки, заемат челната първа позиция от всички злокачествени новообразувания при мъжете във възрастта от 15 до 44 години.Откриването на пациентите, които са в начални стадии на развитие на заболяванията, осигурява възможност за излекуване, висока преживяемост, липса на ракова болка и други специфични усложнения, смятат уролозите от УМБАЛ \"Свети Георги\".Инициативата MOVEMBER стартира през 1999 г. с основна цел да провокира обществото към фокусиране върху проблемите на мъжкото урологично здраве. Понастоящем това е ежегодно събитие през месец ноември в много страни по света, включващо благотворителност, ангажираност на неправителствени организации, лекарски колективи, медии и общественици. Символът и идеята на MOVEMBER са познати и утвърдени в българското общество повече от 7 години.В Клиниката по урология на УМБАЛ \"Свети Георги\" – Пловдив през 2012 г. за първи път е проведена мащабна кампания, при която са прегледани 817 мъже. Втора кампания е организирана през 2013 г. През 2018 година чрез инициатива на Асоциацията на студентите медици към Медицински университет – Пловдив е проведено отново скринингово и информационно събитие MOVEMBER с участието на пловдивски уролози, включително от УМБАЛ \"Свети Георги\".Екипът на Клиниката по урология се надява, че положителната тенденция от последните години за промяна в нагласата на мъжете да посещават личните си лекари и уролози не само при налични симптоми, но и за профилактика, може да се запази и дори да се повиши, когато е налице широко популяризиране в публичното пространство – от медиите и лекарите, за да се преодолеят предразсъдъците, страховете и подценяването на проблема.", "date": "2019.10.31", "title": "В Пловдив: Цял месец преглеждат мъжете безплатно в урологията на УМБАЛ \"Свети Георги\""}
{"url": "https://www.novinite.bg/articles/181972/Oblachno-i-dajdovno-shte-e-vremeto-dnes", "text": "Днес времето над страната ще бъде облачно и дъждовно. По-значителни ще са валежите в Източна България и крайните югозападни райони. Ще духа умерен североизточен вятър и с него ще продължи да нахлува студен въздух. Към 14 часа температурите ще бъдат предимно между 5° и 10°, в София около 9°.В планините ще бъде облачно с валежи от дъжд, над 1800 метра - от сняг. Ще духа до умерен вятър от запад – северозапад, който привечер ще се ориентира от изток, югоизток и ще се усили. Максималната температура на височина 1200 метра ще е около 5°, на 2000 метра – около 0°.Над Черноморието ще бъде облачно и дъждовно. След обяд валежите ще са значителни. Ще духа умерен североизточен вятър и с него температурите ще се понижат. Максимални температури на въздуха: 10-12°. Температурата на морската вода е 18-19°. Вълнението на морето ще бъде 4 бала.", "date": "2019.10.31", "title": "Облачно и дъждовно ще е времето днес"}
{"url": "https://www.novinite.bg/articles/181973/Dneven-horoskop-za-chetvartak", "text": "Напоследък сте свършили доста добра работа, като сте загърбили собствените си желания в името на групата. Балансът е важен и трябва да претегляте плюсовете и минусите на всяка ситуация, която възникне.Напоследък сте леко отегчени от живота си, защото сте забравили да бъдете спонтанни  и непредсказуеми. Направете нещо диво днес, забавлявайте се и не мислете за последствията. Имате нужда да изпуснете парата.Днес ще имате да свършите много неща, но всичко ще се случва с настроение и ще се забавлявате много, докато се трудите. По този начин ще имате продуктивен и забавен ден едновременно. Страхотно, нали? Вижте повече на: ", "date": "2019.10.31", "title": "Дневен хороскоп за четвъртък"}
{"url": "https://www.novinite.bg/articles/182006/Sekreten-dokument-za-Putin-ot-KGB-vidya-byal-svyat", "text": "Централният държавен архив за исторически и политически документи на Санкт Петербург публикува характеристика - препоръка на Комитета за държавна сигурност на СССР (КГБ) за настоящия президент на Русия Владимир Путин, съобщават световните издания.Документи са показани на изложбата в чест на 90-годишнината на архива. В документа се казва, че от 1975 г. Путин е регистриран в комсомолската организация към Управлението на КГБ. Отбелязва се, че по време на работата си той се е утвърдил като „изпълнителен, дисциплиниран и съвестен служител“. Бъдещият руски президент също така е смятан за морално устойчив човек, който има заслужен авторитет. Подчертава се, че той е отговарял за организационната и спортната работа.„Другарят Путин В.В. постоянно повишава идеологическото и политическото си ниво. Активно е ангажиран в партийната учебна дейност. Той непрекъснато усъвършенства професионалните си умения “, се казва в документа. Освен това в характеристиката се споменава, че Владимир Путин се занимава със спорт в свободното си време, явява се майстор на спорта на СССР по джудо и самбо, а през 1976 г. става шампион по джудо на Ленинград.", "date": "2019.10.31", "title": "Секретен документ за Путин от КГБ видя бял свят"}
{"url": "https://www.novinite.bg/articles/181990/Vergov-propishtya-ot-mente-profil-v-mrejata-aktorat-stana-jertva-na-izmamnik-SNIMKA", "text": "Юлиян Вергов пропищя от фалшив профил в социалните мрежи. Актьорът стана жертва на измамник, който от негово име агитирал фенове да гласуват за определени кандидати в деня за размисъл. Актьорът сподели кадър на фалшивия профил в социалните мрежи и помоли той да бъде докладван. „Това е лъжец с мой профил. Лошото е, че е политическа агитация в разрез със закона”, споделя още Вергов. Той подаде сигнала, за да не бъде глобен за нарушение на закона, което фактически не е извършвал.А междувременно се надява и да го закрие. Мошеникът е направил страницата още през 2015 година и за 4 години е успял да събере над 12 000 последователи. Оказва се, че голяма част от колегите и близките на актьора са се вързали на измамата и са последвали ментето. А най-странното е, че колегите му от „Откраднат живот” също са решили, че това е истински профил на Вергов и дори са го посочили в своя официален профил в социалните мрежи. По всяка вероятност именно на това се дължи и популярността му, пише в. „България днес”. „О, фантастично”, реагира актьорът, когато научава за това. Колежката му Силвия Петкова пък заяви, че се надява по-бързо да бъде отстранен фалшивият профил. Почитателите на актьора пък докладват за нарушението от дни, но досега Марк Зукърбърг още не го е свалил. На името на Вергов са регистрирани още поне 4—5 профила, които не са поддържани от него. Остава неясно, как те продължават да съществуват години наред, без да привлекат вниманието на отдела за киберсигурност. А междувременно все повече звезди се оплакват, че са станали жертва на хакери в социалните мрежи.", "date": "2019.10.31", "title": "Вергов пропищя от менте профил в мрежата, актьорът стана жертва на измамник (СНИМКА)"}
{"url": "https://www.novinite.bg/articles/181996/Lili-Ivanova-i-oshte-sedem-tvorci-s-pojizneni-parichni-nagradi", "text": "Министерският съвет прие Решение за предложение до Народното събрание за предоставяне пожизнено на държавни парични награди на осем творци за изключителни постижения и цялостен принос в областта на културата. Предложението е внесено от министъра на културата на основание чл. 2, ал. 1, т. 1 и чл. 3, ал. 1, т. 1 от Закона за награждаване на лица за особени заслуги към българската държава и нацията. Държавни парични награди за изключителните им постижения и за цялостния им принос в областта на културата се предоставят на: Проф. Анатоли Кръстев - музикант и педагог; Анжел Вагенщайн - режисьор и сценарист; Андрей Дреников - композитор и музикант; Георги Дюлгеров - режисьор и сценарист; Иван Стайков - музикант и поет; Иван Иванов - поет; Лили Иванова - поп-изпълнител и артист; Христо Ганев - режисьор и сценарист.", "date": "2019.10.31", "title": "Лили Иванова и още седем творци с пожизнени парични награди"}
{"url": "https://www.novinite.bg/articles/181995/Spipaha-trima-slujiteli-na-BDJ-tochili-i-prevozvali-ogromno-kolichestvo-dizel", "text": "Трима са задържани в среднощна полицейска акция на пътя между нефтената рафинерия Нефтохим и магазин Джъмбо в Бургас. Двама айтозлии и и мъж от с. Кликач – и тримата служители на БДЖ – са в ареста за срок от 24 часа. Те превозвали в автомобилите си близо един тон дизелово гориво, разпределено в пластмасови туби с различна вместимос, уточняват от МВР, цитирани от флагман.бг.Претърсени са и жилищата на задържаните, където служителите на отдел „Криминална полиция“ открили и иззели огромен брой туби с различна вместимост, съдържащи още близо тон и половина дизел. Според разследването горивото се продавало на черния пазар на занижени цени.", "date": "2019.10.31", "title": "Спипаха трима служители на БДЖ, точили и превозвали огромно количество дизел"}
{"url": "https://www.novinite.bg/articles/182004/Rekord-4-katastrofi-v-Pirinsko-za-25-minuti", "text": "Четири катастрофи в Пиринско за 25 минути, има пострадали, трима от тях край Гоце Делчев, предаде БГНЕС.В 14 ч. на пътя Банско-Гоце Делчев край с. Места, се удрят микробус и лек автомобил, има пострадал. 10 минути по- късно в канавка се обръща лек автомобил на пътя Баничан- Брезница, има затиснат. ПТП има и на пътя Дъбница-Сатовча, както и на път Якоруда-Юруково. ", "date": "2019.10.31", "title": "Рекорд: 4 катастрофи в Пиринско за 25 минути"}
{"url": "https://www.novinite.bg/articles/182001/V-Kanada-imigrantite-veche-shte-minavat-test-za-morani-cennosti", "text": "Квебек е канадска провинция известна в цял свят с хубавия начин на живот. Там обаче скоро ще изискват от икономическите имигранти да преминат през \"тест за ценности“. Официализирано е вече и в закона.Премиерът на провинцията Франсоа Лего заяви, че потенциалните имигранти трябва да осъзнават ценности като равните права на мъжете и жените. Правителството на провинцията обяви, че въпросите в теста ще бъдат базирани на хартата за правата в Канада. Нововъведението влиза в сила от 1 януари 2020 г.Ако се провалят, кандидатите могат да вземат онлайн теста отново. За успех са нужни 75%. Ще има възможност и за курс, който покрива темите в своеобразния изпит.Лего заяви, че новодошлите трябва да знаят и за светския закон на провинцията, който забранява на държавни служители като съдии, полицаи и учители да носят религиозни символи – кипa, тюрбан или хиджаб, кръстче, докато са на работа.Оценката от 20 въпроса ще се съсредоточи върху въпроси около демокрацията, френскоговорящото общество в Квебек, светския характер на държавата и равнопоставеността между мъже и жени.Целта е да се обезпечи, че новодошлите \"се интегрират в обществото и се придържат към ценностите на Кебек“, заяви провинциалният министър на имиграцията Симон Барет.Примерни въпроси са: \"В Квебек мъжете и жените имат еднакви права и са смятани за равни от закона, правилно или неправилно?“ и \"Посочете който от следните примери е дискриминация: отказ от назначаване на жена, която е бременна, на мъж, който няма необходимата диплома, или на човек заради неговия етнически произход“.Ценностите са част от реформа на имиграционната система на дясноцентристката партия КАК (Коалиция за бъдещето на Квебек), по чиято оценка 26 300 новодошли икономически имигранти и членовете на техните семейства ще бъдат подложени на тест през следващата година.Политиката на провинцията едва ли ще бъде оспорена от федералното правителство. Наскоро премиерът либерал Джъстин Трюдо заяви, че този критерий е в рамките на правомощията на Квебек.", "date": "2019.10.31", "title": "В Канада имигрантите вече ще минават тест за морани ценности"}
{"url": "https://www.novinite.bg/articles/182012/Prokuraturata-otseche-Ne-sa-sklonyavali-9-godishniya-Stefan-ot-Kardam-kam-samoubijstvo", "text": "\"Не може да става дума за склоняване към самоубийство на пострадалите деца\". Това каза районният прокурор на Генерал Тошево Йорданка Чанева по казуса със смъртта на 9-годишния Стефчо от Кардам.В сряда от държавното обвинение съобщиха, че работят по такава версия и, ако тя се докаже, майката на детето може да стане обвиняема. Причината – сипала на сина си вечерята, от която се предполага, че момченцето може да се е отровило.\"Не са установени нито такива вещества, нито опаковки, които да насочат разследването в някаква посока. А съдебно-медицинската експертиза и аутопсия не показа никаква видима причина за смъртта\", поясни за Нова телевизия прокурор Чанева.По-рано днес стана ясно, че животът на сестрите на починалото момче, които бяха хоспитализирани също със симптоми за отравяне, е вън от опасност. Момичетата са на възраст 7 и 11 години.Социалните тепърва ще решават дали да изведат всички пет деца от почерненото семейство.", "date": "2019.10.31", "title": "Прокуратурата отсече: Не са склонявали 9-годишния Стефан от Кардам към самоубийство"}
{"url": "https://www.novinite.bg/articles/181987/Recikliraneto-na-100-ot-aluminievite-kenove-pesti-energiya-za-4-miliona-domakinstva", "text": "Изчислено е, че до 2050 г. теглото на пластмасата в Световния океан ще е повече, отколкото теглото на рибата в него. Пластмасата, която завършва пътя си в океаните, неизбежно представлява риск за морските птици, рибите и морските бозайници, които неминуемо я поглъщат. Вече свикнахме да четем статии за морски животни, открити мъртви и със значителни количества пластмаса в стомаха си.Въпреки че връзката между негативното въздействие на пластмасата и сушито, което си купуваме за обяд или вечеря, все още изглежда далечна, тя никак не е такава. Последните проучвания показват тенденция към увеличаване на количеството пластмаса в морската храна, която поглъщаме редовно. Подобно проучване на Университета в Гент, Белгия , например, установи, че хората, които редовно ядат морски дарове, поглъщат до 11 000 малки парчета пластмаса всяка година. Друго проучване на Университета Плимът установи, че една трета от всички уловени риби във Великобритания съдържат малки парченца пластмаса. И това е само малка част от негативната статистика за замърсяването с пластмаса в световен мащаб. На този фон, обаче, има и добра новина. Решението е в хората и в замяната на използването на пластмасови бутилки с алуминиеви кенове. Разбира се, само ако искаме да спасим нашите океани, нашите тела и нашата дива природа. Към момента статистиката за алуминиевите кенове е повече от положителна и звучи наистина оптимистично. Например, спестената енергия чрез рециклиране на 100% от алуминиевите кенове може да захрани 4 милиона домове за цяла година. Процесът на консервиране осигурява дългосрочно качество на храната и най- дълъг срок на годност на всякакъв вид напитки.След като кеновете са запечатани и топлинно обработени, напитката поддържа своето високо качество и свежест, като се осигурява 100% защита от кислород, светлина и други замърсители. Този удължен срок на годност увеличава максимално удобството на потребителите. Кеновете също насърчават по-честото потребление, поради това, че са много по-удобни за потребителите. Рециклирането на един килограм алуминий спестява използването на 6 кг боксит, 4 кг химически продукти и 14 кВтч електроенергия. При рециклиране на алуминиеви кенове се използва около 5% от електроенергията, необходима за производството на алуминий от първични продукти. Алуминият е най-рециклираният цветен метал в света. Това не е случайно, тъй като може да се рециклира безкрайно и без загуба на качество. Затова можем да кажем, че алуминиевите кенове са и най-добрият опаковъчен материал. И някои любопитни факти: над 1,8 милиарда метални кена се произвеждат годишно (бира, безалкохолни напитки); всяко домакинство използва около 600 метални опаковки годишно; около 300 милиона метални опаковки се използват за една седмица около Коледа; енергията, която можем да спестим чрез рециклиране само на един алуминиев кен, е в състояние да захранва телевизор за поне 3 часа.", "date": "2019.10.31", "title": "Рециклирането на 100% от алуминиевите кенове пести енергия за 4 милиона домакинства"}
{"url": "https://www.novinite.bg/articles/181992/Legenda-kam-Mesi-Za-da-te-obyavyat-za-1-tryabva-da-imash-uspehi-s-Real-M", "text": "Легендарният аржентински вратар от миналия век Уго Гати, известен с прякора Ел Локо (Лудия), направи поредното си култово изказване по адрес на Лионел Меси.Според Гати петкратният носител на Златната топка трябва да премине в Реал Мадрид и да повтори успехите на Кристиано Роналдо, ако иска да бъде наистина №1 в света.\"На някои сигурно ще им изглежда, че съм анти-аржентинец, но Меси продължава да бъде футболист само за домакинските мачове\", изригна Гати пред El Chiringuito de Jugones.\"Той трябва да покаже, че има т*пки и да отиде в Реал Мадрид, за да докаже, че може да повтори постиженията на Кристиано Роналдо. В противен случай ще бъде само още един играч на сцената.\"\"Кристиано игра за най-големия клуб в света. Меси играе у дома, на неговия терен, използвайки целия комфорт на всичко, свързано с това.\"\"Нека да го видим в Шампионската лига и световното първенство. Меси играе само в случаите, когато го оставят да играе. Много е лесно да играеш с целия комфорт, на който се радваш в домакинските мачове\", отсече Гати, цитиран от gol.bg.", "date": "2019.10.31", "title": "Легенда към Меси: За да те обявят за №1 трябва да имаш успехи с Реал М"}
{"url": "https://www.novinite.bg/articles/181999/Startira-Akciya-Zima", "text": "С началото на зимния сезон и необходимостта от превантивни действия за ограничаване пътнотранспортния травматизъм от 1 ноември стартира традиционната Акция „Зима”. Организацията и дейностите по акция се провеждат от отдел „Пътна полиция” към Главна дирекция „Национална полиция” в партньорство със Съюза на българските автомобилисти, Българския червен кръст, Агенция „Пътна инфраструктура”, Държавна агенция „Безопасност на движението по пътищата” и Изпълнителна агенция „Автомобилна администрация”.На брифинг днес в сградата на ОДМВР-Сливен началникът на сектор „Пътна полиция”-Сливен главен инспектор Илиян Николов, председателят на СБА за Сливен Андон Андонов и Борил Димитров главен специалист в БЧК-Сливен, представиха инициативите и предстоящите кампании по пътна безопасност в рамките на Акция „Зима”. Дейностите и планираните инициативи бяха представени от главен инспектор Илиян Николов, началник на сектор „Пътна полиция”-Сливен. Акцията стартира на 1 ноември и ще продължи до 30 ноември, като в тези дни ще се проведат три кампании, които са реализирани успешно през последните 4 години. Първата кампания е „С безопасно пътно превозно средство през зимата”, насочена към водачите на велосипеди и превозни средства с животинска тяга. Тя ще се проведе от 1 до 10 ноември. Ще се следи за използване на светлоортазителни жилетки, знаци, и други елементи, които способстват този вид пътни превозни средства да бъдат лесно забележими в тъмната част на денонощието. Втората кампания е „Пешеходци и водачи за толерантност на пътя”.Тя е предвидена за дните от 11 до 20 ноември. Ще бъдат санкционирани както пешеходци, пресичащи неправилно, така и водачите, неосигуряващи предимство на пешеходци. Контролът ще бъде завишен в часовете, когато се стъмнява и видимостта е по-малка, както и в тъмната част на денонощието. Ще се наблегне на превантивния контрол на пешеходци, които пресичат неправилно.На нарушителите ще бъдат налагани ефективни санкции. Третата кампания е „Безопасно шофиране при зимни условия”, насочена към водачите на моторни превозни средства, техническата изправност на автомобилите и поведението на водачите спрямо пешеходците. Тя ще се проведе за времето от 21 до 30 ноември. Ще се осъществява контрол над техническата изправност на автомобилите и подготовката за движение при зимни условия- проверка на гумите, при които дълбочината на грайфера трябва да бъде равна на 4 мм или по-голяма, осветителните системи, системите за почистване на стъклата, оборудването на автомобила със задължителните триъгълник, жилетка, аптечна, пожарогасител. По времена кампаниите ще се следи и за нарушения, пряко влияещи на пътния травматизъм като употреба на алкохол, неправоспособност и превишаване на скоростта.И тази година третата неделя на месец ноември е обявена за Световния ден за възпоменание на загиналите при пътни произшествия. На 17 ноември 2019 година е предвидена превантивно- информационна кампания с участието на младежите доброволци от БЧК-Сливен. На този ден традиционно Пътна полиция и БЧК информират водачите за основните причини за възникване на пътни инциденти и апелират за толерантност на пътя. Тази година в кампанията ще се включи и Регионалната здравна инспекция, каза Борил Димитров, които заедно с Българския червен кръст ще осигурят информационни материали за Акция „Зима” и награди за водачите, които използват обезопасителните системи за деца. Съюзът на българските автомобилисти предоставя на водачите безплатни прегледи и консултации по отношение на състоянието и подготовката на автомобилите за зимния сезон. Всеки, който желае може да направи това в пункта на СБА, който се намира на бул.”Банско шосе” №4 в град Сливен, в рамките на Акция „Зима” от 1 до 30 ноември. Андон Андонов, председател на СБА в Сливен, отбеляза важността на доброто състояние на автомобила за безопасността на водачите и пътниците.Той очерта няколко основни елемента от подготовка за зимата, на които следва да се обърне внимание- основна проверка на гумите, те трябва да бъдат подходящи за движение в зимни условия, проверка на антифриз и течност за чистачки, техническа изправност на отоплителната система, снабдяването с вериги и въже за теглене и не на последно място изправността на светлините. През зимния период на 2018/2019 година на територията на страната са станали 2318 пътни произшествия с 2909 ранени и 221 загинали. За същия период през зимата на 2017/2018 година са станали 2528 произшествия с 3177 ранени и 246 загинали. На територията на ОДМВР – Сливен за периода 01.11.2018-15.03.2019г. са станали 39 тежки ПТП с 6 загинали и 44 ранени.", "date": "2019.10.31", "title": "Стартира Акция „Зима”"}
{"url": "https://www.novinite.bg/articles/182013/Seksat-vav-Fermata-ostavi-bez-godenica-plejboya-Krasi-Djunov", "text": "След секса на Краси Джунов с Паулина Ванегас, официалната годеница на автомонтьора го зачеркна от живота си, видя \"Галерия“. Красивата испанка Ноеми Ортега, която довчера бе със статус \"сгодена“ в мрежата, вече е \"необвързана“.Ноеми е изтрила повечето от общите им спомени с Краси и е публикувала многозначителна снимка, на която показва среден пръст. А текстът под нея гласи: \"За теб, с любов“.Отмъщението й обаче не спира дотук. Откакто бяха излъчени кадрите със секса между Краси и Паулина, Ноеми не спира да се показва с различни мъже. Доскорошната годеница на фермера дори си сложи нова профилна снимка, на която се гушка с друг мъж.\"Галерия“ първа разкри за \"семейния“ статус на Красимир. Оказа се, че плейбоят във \"Фермата“ е сгоден от година в Испания и планира сватба. Любимата му Ноеми пък има дъщеря от предишна връзка, за която Краси се грижи като за свое дете.В риалити предаването той нито веднъж не е споделял, че е сгоден. Напротив – определяше се като полигамен мъж, който никога не е имал сериозна връзка. Още с влизането във \"Фермата“ той започна да флиртува с разкрепостената Паулина, а миналата седмица двамата \"скрепиха връзката си“ със секс.Според зрители Краси сам е измислил фалшивия си образ на плейбой и е скрил за годеницата си, за да си спечели съюзници във \"Фермата“. Те обаче смятат, че след отпадането на Поли от формата, любовта им ще остане в историята. Припомняме, че Ванегас загуби последния дуел срещу Елизабет и Краси остана сам във \"Фермата“.", "date": "2019.10.31", "title": "Сексът във \"Фермата\" остави без годеница плейбоя Краси Джунов"}
{"url": "https://www.novinite.bg/articles/181997/VIDEO-NBA-ekshan-Giganti-ot-ligata-na-izvanzemnite-se-mlatyat-svirepo-po-vreme-na-mach", "text": "На зрелищен екшън станаха свидетели зрителите на мача между Филаделфия СевънтиСиксърс и Минесота Тимбъруулвс. Мощните центрове на двата отбора Джоел Ембийд и Карл-Антъни Таунс, се сбиха по време на третата четвърт в залата на Фили.Гигантите, които имат история в споровете помежду си, се смлатиха жестоко в половината на Филделфия, когато Улфс атакуваше, а Таунс удари с ярост Ембийд в главата.След това пък камерунецът веднага отвърна на съперника, след което двамата се повалиха на паркета и започнаха да се налагат. Бен Симънс се опита да удържи Таунс, а всички играчи и резерви на двата тима се втурнаха към двамата, за да ги разтърват. В патакламата взеха участие и служебни лица от охраната. В крайна сметка страстите се уталожиха, а Филаделфия бе победител в срещата.", "date": "2019.10.31", "title": "ВИДЕО НБА екшън: Гиганти от лигата на извънземните се млатят свирепо по време на мач"}
{"url": "https://www.novinite.bg/articles/181974/Emiliya-Klark-Henri-Goding-i-Ema-Tompsan-ozariha-premierata-na-Poslednata-Koleda-v-Nyu-Jork", "text": "На 29 октомври, на емблематичния AMC Lincoln Square в Ню Йорк, се състоя бляскавата световна премиера на една от най-очакваните продукции този празничен сезон – Последната Коледа. Ослепителната Емилия Кларк (Игра на тронове, Соло: История от Междузвездни войни) и красавецът Хенри Голдинг (Лесна услуга, Crazy Rich Asians), които изпълняват главните роли във филма, озариха с присъствието си Градът, който никога не спи.Заедно с тях на събитието присъстваха и неотразимите Мишел Йео (Мемоарите на една гейша, Тигър и дракон) и носителката на „Оскар“ и сценарист на филма Ема Томпсън (Разум и чувства, Бриджит Джоунс: Бебе на хоризонта), режисьорът Пол Фийг (Шаферки), ко-сценаристката Брайъни Кимингс и продуцентът Дейвид Ливингстън.Сред останалите гости на галата бяха авторът на идеята за филма Грег Уайз, актрисата Джесика Чафин , Лив Ло, Дона Лангли, Рон Майър и др. Вдъхновен от най-известните и непреходни песни на незабравимия Джордж Майкъл, и решен в най-добрите традиции на класическите коледни филми, Последната Коледа е забавна и трогателна история за любовта, приятелството, празничния дух и още нещо. Всичко това на фона на прелестния Лондон, който блести, преобразен за Коледа. Във фокуса на сюжета е саможивата Кейт (Кларк), която заради редица нещастни обстоятелства и лоши решения е загърбила всякакви отговорности и сбъдването на най-голямата си мечта – да бъде певица. Тя пилее живота си, скитайки се из Лондон под акомпанимента на звънчетата на обувките си, които са само едно от дразнещите следствия от работата ѝ като елф в целогодишно отворен коледен магазин.Скарана с приятелите си и отчуждила се от семейството си, един ден Кейт случайно попада на симпатичния и мистериозен Том (Голдинг), който изглежда подозрително съвършен. Веднъж попаднал в живота ѝ, Том започва да руши всички стени, зад които се е скрила Кейт. Докато Лондон се преобразява за най-светлия празник в годината, връзката им става все по-силна, но въпреки това нещата между тях просто не се получават. Понякога обаче човек трябва да се пусне по течението, да слуша сърцето си… и да има мъничко вяра. Саундтракът към Последната Коледа излиза седмица преди премиерата на филма и съдържа 12 от най-великите солови песни на Джордж Майкъл, както и 3 парчета на Wham!, в оригиналните им версии. Всички песни от албума са написани, аранжирани и продуцирани от самия Джордж Майкъл и представят неповторимия и разнообразен талант на изпълнителя. Албумът излиза у нас от Вирджиния Рекърдс/Sony Music и е наличен на физически носител в онлайн магазин MusicMall.bg.Празнувайте Последната Коледа от 15 ноември само в кината.", "date": "2019.10.31", "title": "Емилия Кларк, Хенри Годинг и Ема Томпсън озариха премиерата на „Последната Коледа“ в Ню Йорк"}
{"url": "https://www.novinite.bg/articles/181983/Piyan-djigit-spretna-srednoshtna-gonka-s-katadjii", "text": "Пиян бургазлия се опита да избегне полицейска проверка и си спретна гонка с ченгетата. Екшънът се е разиграл около полунощ в ж.к. „Изгрев“.Полицейски патрул опитал да спре за проверка бургаски „Шевролет“. Вместо обаче да се подчини на полицейското разпореждане, шофьорът натисна газта. Джигитът все пак е застигнат на паркинг пред бл. 41 А.58-годишният бургазлия веднага е тестван за употреба на алкохол, като дрегерът отчел близо 2 промила. Джигитът категорично отказал да даде кръвна проба. Той е арестуван за 24 часа.Колегите от флагман.бг съобщават, че по случая е образувано производство от компетентните органи.", "date": "2019.10.31", "title": "Пиян джигит спретна среднощна гонка с катаджии"}
{"url": "https://www.novinite.bg/articles/181991/Zimata-dojde-Musala-pobelya-SNIMKA", "text": "Мусала се събуди със снежна пелерина. Най-високият връх на Балканския полуостров напомни, че ноември чука на вратата с пухкава бяла глазура. Температурата на върха е около -2 градуса, като метеоролози предупреждават, че валежи от сняг се очакват в планините над 1800 метра надморска височина. В по-ниските части днешният и утрешният ден ще бъде белязан от валежи.Ще духа до умерен вятър от запад – северозапад, който привечер ще се ориентира от изток, югоизток и ще се усили. Максималната температура на височина 1200 метра ще е около 5°, на 2000 метра – около 0°. В равнините и низините днес времето ще бъде облачно и дъждовно. По-значителни ще са валежите в Източна България и крайните югозападни райони. Ще духа умерен североизточен вятър и с него ще продължи да нахлува студен въздух. Към 14 часа температурите ще бъдат предимно между 5° и 10°, в София около 9°, а Пловдив до 12°, предават от НИМХ. Атмосферното налягане е малко по-високо от средното за месеца и през деня още малко ще се повиши. ", "date": "2019.10.31", "title": "Зимата дойде! Мусала побеля (СНИМКА)"}
{"url": "https://www.novinite.bg/articles/181978/Pentagonat-razprostrani-parvi-kadri-ot-vzrivyavaneto-na-Al-Bagdadi-VIDEO", "text": "Пентагонът разпространи първи кадри и видеозаписи от операцията на командосите в Сирия, довела до ликвидирането на лидера на Ислямска държава Абу Бакр Ал Багдади, предадоха световните агенции. По време на операцията бяха ликвидирани още петима членове на групата, както и две деца На пресконференция Пентагонът разпространи няколко снимки и откъси от видеозаписи от операцията.На тях се виждат около десет военни, които се приближават през нощта в събота срещу неделя до оградата на комплекса, в който се е криел Ал Багдади в село в Северозападна Сирия. Когато Ал Багдади взривява бомбата, която носи в тунел, в който е притиснат, експлозията убива освен него и две малки деца, а не три, както се твърдеше по-рано. Освен тези деца, шестима членове на ИД общо загиват по време на операцията, заяви генерал Кенет Маккензи, шеф на американското Централно командване. Сред тези шест души са самият Ал Багдади, четири жени и един мъж. Жените са се държали заплашително и са носели пояси с експлозиви, разказа генералът.Той увери, че 11 други деца са били защитени от силите, щурмували комплекса, и че двама мъже са били заловени. Взети са електронни материали и значително количество документи. Генералът каза още, че неидентифицирани бойци са били убити в околностите, когато са открили огън по американските хеликоптери. Видео, показващо нанесените от американците удари по тази група бойци, също беше разпространено от Пентагона. Кучето, което Доналд Тръмп похвали за участието му в операцията и което е вървяло пред военните в тунела, където е бил Ал Багдади е било ранено от електрически кабели, оголени от експлозията.То вече се е върнало на служба. ДНК на Ал Багдади е била взета сред отломките на комплекса и сравнена с ДНК от него, взета по времето, когато е бил в затвор в Ирак през 2004 г. Така е потвърдено без съмнение, че става дума действително за него. След края на операцията на командосите комплексът е бил унищожен, за да не се превърне в място за поклонение, допълни генерал Маккензи. Той потвърди, че тленните останки на Ал Багдади са били спуснати в морето в съответствие със законите на войната в рамките на 24 часа след смъртта му.", "date": "2019.10.31", "title": "Пентагонът разпространи първи кадри от взривяването на Ал Багдади (ВИДЕО)"}
{"url": "https://www.novinite.bg/articles/181975/Manolova-gotova-za-debat-s-Fandakova-predi-balotaja", "text": "Дни преди голямата битка на балотажа в София Мая Манолова гостува в студиото на „Здравей, България”. 38 000 е разликата между гласовете на Манолова и Фандъкова. „Това е нищожна разлика, която може да бъде стопена и доволните усмивки на г-н Борисов и на ГЕРБ да се стопят. Всичко зависи от гражданите. Не могат да бъдат купени толкова гласове, че да удавят вота на хората”, заяви тя в ефира на предаването.По думите й лъжите на предизборния щаб и на Фандъкова продължават. „Показах многократно кои са хората в моя екип. За разлика от нея не влизам в пазарлъци с партийни централи. Не си купувам подкрепата и не раздавам постове”, категорична е Манолова. Според нея поведението на Фандъкова е последователно.„В рамките на кампанията преди първия тур тя бягаше от дебати. Тя избяга от дебата пред студентите в Софийския университет и пред младежките организации. Тя отказа участие и на хората от „Спаси София”, които ни поканиха днес”, поясни Манолова. Тя допълни, че финансите, които са вложени в кампанията й, може да види всеки в реално време в Интернет. „Информация за парите има на сайта на кампанията ми. Не чух колко пари г-жа Фандъкова е похарчила за кампанията си. Не стана ясно колко струват билбордовете, с които тя разполагаше”, заяви независимият кандидат за кмет на София. В ефира на предаването Манолова предизвика Фандъкова да не се крие. „Тя избяга разговор. Готова съм на дебат преди балотажа. Нека да дойде и публично да обсъдим проблемите на София”, каза още Манолова. „Публично известно е, че целият подземен свят е мобилизиран да прави изборите на г-жа Фандъкова. Вотът й е организиран. Има подаден сигнал от адвокати за подобни нарушения в изборния ден. Г-жа Фандъкова е фаворит на ромския вот. Всеки може да проследи секциите във „Факултета” и във „Филиповци”. Проблемът е, че тя води с 10 към 1 по отношение на всички останали кандидати взети заедно. Да се гласува ударно рано сутринта е съмнително. Според социолозите сътоношението между двете ни е било 40 към 10 преди 10.00 ч.”, заяви още тя.", "date": "2019.10.31", "title": "Манолова готова за  дебат с Фандъкова преди балотажа"}
{"url": "https://www.novinite.bg/articles/182009/Sabirat-sredstva-za-semejstvoto-na-pochinaloto-dete-ot-s-Kardam", "text": "Кампания на набиране на средства в подкрепа на семейството на починалото 9-годишно дете от с. Кардам стартира в Генерал Тошево. За целта в десетина обекта в града ще бъдат поставени благотворителни кутии, съобщи за Про Нюз Добрич.„Реших да организирам кампанията заради сина си, който се познаваше със Стефчо. Каза, че е бил много добро дете”, сподели Вили Димитрова, организатор на благотворителното начинание.\"Синът ми ме попита: „Мамо, Стефчо беше толкова малък, защо така му се случи, няма да може да си играе и да ходи на училище”, и това още повече ме жегна. Много е трудно на семейството с 6 деца, които въпреки всички не са търсили помощ от никого, защото са скромни хора и гледат да се оправят сами”. Вили Димитрова е изработила 10 кутии, но продължава да получава обаждания от още желаещи да се включат в набирането на средства.В Иновативното ОУ „Христо Смирненски”, където е учило 9-годишното момче, е поставена кутия от колектива. В кампанията за набиране на средства ще се включат и мото клуб “Кан Аспарух 681” в Добрич и „Джеронимо” в кв. „Христо Ботев”. Вили Димитрова планира организирането и на други благотворителни прояви – базар, група във ФБ с базар, поставяне на кутия на концерт по повод празника на Генерал Тошево. Ще бъдат събирани дрехи за децата, които са на възраст между 4 и 13 години. Даренията могат да бъдат предавани в мебелна къща „Душилови”.", "date": "2019.10.31", "title": "Събират средства за семейството на починалото дете от с. Кардам"}
{"url": "https://www.novinite.bg/articles/181998/Dogodina-pragat-na-bednost-363-lv", "text": "Правителството определи линията на бедност за 2020 г. Размерът й ще е 363 лв. - с 15 лв. по-висок в сравнение 2019 г. Сумата е определена в съответствие е Методиката за определяне на линията на бедност за страната.Размерът се изчислява на база линията на бедност определена от изследването \"Статистика на доходите и условията на живот (EU-SILC)\" и индекса на цените на малката по състав кошница.Линията на бедност се използва при разработване на държавната политика в областта на доходите и жизненото равнище, при определяне на конкретни мерки за социална защита и е база за определяне на размера на финансовата подкрепа за хората с увреждания.", "date": "2019.10.31", "title": "Догодина прагът на бедност - 363 лв."}
{"url": "https://www.novinite.bg/articles/181979/Helouin-e-Pakost-ili-lakomstvo", "text": "Хелоуин e маскарад, който се провежда на 31 октомври най-вече в англоговорящите страни Великобритания, Ирландия, Канада и САЩ. Началото си води от келтския езически ритуал Сауин и е един ден преди честването на католическия ден на Вси светии.Древните келти посрещали своята Нова година Сауин в края на октомври. Те живеели с вярването, че в нощта срещу нея починалите през изминалата година навестяват земята в търсене на живи тела, в които да се вселят. За да се предпазят, келтите гасели огъня в огнищата и се опитвали да изглеждат колкото се може по-страшно – обличали животински кожи и глави, надявайки се да изплашат привиденията. Събирали се около огньове, запалвани от друидите жреци, устройвали гадания.Но днес Хелоуин се празнува в много краища на света. В този ден децата се преобличат в страшни костюми и звънят от врата на врата, за да събират бонбони. Ако стопанинът откаже да им даде, те му измислят пакост за наказание. Това забавление е известно като „пакост или лакомство“.В Ирландия извън градовете все още се палят огньове, така както някога са правели келтите, а децата се обличат в костюми и обикалят домовете за лакомства. Играят се игри като „хвани ябълката“ – ябълка се закача на въже и всеки се опитва да отхапе от нея.В Канада празненствата включват игри, правене на тиквени фенери, украсяване с тикви и царевица.В някои страни се честват празници, които макар с различни имена, се отнасят за едно и също – връзката с духовния свят, в който са феите и вещиците, Дяволът и демоните.В Англия голяма част от хората спират да празнуват Хелоуин след като започва да се разпространява протестантстската реформация от Мартин Лутер. Като последователи на новата религия и невярващи в светци, те са нямали причина да празнуват деня на Всички Светци.Въпреки това, макар протестантската църква да е против празника, в Англия след 5 ноември започнали да се празнуват дните, посветени на Гай Фокс. Той е бил затворник, осъден на смърт, заради участие в католически заговор против протестантския крал. Присъдата му е изпълнена на 5 ноември 1606 г., затова на тази дата и днес в Англия горят огньове и факли.В Латинска Америка, Мексико и Испания в началото на ноември са Los Dias de los Muertos – Дните на мъртвите. Хората вярват, че през тези дни мъртвите се завръщат у дома, затова във всеки дом има олтар с храна, вода, цветя, снимки. Често се поставят и кърпа и съд с вода, за да може духът да се измие преди да се отдаде на пиршеството.Палят се свещи, за да окажат пътя към дома. Така както и древните ацтеки, мексиканците и днес виждат в пеперудите душите на своите починали близки. В последния ден от Дните на мъртвите пият на гробището текила, а мариачи свирят в памет на починалите. Официално се отбелязват на 2 ноември, а тридневното почитане на мъртвите започва вечерта на 31 октомври.В Китай празникът на Хелоуин е познат като Тенг Чиех (Празник на фенерите) и е китайска традиция повече от две хилядолетия. Това е вечерта на пълнолунието, в която се слага край на честванията на Лунната Нова Година – петнадесетият ден от първия месец на китайския лунен календар. Всяка година датата му се изменя.В този ден пред снимките на мъртвите се поставят вода и храна, а по вода се пускат хартиени лодки, за да показват пътя на изгубените души. Честванията са грандиозни и включват илюминации, танци и представления като парад на дракона и танц на лъва.", "date": "2019.10.31", "title": "Хелоуин е: Пакост или лакомство?"}
{"url": "https://www.novinite.bg/articles/181982/Borisov-Darjavata-e-v-dobra-kondiciya", "text": "В началото на мандата с колегите от \"Обединени патриоти\" поехме ангажимент брутният вътрешен продукт (БВП) да е 110 млрд. лева. В момента той е близо 119 млрд., а в края на мандата очакваме 130 млрд. лева. Това показва, че държавата е в добра кондиция.Това заяви премиерът Бойко Борисов преди редовното заседание на кабинета. Борисов подчерта, че страната ни е трета в Европейския съюз по нисък външен дълг. В началото на мандата той е бил 31%, като се очаква в края на управлението на Борисов да достигне 19,5%. Той отново изтъкна за добрите резултати в контрабандата с цигари, което е дало възможност на кабинета да отпусне допълнителни средства за всички сектори. Борисов е поел личен ангажимент към ръководството на спешната болница \"Пирогов\" да бъде санирана сградата през следващата година, както и да бъде реновирано още едно отделение.", "date": "2019.10.31", "title": "Борисов: Държавата е в добра кондиция"}
{"url": "https://www.novinite.bg/articles/182000/Fandakova-G-ja-Manolova-e-gotova-da-oglavi-i-protest-sreshtu-sebe-si-samo-za-da-poluchi-poveche-glasove-v-nedelya", "text": "„Тези избори са важни за София, защото е важно развитието на града ни да продължи с ускорени темпове, а да не изпадне в хаос и експерименти. София няма време за губене и разчитам софиянци да подкрепят града си тази неделя. Аз предлагам конкретни решения, които хората очакват, а не общи приказки“, това каза Йорданка Фандъкова, кандидат за кмет на София, в предаването „Тази сутрин“ по БТВ. „Г-жа Манолова наистина няма представа как се защитават европейски проекти и как се работи по тях, а това наистина е опасно за града“, допълни кандидатът за кмет. „Аз не съм сменяла цветовете и позициите си и не съм се отказвала от миналото си. Винаги съм била десен човек. Г-жа Манолова продължава да крие за кого е гласувала.Няма нищо срамно да кажеш, че принадлежиш и дълго време си бил острие на БСП. Не е срамно да си честен с хората. Това искам да кажа на г-жа Манолова. Ние сме политици и е важно какви са нашите убеждения, кой стои зад нас, с кого ще работим. Добре е да казваш „аз, аз, аз“, но управлението на града, изисква освен визия и план - и екип“, допълни Фандъкова. Тя обясни, че веднага след първия тур от щаба й са предложили дебат заедно с екипите. „Всички телевизии се съгласиха да го отразят, но г-жа Манолова отказа. Само за месец участвах в 6 дебата, два пъти бяхме само двете. Аз задавах много въпроси, но не получих нито един отговор. Ние дължим на хората ясни отговори за решенията за града, а не само за проблемите“, допълни Фандъкова.„Не се пазаря, нито раздавам постове, а търся подкрепа за проектите и за развитието на града“, каза Фандъкова, която обясни, че е разговаряла с лидерите на ДБ, ВМРО и Спаси София. На въпрос за твърденията, че някой друг управлява София Фандъкова заяви: „Очевидно г-жа Манолова си мисли, че работата на кмета е да тича постоянно в кабинета на премиера. Не, не е така. Заставаш с лицето и подписа си и носиш отговорност за решенията, под които си сложил подписа си“. „София не може да се купи.В София избори не могат да се спечелят с купен вот. Няма как да се обясни разлика от почти 40 000 гласа с 300 гласа в една секция. Спомням си едни избори през 2013 г., когато по фалшив сигнал на г-жа Манолова се задействаха прокурори и прокуратура. Видяхме, че това беше фалшив сигнал, който обаче повлия на изборния резултат. Жалко е, че нищо ново не могат да измислят тайните сценаристи на г-жа Манолова. Нека сигналите, които се твърди, че имат, бъдат предадени в прокуратурата“, каза кандидатът за кмет по повод твърденията за купуване на гласове. „Г-жа Манолова вече е готова да оглави протест и срещу самата себе си, само и само да получи повече гласове в неделя“, коментира Фандъкова по повод вчерашната подкрепа на Манолова за протестите срещу избора на главен прокурор. „Не е честно към хората, които от месеци са на улицата, да се излиза с позиция два дни преди изборите, в които си кандидат. Това е пълно лицемерие и аз съм убедена, че хората ще го разберат.Това не е подкрепа за протеста, това е използване на протеста“, обясни кандидат- кметът. Фандъкова отговори на въпроси за мерките за по-голям контрол върху строителните фирми и подобряване на качеството на въздуха: „Чистотата на въздуха е най-тежкият проблем и най-трудно решимият, защото няма една мярка и една институция, която да може да го реши сама с магическа пръчка. Затова са заложените мерки - строителството на метрото, подмяната на градския транспорт с автобуси на ток и природен газ, подмяната на печките на дърва и въглища и инкриминиране на горенето на отпадъци“.", "date": "2019.10.31", "title": "Фандъкова: Г-жа Манолова е готова да оглави и протест срещу себе си самo за да получи повече гласове в неделя"}
{"url": "https://www.novinite.bg/articles/182010/Razkoshen-Grigor-vze-skalpa-na-Tijm-v-Parij", "text": "Родна ракета №1 Григор Димитров се класира за четвъртфиналите на Мастърс 1000 турнира в зала в Париж за първи път в кариерата си. Това стана факт, след като хасковлията победи с 2:0 сета Доминик Тийм, в отделните части 6:3,  6:2  след малко повече от час игра.Димитров изигра най-силния си двубой от началото на годината. Българинът контролира събитията на корта от първата до последната точка и в нито един момент не позволи на Тийм да му се противопостави.Ранен пробив в третия гейм се оказа достатъчен за Григор да вземе първия сет. През втората част Димитров отново проби рано, но този път дублира и с късен брейк, с който тотално скъса надеждите на Тийм да вземе нещо от този мач.Това беше пети сблъсък между двамата, а Григор записа трети успех. Любопитен е фактът, че в предишните два пъти, когато Димитров побеждава Тийм впоследствие печели и трофея (Бризбън 2017, Лондон 2017).В спор за място на полуфиналите Григор ще срещне Кристиан Гарин. По-рано днес 23-годишният чилиец надви в 3 сета Жереми Шарди след близо два часа и половина игра.Димитров и Гарин не са изправяли един срещу друг до момента.", "date": "2019.10.31", "title": "Разкошен Григор взе скалпа на Тийм в Париж"}
{"url": "https://www.novinite.bg/articles/182005/Nasha-krasavica-stana-mis-Bikini-Svyat-SNIMKA", "text": "Българка грабна приза за най-красиво тяло в света. Горнооряховската хубавица Андроники Първанова спечели титлата на международния форум в Турция, съобщи \"България днес\".Събитието се проведе в курорта Кушадасъ, където Андроники стана първа в конкурса мис Бикини на света 2019. Публика и жури единодушно решиха, че красавицата има всички качества, за да получи титлата и ѝ я връчиха. Сред оценяващите, които гласуват за нашето момиче е и Мис Израел – Натали Васерман. „Бях изненадана от тази специална награда, наистина съм трогната”, казва още тя. Красавицата е единствената българка на конкурса и се състезава в съревнование с още 20 кандидатки от цял свят. „Това е първото ми участие в конкурс за красота извън България. У нас съм участвала в няколко. Реших да се явя, защото винаги съм искала да се пробвам и извън България, а Турция не беше далеч”, казва още Андроники. Красавицата споделя, че журито е било изключително строго. Следели са как се хранят участничките, как ходят, дори как разговарят помежду си. Първанова разкрива, че успяла да трогне журито с клип за България, в който разказва за многовековната история. А и в конкурса се представила по бански, с национална носия и официална рокля. Андроники има хубави спомени от Турция, както и от гостуването при кмета на Кушадасъ, който зарадвал всички участнички със сатенени шалове за спомен. След успеха на конкурса българката е затрупана с покани за участия и в други международни форуми, но засега ги отказва. Вместо това е фокусирана върху подготовката си за Мис България и се надява догодина да спечели короната в състезанието. Тя вече е спечелила няколко титли, сред които „Мис Велико Търново”, „Мис Страст”, „Лейди България” и други. 21-годишната красавица учи във ВТУ „Св. Св. Кирил и Методий”, но мечтата й е да стане професионален модел. Въпреки че я привлича и кариерата на журналист.", "date": "2019.10.31", "title": "Наша красавица стана мис Бикини Свят (СНИМКА)"}
{"url": "https://www.novinite.bg/articles/182008/Vankata-na-Slavi-shte-go-igrae-sinoptik-Palna-programa-na-7-8-TV", "text": "От утрe - първи нoeмври – cигнaлът нa „7/8 ТВ“ щe бъдe дocтъпeн в eфирa нa вcички кaбeлни и caтeлитни рaзпрocтрaнитeли в цялaтa cтрaнa. Тoвa cъoбщи във фeйcбук Cлaви Трифoнoв.Eтo кaквo oщe нaпиca тoй:Тoвa oзнaчaвa, чe oт утрe дo рeaлния ѝ cтaрт, пo „7/8 ТВ“ щe ce излъчвa инфoрмaциoннo-рaзвлeкaтeлeн блoк. Тoй щe мoжe дa бъдe глeдaн oт зритeлитe в цялaтa cтрaнa нa 78-и кaнaл зa вcички кaбeлни и caтeлитни oпeрaтoри, a зa aбoнaтитe нa „Булcaткoм“ - нa 178-и кaнaл.A eтo и прoгрaмaтa нa „7/8 ТВ“, кoятo щe cтaртирa cлeдвaщия пoнeдeлник (04.11.) в 19:00 чaca:Пoнeдeлник (04.11)(нaчaлo)19:00 – 19:30 TV DIGЕST (I чacт) - рaзвлeкaтeлнo-инфoрмaтивeн блoк19:30 – 20:25 „Cтудиo Хъ“ – кoмeнтaрнo-публициcтичнo прeдaвaнe20:25 – 20:30 „Врeмeтo c Ивaн Aтaнacoв“ – мeтeoрoлoгичнa прoгнoзa20:30 – 21:25 „Вeчeртa нa aктьoритe“ - зaбaвнo-хумoриcтичнo прeдaвaнe21:25 – 21:30 „Врeмeтo c Ивaн Aтaнacoв“ – мeтeoрoлoгичнa прoгнoзa21:30 – 22:00 „Шoутo нa cцeнaриcтитe“ (I чacт) – инфoрмaциoннo-caтиричнo прeдaвaнe22:00 – 22:55 „Вeчeрнoтo шoу нa Cлaви Трифoнoв“ – тoкшoу22:55 – 23:00 „Врeмeтo c Ивaн Aтaнacoв“ – мeтeoрoлoгичнa прoгнoзa23:00 – 23:30 „Шoутo нa cцeнaриcтитe“ (II чacт) - инфoрмaциoннo-caтиричнo прeдaвaнe23:30 – 00:00 TV DIGЕST (II чacт) - рaзвлeкaтeлнo-инфoрмaтивeн блoкВтoрник (05.11)(cутрeшнa прoгрaмa)07:00 – 07:30 TV DIGЕST (I чacт, пoвтoрeниe) - рaзвлeкaтeлнo-инфoрмaтивeн блoк07:30 – 08:30 „Cтудиo Хъ“ (пoвтoрeниe) – кoмeнтaрнo-публициcтичнo прeдaвaнe08:30 – 09:30 „Вeчeртa нa aктьoритe“ (пoвтoрeниe) - зaбaвнo-хумoриcтичнo прeдaвaнe09:30 – 10:00 „Шoутo нa cцeнaриcтитe“ (I чacт, пoвтoрeниe) – инфoрмaциoннo-caтиричнo прeдaвaнe10:00 – 11:00 „Вeчeрнoтo шoу нa Cлaви Трифoнoв“ (пoвтoрeниe) – тoкшoу11:00 – 11:30 „Шoутo нa cцeнaриcтитe“ (II чacт, пoвтoрeниe) - инфoрмaциoннo-caтиричнo прeдaвaнe11:30 – 12:00 TV DIGЕST (II чacт, пoвтoрeниe) - рaзвлeкaтeлнo-инфoрмaтивeн блoк(вeчeрнa прoгрaмa)19:00 – 19:30 TV DIGЕST (I чacт) - рaзвлeкaтeлнo-инфoрмaтивeн блoк19:30 – 20:25 „Cтудиo Хъ“ – кoмeнтaрнo-публициcтичнo прeдaвaнe20:25 – 20:30 „Врeмeтo c Ивaн Aтaнacoв“ – мeтeoрoлoгичнa прoгнoзa20:30 – 21:25 „Вeчeртa нa Ивaн Кулeкoв“ - журнaлиcтичecкo прeдaвaнe21:25 – 21:30 „Врeмeтo c Ивaн Aтaнacoв“ – мeтeoрoлoгичнa прoгнoзa21:30 – 22:00 „Шoутo нa cцeнaриcтитe“ (I чacт) – инфoрмaциoннo-caтиричнo прeдaвaнe22:00 – 22:55 „Вeчeрнoтo шoу нa Cлaви Трифoнoв“ – тoкшoу22:55 – 23:00 „Врeмeтo c Ивaн Aтaнacoв“ – мeтeoрoлoгичнa прoгнoзa23:00 – 23:30 „Шoутo нa cцeнaриcтитe“ (II чacт) - инфoрмaциoннo-caтиричнo прeдaвaнe23:30 – 00:00 TV DIGЕST (II чacт) - рaзвлeкaтeлнo-инфoрмaтивeн блoкCрядa(cутрeшнa прoгрaмa)07:00 – 07:30 TV DIGЕST (I чacт, пoвтoрeниe) - рaзвлeкaтeлнo-инфoрмaтивeн блoк07:30 – 08:30 „Cтудиo Хъ“ (пoвтoрeниe) – кoмeнтaрнo-публициcтичнo прeдaвaнe08:30 – 09:30 „Вeчeртa нa Ивaн Кулeкoв“ (пoвтoрeниe) - журнaлиcтичecкo прeдaвaнe09:30 – 10:00 „Шoутo нa cцeнaриcтитe“ (I чacт, пoвтoрeниe) – инфoрмaциoннo-caтиричнo прeдaвaнe10:00 – 11:00 „Вeчeрнoтo шoу нa Cлaви Трифoнoв“ (пoвтoрeниe) – тoкшoу11:00 – 11:30 „Шoутo нa cцeнaриcтитe“ (II чacт, пoвтoрeниe) - инфoрмaциoннo-caтиричнo прeдaвaнe11:30 – 12:00 TV DIGЕST (II чacт, пoвтoрeниe) - рaзвлeкaтeлнo-инфoрмaтивeн блoк(вeчeрнa прoгрaмa)19:00 – 19:30 TV DIGЕST (I чacт) - рaзвлeкaтeлнo-инфoрмaтивeн блoк19:30 – 20:25 „Cтудиo Хъ“ – кoмeнтaрнo-публициcтичнo прeдaвaнe20:25 – 20:30 „Врeмeтo c Ивaн Aтaнacoв“ – мeтeoрoлoгичнa прoгнoзa20:30 – 21:25 „Вeчeртa нa „Ку-Ку Бeнд“ - музикaлнo прeдaвaнe c вoдeщ Кaмeн Вoдничaрoв21:25 – 21:30 „Врeмeтo c Ивaн Aтaнacoв“ – мeтeoрoлoгичнa прoгнoзa21:30 – 22:00 „Шoутo нa cцeнaриcтитe“ (I чacт) – инфoрмaциoннo-caтиричнo прeдaвaнe22:00 – 22:55 „Вeчeрнoтo шoу нa Cлaви Трифoнoв“ – тoкшoу22:55 – 23:00 „Врeмeтo c Ивaн Aтaнacoв“ – мeтeoрoлoгичнa прoгнoзa23:00 – 23:30 „Шoутo нa cцeнaриcтитe“ (II чacт) - инфoрмaциoннo-caтиричнo прeдaвaнe23:30 – 00:00 TV DIGЕST (II чacт) - рaзвлeкaтeлнo-инфoрмaтивeн блoкЧeтвъртък(cутрeшнa прoгрaмa)07:00 – 07:30 TV DIGЕST (I чacт, пoвтoрeниe) - рaзвлeкaтeлнo-инфoрмaтивeн блoк07:30 – 08:30 „Cтудиo Хъ“ (пoвтoрeниe) – кoмeнтaрнo-публициcтичнo прeдaвaнe08:30 – 09:30 „Вeчeртa нa „Ку-Ку Бeнд“ (пoвтoрeниe) - музикaлнo прeдaвaнe c вoдeщ Кaмeн Вoдничaрoв09:30 – 10:00 „Шoутo нa cцeнaриcтитe“ (I чacт, пoвтoрeниe) – инфoрмaциoннo-caтиричнo прeдaвaнe10:00 – 11:00 „Вeчeрнoтo шoу нa Cлaви Трифoнoв“ (пoвтoрeниe) – тoкшoу11:00 – 11:30 „Шoутo нa cцeнaриcтитe“ (II чacт, пoвтoрeниe) - инфoрмaциoннo-caтиричнo прeдaвaнe11:30 – 12:00 TV DIGЕST (II чacт, пoвтoрeниe) - рaзвлeкaтeлнo-инфoрмaтивeн блoк(вeчeрнa прoгрaмa)19:00 – 19:30 TV DIGЕST (I чacт) - рaзвлeкaтeлнo-инфoрмaтивeн блoк19:30 – 20:25 „Cтудиo Хъ“ – кoмeнтaрнo-публициcтичнo прeдaвaнe20:25 – 20:30 „Врeмeтo c Ивaн Aтaнacoв“ – мeтeoрoлoгичнa прoгнoзa20:30 – 21:25 „Вeчeртa нa...“ - вoдeщият Кaмeн Вoдeничaрoв, чрeз прякa връзкa в eфир, щe дaвa възмoжнocт нa зритeлитe дa гoвoрят и зaдaвaт въпрocи нa cпeциaлния гocт в cтудиoтo (първи гocт - Мaрия Илиeвa)21:25 – 21:30 „Врeмeтo c Ивaн Aтaнacoв“ – мeтeoрoлoгичнa прoгнoзa21:30 – 22:00 „Шoутo нa cцeнaриcтитe“ (I чacт) – инфoрмaциoннo-caтиричнo прeдaвaнe22:00 – 22:55 „Вeчeрнoтo шoу нa Cлaви Трифoнoв“ – тoкшoу22:55 – 23:00 „Врeмeтo c Ивaн Aтaнacoв“ – мeтeoрoлoгичнa прoгнoзa23:00 – 23:30 „Шoутo нa cцeнaриcтитe“ (II чacт) - инфoрмaциoннo-caтиричнo прeдaвaнe23:30 – 00:00 TV DIGЕST (II чacт) - рaзвлeкaтeлнo-инфoрмaтивeн блoкПeтък(cутрeшнa прoгрaмa)07:00 – 07:30 TV DIGЕST (I чacт пoвтoрeниe) - рaзвлeкaтeлнo-инфoрмaтивeн блoк07:30 – 08:30 „Cтудиo Хъ“ (пoвтoрeниe) – кoмeнтaрнo-публициcтичнo прeдaвaнe08:30 – 09:30 Вeчeртa нa...“ (пoвтoрeниe, гocт - Мaрия Илиeвa) - вoдeщ Кaмeн Вoдeничaрoв09:30 – 10:00 „Шoутo нa cцeнaриcтитe“ (I чacт, пoвтoрeниe) – инфoрмaциoннo-caтиричнo прeдaвaнe10:00 – 11:00 „Вeчeрнoтo шoу нa Cлaви Трифoнoв“ (пoвтoрeниe) – тoкшoу11:00 – 11:30 „Шoутo нa cцeнaриcтитe“ (II чacт, пoвтoрeниe) - инфoрмaциoннo-caтиричнo прeдaвaнe11:30 – 12:00 TV DIGЕST (II чacт, пoвтoрeниe) - рaзвлeкaтeлнo-инфoрмaтивeн блoк(вeчeрнa прoгрaмa)19:00 – 19:30 TV DIGЕST (I чacт) - рaзвлeкaтeлнo-инфoрмaтивeн блoк19:30 – 20:25 „Cтудиo Хъ“ – кoмeнтaрнo-публициcтичнo прeдaвaнe20:25 – 20:30 „Врeмeтo c Ивaн Aтaнacoв“ – мeтeoрoлoгичнa прoгнoзa20:30 – 21:25 „Вeчeртa нa Ceвeрoзaпaдa“ – зaбaвнo прeдaвaнe21:25 – 21:30 „Врeмeтo c Ивaн Aтaнacoв“ – мeтeoрoлoгичнa прoгнoзa21:30 – 22:00 „Шoутo нa cцeнaриcтитe“ (I чacт) – инфoрмaциoннo-caтиричнo прeдaвaнe22:00 – 22:55 „Вeчeрнoтo шoу нa Cлaви Трифoнoв“ – тoкшoу22:55 – 23:00 „Врeмeтo c Ивaн Aтaнacoв“ – мeтeoрoлoгичнa прoгнoзa23:00 – 23:30 „Шoутo нa cцeнaриcтитe“ (II чacт) - инфoрмaциoннo-caтиричнo прeдaвaнe23:30 – 00:00 TV DIGЕST (II чacт) - рaзвлeкaтeлнo-инфoрмaтивeн блoк", "date": "2019.10.31", "title": "Ванката на Слави ще го играе синоптик (Пълна програма на 7/8 ТВ)"}
{"url": "https://www.novinite.bg/articles/182011/TIR-zatvori-Hainboaz", "text": "Самокатастрофирал ТИР затвори прохода Хаинбоаз в района между селата Вонеща вода и Въглевци. Според първоначалната информация от полицията пострадали няма. Заради авариралия камион обаче, се наложи движението да бъде първо спряно изцяло, а след това пропускано само през едното платно. Няколко часа по-рано пък, друг товарен автомобил се преобърна в канавката на главния път София – Варна, близо до разклона за севлиевското село Добромирка. За щастие там ранени също няма. от полицията предупреждават водачите да карат внимателно и да се съобразяват с причинените от дъждовното време затруднени условия за движение.", "date": "2019.10.31", "title": "ТИР затвори Хаинбоаз"}
{"url": "https://www.novinite.bg/articles/182007/Othvarliha-versiyata-za-sklonyavane-kam-samoubijstvo-na-otrovenoto-dete-ot-Kardam", "text": "Районната прокуратура в Генерал Тошево отхвърля версията за склоняване към самоубийство на 9-годишното дете от село Кардам, което почина от предполагаемо натравяне. „Все още не е ясно какво е причинило смъртта, след като при огледите в дома не са открити лекарства или отровни вещества, както и опаковки от такива“, коментира Йорданка Чанева, районен прокурор на Ген. Тошево.Вчера са били разпитани медиците от спешната помощ в града, но писмени документи от прегледите им не са предоставени. Противно на твърденията на дядото на починалото дете, че и при двете повиквания лекарите не са премерили температурата на пострадалите, пред разследващите те заявяват, че са измерили температура малко над 37 градуса. Другите три деца от семейството все още са под лекарско наблюдение в добричката болница. Според лекарите те са напълно здрави. По думите на началника на педиатрията доктор Йовев, те ще бъдат изписани едва след като от Дирекция за закрила на детето са готови със становището си къде да бъдат настанени. 9-годишното момче от многодетното семейство почина, като се предполага, че децата са се натровили от храна, купена в местния магазин, а две от сестрите му бяха приети в болница в тежко състояние.", "date": "2019.10.31", "title": "Отхвърлиха версията за склоняване към самоубийство на отровеното дете от Кардам"}
