{"url": "http://www.novinite.bg/articles/157614/Bez-Germaniya-i-Neshka-Robeva-na-Svetovnata-kupa-v-Sofiya", "text": "Воденият от българската треньорка Нешка Робева ансамбъл на Германия отказа участие на Световната купа по художествена гимнастика, която ще се проведе на 30 март и 1 април в \"Арена Армеец\" в София.Това стана ясно, след като в БФХГ днес беше изпратен жребия на участничките в световната купа ансамбъл и индивидуално. Отборът на Германия фигурираше в стартовия лист в група Б с номер 9. След час и половина в БФХГ пристигна второ писмо от световната централа (ФИГ), в което г-жа Силви Мартине, отговаряща за художествената гимнастика във ФИГ, уведомява, че Германия се отказва от участие. Преди минути в българската федерация е пристигнало трето писмо с променения стартов лист при ансамблите.", "date": "2018.03.14", "title": "Без Германия и Нешка Робева на Световната купа в София"}
{"url": "http://www.novinite.bg/articles/157594/Nyama-navodneni-zemedelski-zemi-v-Burgasko", "text": "Няма постъпили сигнали в „Гражданска защита“, областна земеделска служба „Бургас“ и „Напоителни системи“ за наводнени земеделски земи в бургаските села Извор, Присад, Зидарово, Вършилово и Димчево. Съответно не са подавани и искания за констатиране на щети и обезщетения. В тази връзка не отговарят на истината публикации в електронни медии за унищожени хиляди декари с посеви в Бургаско. Ситуацията в цялата страна се наблюдава непрекъснато от служителите на общинските земеделски служби за предприемане на адекватни и навременни мерки. По данни на „Напоителни системи“ ЕАД към момента обстановката в страната се нормализира, няма опасност за земеделските земи, инфраструктурата и населените места. Възстановена е дигата до моста при с. Иново, област Видин.", "date": "2018.03.14", "title": "Няма наводнени земеделски земи в Бургаско"}
{"url": "http://www.novinite.bg/articles/157597/Incident-v-zavod-Arsenal-ima-jertva", "text": "Един човек е загинал, а друг е със сериозни изгаряния при възпламеняване в завод 3 на „Арсенал” в Казанлък, съобщава БГНЕС.Към мястото на инцидента са насочени пожарни, линейки и полиция.", "date": "2018.03.14", "title": "Инцидент в завод \"Арсенал\", има жертва"}
{"url": "http://www.novinite.bg/articles/157598/Premahvat-nereglamentirani-smetishta-vav-Veliko-Tarnovo", "text": "В следствие на множество проверки, взаимодействие с други институции и по сигналина граждани са локализирани няколко нерегламентирани сметища на територията наобщината.С подобряване и стабилизиране на метеорологичните условия предстои да бъдатизвършени редица дейности по премахване на нерегламентираните места за изхвърлянена отпадъци.До момента са локализирани следните нерегламентирани сметища, констатирани откметовете на населените места:- гр. Килифарево – 8 дка.- с. Ресен – 4 дка- с. Беляковец- 2 дка- гр. Дебелец – 4 дкаВ околностите на град Велико Търново :-пътя за манастир „Св. Троица” – 1,5 дка-местност „Пишмана” – 1 дка-пътя за местността „Сини вир” – 2 дка-вилна зона „Козлуджа” – 5 дка-отбивка за ВРЗ „Ивайло” – 0,5 дка-кв. „Асенов” /до реката/ - 3 дка-кв. „Св. гора” / до бившето стрелбище/ - 0,5 дкаПочистването ще започне при подходящи метеорологични условия през месеците марти април, като за дейностите е осигурено необходимото финансиране от общинскиятбюджет в размер на 50 000 лв.", "date": "2018.03.14", "title": "Премахват нерегламентирани сметища във Велико Търново"}
{"url": "http://www.novinite.bg/articles/157585/Samoletnite-poleti-pod-kontrola-na-DANS", "text": "Самолетните полети - под контрола на ДАНС. Тази антитерористична мярка е заложена в законодателни промени, които Министерският съвет ще гласува на днешното си заседание.Авиокомпаниите ще предават данни за пътниците си до 48 часа преди излитането, ако полетът е редовен и 24 часа по-рано за полетите, които не са по график.Ще се докладва датата на резервацията, как е платена, датата на пътуването и пълния маршрут, имената, датата на раждане на пътника, адреса и телефона му.ДАНС има право да следи самолетните резервации от началото на 2016 г., а сега правомощията се разширяват.", "date": "2018.03.14", "title": "Самолетните полети - под контрола на ДАНС"}
{"url": "http://www.novinite.bg/articles/157600/Aviomuzeyat-v-Burgas-otnovo-otvori-vrati", "text": "Авиомузей Бургас отново отвори врати след зимата и очаква своите посетители. През следващите месеци експозицията ще работи от сряда до неделя, съобщиха от общината. В началото на летния сезон ще бъде отворен също така флагманът на експозицията и на българската авиация - Туполев, Ту-154. Първото Авиоизложение в Бургас е създадено 1998 година. Идеята е реализирана по инициативата на тогавашното ръководство на Летище Бургас. Основната цел е била събирането на самолети, които са част от историята на Българската гражданска авиация. Изложбата се е състояла от две експозиции 1000 кв.м. закрита и 5000 - открита площ. Информация за всичко ново и интересно около Амиомузея търсете тук: www.avioburgas.bg www.facebook.com/avioburgas", "date": "2018.03.14", "title": "Авиомузеят в Бургас отново отвори врати"}
{"url": "http://www.novinite.bg/articles/157601/7-sela-v-obshtina-Tran-sa-s-naselenie-pod-10-choveka", "text": "Седем села в община Трън са с население под 10 човека, съобщиха от общината. С по 1 жител са селата Къшле и Шипковица. По данни на ЕСГРАОН общият брой на населението в граничния край по настоящ адрес към 2017 г. е 4533 души, разпределени в 51 села и един град. Общинският център Трън има 2503 жители, като на територията на общината 31 села са с население до 50 човека, 10 са с население до 100 човека, 3 - до 200 човека. Демографската картина за община Трън е неблагоприятна, населението застарява в резултат на естествените процеси на раждаемост и смъртност, също и на засилени емиграционни процеси. През миналата година в граничния район са се родили 30 бебета, през 2016г. те са били 25, през 2015г. новородените наброяват 34. Голяма част от жителите на общината мигрират към големите градове и зад граница, като главна причина затова е високата безработица сред младите хора.", "date": "2018.03.14", "title": "7 села в община Трън са с население под 10 човека"}
{"url": "http://www.novinite.bg/articles/157604/Ostava-v-sila-bedstvenoto-polojenie-v-Obshtina-Bregovo", "text": "В община Брегово остава в сила обявеното от неделя бедствено положение заради опасност от наводнение. Нивото на река Тимок незначително се е понижило, но подпочвените води остават високи. Кметът на Брегово Милчо Лалов настоява общината да бъде уведомена писмено за резултатите от взетите в Брегово проби, за да успокои хората, че няма замърсяване на водата. Според областния управител на Видин Албена Георгиева обстановката постепенно се нормализира.", "date": "2018.03.14", "title": "Остава в сила бедственото положение в Община Брегово"}
{"url": "http://www.novinite.bg/articles/157606/Kolko-shte-ni-struva-syankata-na-Chernomorieto-tazi-godina", "text": "Правителството определи концесионерите на четири плажа по Южното Черноморие след проведени конкурси. Договорите се сключват за срок от 15 години. Това съобщиха от правителствената пресслужба. За концесионер на морски плаж „Росенец-север“, община Бургас, е определен „Хермес Солар“ ООД, на плаж „Св. Влас - болницата“, община Несебър - „Тера Тур Сервиз“ ЕООД, на плаж „Слънчев бряг - север“, община Несебър - „Голден сендс бийч“ ООД, и на плаж ,,Несебър - юг“, община Несебър - „Ауто Фактор“ ЕООД. За плаж „Росенец-север“ концесионерът се задължава да предлага в зоната за платени плажни принадлежности цена за един чадър от 10 лв. и за един шезлонг също от 10 лв. Цените за съоръженията на плаж „Св. Влас - болницата“ са съответно по 7 лв. чадър и шезлонг за по 9 лв. ще се предлагат на плаж „Слънчев бряг - север“, а на плаж ,,Несебър - юг“ цената ще им е по 8 лв. Размерът на концесионното плащане за всяка календарна година от срока на концесията е определен съгласно приетата от Министерския съвет Методика за определяне на минималния размер на концесионното плащане за морските плажове и предложения от концесионера размер на отчисленията от базата за изчисляване размера на концесионното плащане. За плаж „Росенец-север“ сумата е 12 092,40 лв. с ДДС, за плаж „Св. Влас-болницата“ - 64 807,45 лв. с ДДС, за „Слънчев бряг -север“ - 1 664 784,18 лв. с ДДС и за ,,Несебър-юг“ - 320 756,11 лв. с ДДС. Средствата за организация на целогодишно санитарно хигиенно поддържане на плаж „Росенец-север“ са в размер на 20 000 лв. без ДДС. За инвестиции за целия срок на концесията за подобряване на пешеходния достъп до морски плаж „Св. Влас - болницата“ са планирани 272 000 лв. без ДДС. Сумата за подобряване на облика на морски плаж „Слънчев бряг-север“ е 12 567 875 лв. с ДДС. Инвестициите в мерки за опазване на околната среда и защитените територии на плаж ,,Несебър-юг“ са 4 891 749 лв. с ДДС.", "date": "2018.03.14", "title": "Колко ще ни струва сянката на Черноморието тази година?"}
{"url": "http://www.novinite.bg/articles/157611/Po-visoki-zaplati-za-slujitelite-ot-RZI", "text": "Всички служители в 28-те структури на РЗИ ще получат увеличение на работните заплати, считано от 1 януари тази година в съответствие с Наредбата за заплатите на служителите в държавната администрация. Със Закона за държавния бюджет на Република България за 2018 г. са предвидени средства във връзка с увеличение на минималната работна заплата, както и за увеличение на заплатите на работещите в системата на МЗ. За структурите на РЗИ средното увеличение на разходите за възнаграждения е 18%, като на някои места повишението ще надхвърли предвиденото, в зависимост от числеността на персонала. Повишението ще бъде изплатено на служителите заедно с мартенските им възнаграждения. Данните на Министерството на здравеопазването показват, че средно за страната служителите на Регионалните здравни инспекции получават около 640 лв. на месец. В резултат на увеличението се очаква средната заплата да достигне 754 лв. В бюджета на Министерството на здравеопазването за 2018 година са заложени средства и за увеличение на работните заплати на служителите в държавните психиатрични болници, в домовете за медико-социални грижи за деца, в Националния център по трансфузионна хематология и в регионалните центрове по трансфузионна хематология: - В центровете по трансфузионна хематология увеличението на разходите за персонал е в размер на 730.9 хил. лв. Със средствата се очаква средно увеличение с 11.5 %. - За държавните психиатрични болници увеличението на разходите за персонал е в размер на 2 449.6 хил. лв. Със средствата се очаква средно увеличение с 13,0 %. - За домовете за медико-социални грижи за деца разходите за персонал са увеличени с 1 067.3 хил. лв. Със средствата се очаква средно увеличение на работните заплати със 7,0 %. Министерството на здравеопазването ще изпълни поетите ангажименти за изпълнение на Концепция за развитие на спешна медицинска помощ 2018-2020 г., като за 2018 г. е предвидено увеличение на разходите за персонал на работещите в центровете за спешна медицинска помощ.", "date": "2018.03.14", "title": "По-високи заплати за служителите от РЗИ"}
{"url": "http://www.novinite.bg/articles/157588/Arestuvaha-chetirima-za-agresiya-na-patya", "text": "Четирима души са в ареста заради проявена агресия на пътя. Полицията ги задържала, след като заради пътен инцидент, станал във вторник вечер, принудили със сила шофьор да подпише двустранен протокол, според който той е виновен за катастрофата. Вината обаче не била негова.Всичко се случило в столичния квартал „Бояна”.Единият от задържаните е Атанас Георгиев, известен с прякор Гаргата, който преди време беше арестуван по подозрения за участие в групово изнасилване.", "date": "2018.03.14", "title": "Арестуваха четирима за агресия на пътя"}
{"url": "http://www.novinite.bg/articles/157590/Organizaciya-na-dvijenieto-za-zasnemane-na-reklamen-klip", "text": "До 24.00 часа на 14.03.2018 г. се забранява престоят и паркирането на пътни превозни средства, с изключение на автомобилите на снимачния екип на паркинга пред Национален исторически музей.", "date": "2018.03.14", "title": "Организация на движението за заснемане на рекламен клип"}
{"url": "http://www.novinite.bg/articles/157609/Osadiha-nachalnik-v-DANS-na-tri-godini-uslovno-za-razglasyavane-na-darjavna-tajna", "text": "Софийският градски съд призна за виновен Мирослав Маринов - началник отдел в Специализирана дирекция \"Финансова сигурност\" на ДАНС, разгласявал държавна тайна и го осъди на 3 години условно с петгодишен изпитателен срок, съобщиха от пресцентъра на прокуратурата.Обвинението е за това, че в периода от 27 септември 2013 г. до 1 октомври 2015 г. в София Маринов разгласил информация от 11 класифицирани документи, представляваща държавна тайна, която му била поверена по служба, като от престъплението са настъпили особено тежки последици за сигурността на държавата.Според съда обаче от тези действия не са настъпили особено тежки последици за сигурността на държавата, затова Маринов е оправдан по тази част от обвинението. Прокуратурата ще протестира оправдателната част и ще настоява да се наложи по-тежко наказание, ориентирано към средния размер, което да се изтърпи ефективно.", "date": "2018.03.14", "title": "Осъдиха началник в ДАНС на три години условно за разгласяване на държавна тайна"}
{"url": "http://www.novinite.bg/articles/157596/Merkel-stana-kancler-na-Germaniya-za-chetvarti-pat", "text": "С 365 гласа \"за\" от 688 гласували Ангела Меркел беше избрана за четвърти мандат като канцлер на Германия. С таен вот Бундестагът избра новия канцлер и кабинет на Германия, съобщи БНР. 170 дни след парламентарните избори Германия най-накрая ще има ново правителство. Това стана възможно след подписването в понеделник на коалиционния договор между консерваторите на Меркел и социалдемократите на Шолц. Опитите за съставяне на нов кабинет, четвърти по ред под ръководството на Ангела Меркел, преминаха през неуспешни преговори на канцлера с либералите и зелените и сериозни изпитания за социалдемократите, които едва след допитване до партийните членове, решиха да подновят голямата коалиция в Берлин. Вицеканцлер в четвъртия кабинет на Меркел ще бъде финансовият министър Олаф Шолц - новият председател на социалдемократите, който обеща да продължи политиката на строга финансова дисциплина на своя предшественик Шойбле. Новият вътрешен министър от Християнсоциалния съюз Хорст Зеехофер вече даде заявка, че ще следва рестриктивна политика спрямо мигрантите, а Германия ще репатрира всички, които нямат основание за искане на закрила в страната.", "date": "2018.03.14", "title": "Меркел стана канцлер на Германия за четвърти път"}
{"url": "http://www.novinite.bg/articles/157586/Dneven-horoskop-za-14-mart", "text": "Днес ще имате много нови и гениални идеи, така че не ги пренебрегвайте, а работете по тях. Може да сте измислили нещо велико, не го оставяйте. Днес сте заредени с много положителна енергия, което ще ви бъде от полза при осъществяването на идеите.Вашата работа е да запазите и защитите статуквото днес, а то определено е под нападение. Някои промени са страхотни, но можете да видите, че сега не е времето нещата да са нестабилни. Нека хората знаят, че трябва да чакат.Вашата голяма социална енергия ви принуждава да пътувате - или поне да мислите за пътуване - днес. Ако можете да тръгнете веднага, ще имате чудесно пътуване, но ако не, най-малкото трябва да намерите добри сделки.Ако сте представител на някой от останалите зодиакални знаци, можете да намерите своя дневен хороскоп ", "date": "2018.03.14", "title": "Дневен хороскоп за 14 март"}
{"url": "http://www.novinite.bg/articles/157607/Erdogan-Do-dovechera-Afrin-shte-padne", "text": "Турският президент Реджеп Тайип Ердоган изрази желанието си обкръженият от турски войски и техните съюзници кюрдски град Африн в Северна Сирия да падне до до довечера, съобщава БГНЕС.Междувременно стана известно, че при турски въздушни удари са били убити десет бойци, лоялни на сирийското правителство, докато стояли на пропусквателен пункт край Африн. Атаката била извършена срещу пункта, намиращ се на единствения път, свързващ града с контролираната от режима в Дамаск територия югоизточно от Африн.В понеделник вицепремиерът на Турция Бекир Боздаг заяви пред тв канала „Хабер тюрк“, че въоръжените сили на Турция в скоро време ще прочистят сирийския град Африн от кюрдски групировки, които Анкара счита за терористични. „От началото на провеждането на операция „Маслинова клонка“ в Сирия загинаха 42 наши военнослужещи, неутрализирани са 3381 терористи. В близко време ще бъде прочистен град Африн“, каза Боздаг.В събота пък турският президент Реджеп Тайип Ердоган обвини НАТО, че не подкрепят турската военна операция „Маслинова клонка“ срещу сирийските кюрдски бойци в Северна Сирия. “НАТО, къде си?“, попита Ердоган пред своите поддръжници. Той обвини алианса в двойни стандарти.Ердоган посочи, че Турция е изпращала свои войници в конфликтните зони, когато това е било искано от НАТО, но когато на нея й се налага да й бъде оказана помощ такава подкрепа отсъства. Той призова Северноатлантическият алианс да подкрепи неговата страна, защото границите на Турция в момента са заплашени.", "date": "2018.03.14", "title": "Ердоган: До довечера Африн ще падне"}
{"url": "http://www.novinite.bg/articles/157608/Mehanizam-na-ES-za-bejancite-v-Turciya-predlaga-da-badat-mobilizirani-dopalnitelni-sredstva-za-sirijskite-bejanci", "text": "Вярна на ангажимента си да оказва подкрепа на сирийските бежанци в Турция, Европейската комисия мобилизира днес допълнителни средства за Механизма за бежанците, благодарение на който досега 500000 деца получиха достъп до образование, а 1,2 милиона бежанци получават месечни парични преводи.С днешното решение се установява правната рамка за втория транш в размер на 3 милиарда евро съгласно предвиденото в , като от бюджета на ЕС се мобилизира сума в размер на 1 милиард евро. Първият транш от създадения през 2016г. Механизъм бе съставен от 1 милиард евро от бюджета на ЕС и 2 милиарда евро, предоставени чрез вноски на държавите членки. Комисията предлага тази схема да продължи да се прилага, за да може да продължи успешната и ефективна работа на Механизма за проекти в полза на бежанците в Турция.Европейският съюз вече изпълни ангажимента си да предостави 3 милиарда евро за 2016 и 2017г. чрез Механизма за бежанците в Турция, като преди края на 2017г., т.е. само за 21 месеца, бяха изготвени програми, бяха поети задължения и бяха сключени договори за цялата сума. Турция приютява около 3,5 милиона сирийски бежанци и Комисията е решена да продължи да оказва подкрепа, тъй като необходимостта от помощ е все още значителна.", "date": "2018.03.14", "title": "Механизъм на ЕС за бежанците в Турция предлага да бъдат мобилизирани допълнителни средства за сирийските бежанци"}
{"url": "http://www.novinite.bg/articles/157613/Velikobritaniya-shte-izgoni-23-ruski-diplomati", "text": "Великобритания ще изгони 23 руски дипломати, след като бившият шпионин Сергей Скриал беше атакуван с нервнопаралитичен агент на британска територия, обяви премиерът Тереза Мей.В полунощ изтече крайният срок, даден от Мей на Москва, да обясни как вещество, произведено в СССР, е било използвано при атаката срещу Скрипал и дъщеря му в Солсбъри.Дипломатите са били идентифицирани като „недекларирани служители на разузнаването“ и имат седмица да напуснат Острова, каза Мей.Русия отрича да е замесена в инцидента.", "date": "2018.03.14", "title": "Великобритания ще изгони 23 руски дипломати"}
{"url": "http://www.novinite.bg/articles/157579/Oblachno-s-prevealyavaniya-ot-darj-shte-e-vremeto-dnes", "text": "Днес облачността ще е променлива, често значителна и на много места в Южна и Източна България отново ще превали краткотраен дъжд. Повече слънчеви часове ще има над Дунавската равнина. Ще духа слаб, в Северна България до умерен западен вятър. Максималните температури ще са между 11° и 16°, в София около 11°. В планините облачността ще е значителна, на много места ще превали дъжд, над 1800-1900 метра - сняг. Ще духа умерен, по високите и открити части - до силен вятър от запад-северозапад. Максималната температура на височина 1200 метра ще е около 6°, на 2000 метра - около 0°.По Черноморието облачността ще е променлива, след обяд - често значителна и на места ще превали слабо. Ще духа до умерен вятър от запад-северозапад. Максималните температури ще са между 15 и 18°, вълнението на морето ще бъде 2 - 3 бала. Температурата на морската вода е 7 - 8°.", "date": "2018.03.14", "title": "Облачно с превеалявания от държ ще е времето днес"}
{"url": "http://www.novinite.bg/articles/157583/Na-76-godishna-vazrast-si-otide-britanskiya-astrofizik-Stivan-Hoking", "text": "Световноизвестният британски астрофизик Стивън Хокинг почина на 76-годишна възраст. Той е популярен не само с трудовете си за Вселената и нейното зараждане, но и с активната си позиция за бъдещето на Земята. Хокин е автор на много книги, сред които и \"Кратка история на Времето\". Професор по математика, неговите проучвания са в областта на квантовата механика и космологията. През 1971 година той става един от най-младите членове на Британското кралско научно дружество. Хокинг е член и на Папската академия на науките. Въпреки тежкото си заболяване, той не престана да работи до края на живота си.Хокинг е известен с трудовете си в областта на физиката и астрономията. Неговите изследвания за черните дупки и относителността са от изключителна важност за науката. Автор е на няколко книги, сред които и \"Кратка история на времето\". На 22 г. той получава диагнозата амиотрофична латерална склероза, с която се смята, че ще живее едва няколко години, но той продължава работата си повече от половин век.След 1974-та той започва да работи основно върху две от основополагащите теории във физиката - Теорията за относителността на Айнщайн и квантовата теория. В резултат на проучванията си, Хокинг предлага модел на Вселената, в който включва две концепции за времето. Едната е така нареченото \"реално време\", което е свързано с усещането на хората. Другото е \"въображаемо време\", основаващо се на квантовата теория.Стивън Хокинг спечели не само уважението на научните среди с постиженията си във физиката, но и любовта на милиони хора извън университетите със своята загриженост за бъдещето на света. Въпреки влечението си към науката, Хокинг определя може би най-важното за човека в едно единствено изречение: \"Това нямаше да е кой знае каква Вселена, ако в нея не живееха хората, които обичаш.\"", "date": "2018.03.14", "title": "На 76-годишна възраст си отиде  британския астрофизик Стивън Хокинг"}
{"url": "http://www.novinite.bg/articles/157581/SO-Nyama-nezakonna-sech-v-Borisovata-gradina", "text": "Сечта в Борисовата градина в района между бул. \"Драган Цанков\" и Розариума е заради влошеното състояние на дърветата. Това заяви за bTV директорът на Дирекция „Поддържане на зелената система“ Борис Кишкилов. Той допълни, че още през 2016 г., съгласно разработка на научноизследователския сектор към Лесотехническия университет, е изготвена инвентаризация и подробен анализ на състоянието на дървесно-храстовата растителност в парка. Оценката е показала, че общото състояние е влошено. Тя е разгледана от комисията по опазване на околната среда при Столичния общински съвет, а през август миналата година се е преминало към маркиране на дърветата. Маркирането пък е било разгледано от специално създадена междуведомствена комисия. Ясно е посочено, че дърветата трябва да се премахнат, тъй като са опасни, каза той.Според него не може да се говори за сеч заради интерес към дървения материал или строеж. От своя страна лесовъдът Альоша Даков посочи, че основната цел е била осигуряване на безопасност за посетителите на парка. Втората цел е била да се съхрани биологичното разнообразие, затова са оставени биотопни дървета, макар да са във влошено състояние или сухи, но целта е да има хранителна база за птиците, за да се запази уникалната екосистема на парка. Тези дървета са на достатъчно безопасно разстояние от алеите, увери той. Припомняме, че преди дни общинския съветник от ДСБ Марта Георгиева алармира за съмнителна сеч от страна на Столична община в Борисовата градина.", "date": "2018.03.14", "title": "СО: Няма незаконна сеч в Борисовата градина"}
{"url": "http://www.novinite.bg/articles/157582/Organizaciya-na-dvijenieto-v-stolicata-dnes", "text": "От 08:00 до 20:00 часа на 14.03.2018 г., от 08:00 до 22:00 часа на 15.03.2018 г. и от 08:00 до 10:00 часа на 16.03.2018 г. се забранява престоят и паркирането на пътни превозни срества, с изкюлчение на автомобилите обслужващи мероприятието и извън местата в режмна платено паркиране „служебен абонамент“ на паркинга на пл. „Кн. Александър I“ – 18 /осемнадесет/ паркоместа.„Център за градска мобилност” ЕАД ще осигури специализиран автомобил за принудително преместване на паркирани в нарушение автомобили, само по нареждане на отдел „Пътна полиция” при СДВР, за времето и мястото посочени по-горе, съгласно чл.171, т.5 от Закона за движението по пътищата.", "date": "2018.03.14", "title": "Организация на движението в столицата днес"}
{"url": "http://www.novinite.bg/articles/157615/Podpomognati-sa-parvite-deca-na-Balgarskata-Koleda-2017-2018", "text": "Лечението на първите 200 деца на „Българската Коледа“ 2017/2018 г. беше  подпомогнато със средства, набрани от петнадесетото издание на благотворителната кампания, която се провежда под патронажа на българския държавен глава. На проведените заседания през февруари и март т.г. на Експертния съвет и на Комисията към благотворителната инициатива „Българската Коледа“ бяха разгледани постъпилите общо 250 заявления за подпомагане на деца, които страдат от различни заболявания и се нуждаят от подпомагане за осъществяване на медикаментозно лечение и  рехабилитация. Въз основа на предложение на Експертния съвет и решение на Комисията,  36 деца ще проведат 10-месечна медикаментозна терапия (до края на 2018 година) с лекарствата Genotropin, Omnitrope, Sandimmun neural, CellCept. Децата са с диагнози: Синдром на Силвър Ръсел, Нанизъм, Метафизарна дисплазия, Синдром на вродените аномалии свързани с нисък ръст, Остеохондроплазия, Синдром на Ди Джорж, Хипофосфатазия, Ахондроплазия, Хипофункция и други разстройства на хипофизата, Синдром на Корнелия де Ланге, Синдром на потоки Шефер, Нефротичен синдром, Остеогенезис имперфекта. Медикаментозната терапия с дарените лекарства за посочените диагнози не се заплаща от Републиканския бюджет, Националната здравноосигурителна каса и  Център „Фонд за лечение на деца”. 164 деца с диагнози Детска церебрална парализа, Епилепсия и хидроцефалия, Спина бифида, Спинална мускулна атрофия, Мускулна дистрофия тип Дюшен, Родова травма, Разстройство в развитието на двигателните функции и вродени аномалии, включително вродена глухота, са подпомогнати за осъществяване на специализирана рехабилитация в допълнение към тази, заплащана от Националната здравноосигурителна каса. Не са удовлетворени 50 от заявленията за подпомагане поради неясни искания и липса на актуални медицински документи, удостоверяващи здравословното състояние на съответното дете. Организаторите на благотворителната инициатива напомнят, че набраната сума се изразходва само за лечение на деца, осигуряване на медицински изделия и помощни средства, които не се финансират от републиканския бюджет, НЗОК или Ц”ФЛД”, както и за допълнителни рехабилитационни процедури и безвъзмездно предоставяне на медицинска апаратура, предназначена за деца. Решенията за отпускане на средства за лечение на деца и за закупуване на медицинска апаратура се вземат от Комисия с представители на президентската администрация, Нова телевизия и Българската национална телевизия на основание на предложение от Експертния съвет към „Българската Коледа“. Не се предоставят средства в брой, а дарената сума се превежда по дарителска банкова сметка на нуждаещото се дете за неговото лечение. С цел постигане на висока степен на публичност и прозрачност, правилата на Благотворителната инициатива на Президента на Република България „Българската Коледа” са публично достъпни на интернет страницата на инициативата .  Заявления за подпомагане на нуждаещи се от лечение и рехабилитация деца се приемат през цялата година ()", "date": "2018.03.14", "title": "Подпомогнати са първите деца на „Българската Коледа“ 2017/2018"}
{"url": "http://www.novinite.bg/articles/157617/Obstanovkata-v-s-Inovo-se-normalizira", "text": "Това бе констатирано от кмета на Община Видин Огнян Ценков приизвършената проверка, след издадената от него на 11 март 2018 годиназаповед, с която бе обявеното бедствено положение в кметство Иново.Кметът на Общината, подчерта, че днес обстановката вече сенормализира в компрометирания участък от дигата, като са предприетивсички мерки, за да се предотврати нов пробив. Осигурена бенеобходимата техника и доставени чували с пясък за укрепване накритичната част от дигата.Кметът на Община Видин Огнян Ценков посочи, че са взетиправилните решения и ефективни действия за овладяване накризисното положение вследствие на наводнението. Това е фактблагодарение на доброто взаимодействие на местната власт синституциите в лицето на заместник-министъра на земеделието АтанасДобрев, главен комисар Николай Николов, директор на Главна дирекция«Пожарна безопасност и защита на населението» на МВР, АлбенаГеоргиева, областен управител на област Видин и Снежина Динева –изпълнителен директор на „Напоителни системи” ЕАД. Огнян Ценковказа също, че при първа възможност ще се пристъпи към пълнотодоизграждане на дигата. Срокът, за който е обявено бедственотоположение в село Иново, е до отпадане на обстоятелствата, послужилиза неговото обявяване.Продължава наблюдението на критичните участъци не само в селоИново, но и в другите засегнати населени места на територията наОбщина Видин.", "date": "2018.03.14", "title": "Обстановката в с. Иново се нормализира"}
{"url": "http://www.novinite.bg/articles/157599/Bojko-Borisov-Neka-da-se-izvadi-vsichko-za-ChEZ", "text": "Премиерът Бойко Борисов коментира създаването на анкетна комисия в Парламента с думите, цитирам: „нека всичко за ЧЕЗ през годините да се извади“. Според него през годините е имало редица проверки и на трите ЕРП-та и те не зависят от това, кой кого харесва или не харесва.Бойко Борисов, министър-председател: Подкрепихме за анкетната комисия за ЧЕЗ в парламента, така че г-жа Петкова и дружествата да се извади всичко през годините, защото от изказването вчера разбрах, че аз не ги обичам. Довчера опозицията ме обвиняваше, че ги обичам и че през годините аз съм им пречел. Ние не сме пречили на никого, а сме искали ЕРП-та да си спазват договорите и ангажиментите, вследствие на което сме им пращали проверки на всичките - и на трите ЕРП-та, има наказания включително, ДКЕВР е взимала отношение тогава, прокуратурата, нека това да се занесе в Парламента, да се покаже. Така че тук не става въпрос за харесване и нехаресване, а за изпълняване на ангажиментите. Аутсорсването на дейностите им през годините, за какви пари става въпрос, за това, че не влагаха достатъчно в електропреносната и разпределителна система това, което им е ангажимент. Нека в Парламента всичко да стане ясно. От ръководството на ЧЕЗ вчера това, което казаха, разбрах, че единственият незаподозрян съм аз, защото не ги харесвам, няма как тогава да имам общо с тая сделка.", "date": "2018.03.14", "title": "Бойко Борисов: Нека да се извади всичко за ЧЕЗ"}
{"url": "http://www.novinite.bg/articles/157602/Patrioti-za-Sofiya-Novata-naredba-za-priem-v-parvi-klas-e-diskriminacionna", "text": "Председателят на групата на Патриотите в Столичния общински съвет е депозирал становище срещу спорна промяна на Наредба 10 на МОН за организацията на дейностите в училищното образование. Понастоящем за приема в първи клас е въведен водещ критерий - постоянен адрес на детето (чл. 43 от Наредбата). Той стана повод за много разправии и критики, като според групата на „Патриоти за София - ВМРО и АТАКА“ в градове с районно деление, особено в столицата, ще доведе до хаос и объркване при записването на децата в първи клас. Именно поради това и Патриотите не подкрепиха разработените от Столична община правила за прием в първи клас, които влизат в сила тази година.Поводът за острото недоволство на ВМРО и АТАКА в София обаче е друг - намерението на МОН да създаде специална привилегия за „малцинствата“, която да им  дава предимство при записване в първи клас. С други думи, за циганите чл. 43 и районирането няма да се прилага и циганчетата въз основа на произход ще бъдат насочвани към други училища, не тези по район.За тази идея се заговори преди два месеца. На страницата на МОН преди малко повече от 2 седмици беше обявен и конкретният текст на поправката в наредбата, която е дискриминационна - създава се чл. 43а, който дословно гласи:„§ 1. Създава се чл. 43а: „Чл. 43а. (1) Когато при определяне на прилежащите райони на училищата се установи, че съществува обосновано предположение прилагането на водещия критерий близост до училището до постоянния/настоящия адрес на детето обективно да доведе до формиране на една или повече паралелки с ученици само от една етническа малцинствена група, след решение на общината, децата от тази малцинствена група с постоянен/настоящ адрес в този прилежащ район може да се насочват за записване в първи клас в училища с други прилежащи райони от населеното място, без да се прилага чл. 43, ал. 3. (2) Децата по ал. 1 се насочват и се приемат в първи клас в училищата с други прилежащи райони при условия и по ред, определени от общината, и при заявено желание на родителите/настойниците. (3) Децата по ал. 2 може да се записват в училищата, към които са насочени, и на места над утвърдения училищен план-прием, но не повече от двама ученици в паралелка“. Според Карлос Контрера, общински съветник от ВМРО и председател на групата „Патриоти за София“ в СОС, това е чиста проба дискриминация и създаване на привилегии на база етнически произход. Воден от тези аргументи той депозира отрицателно становище до МОН с настояване предложението да се оттегли. Ето и част от мотивите на Контрера:Остро възразявам срещу предложения текст 43а, който по своята същност е един дискриминационен текст, създаващ привилегии в подзаконов нормативен акт въз основа на етнически признак. Предложеният проект въвежда изключение от общия ред на чл. 43 от Наредбата, като дефинитивно въвежда, че за деца от „една етническа малцинствена група“ по целесъобразност може да не се прилага районирането и тези деца да бъдат насочвани към други учебни заведения. С други думи, въз основа на етнически произход се въвежда изключение от важащото за всички останали общо правило. По своята същност това е привилегия, основана на база произход. Проектът категорично противоречи на Закона за защита от дискриминация и на установената практика, че не може да се въвежда по-благоприятен режим въз основа на произход.Следва да подчертая, че българското законодателство и международните ни ангажименти не третират и не признават понятието етническо малцинство в България. Следователно ползването на този термин в нормативен акт от какъвто и да е характер е незаконосъобразно и противоречи на вътрешноправната уредба на страната.От мотивите към предложението става ясно, че това е мярка по целесъобразност, но така или иначе тя е незаконосъобразна, тъй като противоречи на цялостната правна философия, а и на конкретни разпоредби на Конституцията (чл. 6) и на Закона за защита от дискриминация – пряка и непряка дискриминация.", "date": "2018.03.14", "title": "„Патриоти за София“: Новата наредба за прием в първи клас е дискриминационна"}
{"url": "http://www.novinite.bg/articles/157603/Vizita-na-zamestnik-predsedatelya-na-EK-Marosh-Shefchovich-v-Sofiya", "text": "На 15 март (четвъртък) заместник-председателя на Европейската комисия отговарящ на енергийния съюз Марош Шефчович ще бъде на посещение в България.Той ще се срещне с президента Румен Радев, с министър-председателя Бойко Борисов, с министъра на енергетиката Теменужка Петкова и с комисиите по енергетика и по европейски въпроси и контрол на европейските фондове в Народното събрание.Заместник-председателят Шефчович ще участва и в конференция на тема \"Ролята на неправителствените организации за подобряване на енергийната политика и нормативната база в областта на енергетиката - предизвикателства пред Югоизточна Европа\", която се организира от Института за енергиен мениджмънт и Министерството на енергетиката като част от програмата на Българското председателство на Съвета на ЕС.След откриването на конференцията Марош Шефчович и министър Петкова ще направят кратки изявления за медиите от 11:30 часа в зала \"Роял\" на София Хотел Балкан.", "date": "2018.03.14", "title": "Визита на заместник-председателя на ЕК Марош Шефчович в София"}
{"url": "http://www.novinite.bg/articles/157616/Radev-shte-se-sreshtne-sas-zamestnik-predsedatelya-na-Evropejskata-komisiya", "text": "На 15 март от 15.30 часа на „Дондуков 2“ президентът Румен Радев ще проведе среща със заместник-председателя на Европейската комисия, отговарящ за енергийния съюз, Марош Шефчович.", "date": "2018.03.14", "title": "Радев ще се срещне със заместник-председателя на Европейската комисия"}
{"url": "http://www.novinite.bg/articles/157619/Ivajlo-Moskovski-Do-2019-g-v-Sofiya-shte-ima-40-km-metrolinii-i-39-metrostancii", "text": "Метрото е много добър пример за интермодален проект, а неговото изпълнение върви изключително успешно. Това каза министърът на транспорта, информационните технологии и съобщенията Ивайло Московски по време на днешната проверка на строящата се метростанция „Медицинска академия“.  Той посочи, че над половината от първия етап на третата метролиния от Малък градски театър „Зад канала“ до кв. Горна баня е вече завършен, а до края на 2019 г. ще бъдат изградени общо 39 метростанции и приблизително 40 км метролинии в столицата. Това съобщиха от пресцентъра на Министерство на транспорта, информационните технологии и съобщенията. „Призовавам гражданите на столицата да осмислят ползите от проекта и да слязат от колите – това е в интерес както за сигурността им, така и за опазването на околната среда. Убеден съм, че ако в следващата кохезионна рамка има заложени средства, с които да финансираме метрото, ще продължим развитието на метромрежата“, каза министър Московски. Към момента разплатените средства по ОП „Транспорт и транспортна инфраструктура“ 2014-2020 за третата линия на метрото са 330 млн. лв. от общо 800 млн. лв. „По време на предстоящите преговори за бюджетната рамка на Европейския съюз е много важно, заедно с останалите държави членки, да договорим запазването на кохезионната политика, защото много голяма част от финансирането на големите транспортни проекти идва именно по линия на Кохезионния фонд и Европейския фонд за регионално развитие“, посочи Ивайло Московски. Той допълни още, че българската държава ще настоява да няма промяна в размера на финансиране на транспортния сектор след 2020 г. В проверката участваха още кметът на Столична община Йорданка Фандъкова, министърът на околната среда и водите Нено Димов, изпълнителният директор на „Метрополитен“ ЕАД Стоян Братоев и представители на Управляващия орган на ОП „Транспорт и транспортна инфраструктура“.", "date": "2018.03.14", "title": "Ивайло Московски: До 2019 г. в София ще има 40 км метролинии и 39 метростанции"}
{"url": "http://www.novinite.bg/articles/157587/Intenziven-trafik-na-granicata-s-Turciya", "text": "На българо-турската граница трафика е интензивен на граничен контролно-пропускателен пункт Капитан Андреево и на ГКПП Лесово за товарни автомобили на вход изход. На останалите ГКПП трафикът е нормален. Това сочи информацията от ГДГП за трафика на българските гранични контролно-пропускателни пунктове към 6 часа. На българо-сръбската граница трафикът е нормален на всички гранични контролно-пропускателни пунктове. На българо-македонската граница трафикът е нормален на всички гранични контролно-пропускателни пунктове. На българо-гръцката граница трафикът е интензивен на на ГКПП Кулата. На останалите ГКПП трафикът е нормален. . На българо-румънската граница трафикът е нормален на всички гранични контролно-пропускателни пунктове.", "date": "2018.03.14", "title": "Интензивен трафик на границата с Турция"}
{"url": "http://www.novinite.bg/articles/157605/Protest-pred-KEVR-zaradi-sdelkata-ChEZ", "text": "Пореден протест заради сделката между ЧЕЗ и \"Интерком\" се състоя пред Комисията за енергийно и водно регулиране.Организатори на протеста са партиите \"Българската пролет\" на Велизар Енчев и \"Възраждане\" на Костадин Костадинов.В 10:30 ч. пред КЕВР със знамена и плакати се събраха неколцина, предимно възрастни хора. В този час започна и официално заседание, което е открито и публично.\"Протестите ще продължат и не само ще бъдат насочени към енергийните дружества, но ще бъдат насочени и към другите\", каза преди дни Енчев.", "date": "2018.03.14", "title": "Протест пред КЕВР заради сделката ЧЕЗ"}
{"url": "http://www.novinite.bg/articles/157580/Fandakova-proveryava-izgrajdaneto-na-tretiya-lach-na-metroto", "text": "Столичният кмет Йорданка Фандъкова ще провери днес изграждането на третия лъч на метрото. Инспекцията ще бъде на метростанцията при Александровска болница на ул.\"Георги Софийски\".  В момента се изграждат 12 км от третия лъч на метрото и 12 метростанции. Планирано той да бъде готов до края на 2019 г.Строителството на третия лъч от софийското метро започна в началото на 2016 г. с най-тежкия участък между \"Красно село\" и \"Малък градски театър зад канала\" в центъра на града. Заради строителните работи няколко ключови кръстовища в центъра на София бяха с ограничен капацитет или изцяло блокирани.", "date": "2018.03.14", "title": "Фандъкова проверява изграждането на третия лъч на метрото"}
{"url": "http://www.novinite.bg/articles/157618/Oficialno-Inerkom-uvedomi-KZK-za-sdelkata-za-ChEZ", "text": "Днес, 14 март, „Инерком България\" подаде уведомление по реда на чл.79, ал.1 от ЗЗК за осъществяване на концентрация по чл.22, ал.1, т.2 от Закона за защита на конкуренцията, чрез придобиване на контрол от страна на „Инерком България\" ЕАД върху предприятия от групата на „ЧЕЗ а.с.\" в Република България. Това се казва в съобщение от фирмата на Гинка Върбакова \"Инерком България\" разпространено до медиите. Ето какво пише още в съобщението: \"Планираната концентрация ще бъде осъществена въз основа на договор за покупка на акции, сключен на 23 февруари 2018 г. между „ЧЕЗ а.с.\" и „ЧЕЗ Бългериън Инвестмънтс Би Ви\" от една страна като Продавачи, и „Инерком България\" ЕАД като Купувач. Припомняме, че тази стъпка беше тема на проведените в средата на миналата седмица разговори в Прага между „Инерком България\" и „ЧЕЗ а.с.\", както и че тя е изискване по вече подписания договор между двете страни\".", "date": "2018.03.14", "title": "Официално: \"Инерком\" уведоми КЗК за сделката за ЧЕЗ"}
{"url": "http://www.novinite.bg/articles/157612/Balgarinat-dava-naj-mnogo-pari-za-hrana-jilishte-transport-i-zdrave", "text": "По случай Световния ден на правата на потребителя националната статистика изпрати данни за общия потребителски разход на българина за 2016 г.Най-голяма част от парите ни отиват за храна – 37,3%, следвани от парите за жилища и битови разходи – 17,3%. Другото голямо перо в разходите са транспортът – 8,3% и здравеопазването – 6,7%. За свободно време, култура и почивка българинът отделя 5,8% от средствата си, за съобщения – 5,4%, за алкохол и цигари – 5,2%, за други стоки и услуги – 5,1%, за жилищно обзавеждане и поддържане на дома – 4,5%. На последно място в разходите са дрехите и обувките – 4,4%.Средно на лице от домакинство българинът изяжда 88 кг. хляб годишно, 45,6 кг. месо. Най-предпочитано е птичето месо – 10,8 кг., следвано от свинското – 9,5 кг., малотрайни колбаси – 6,9 кг., трайни колбаси – 3,7 кг., агнешко – 1,1 кг. и телешко –  кг.27,3 литра е консумираният алкохол средно на лице от домакинство за 2016 година. Най-предпочитана от българина е бирата – изпиват се по 20,3 литра, следвана от виното – 4,4 литра и ракията – 1,9 литра. Другите видове алкохол, които са потребявани са 0,6 литра. Сред млечните продукти българинът предпочита най-много киселото мляко – 27,5 кг. на година, следвано от прясното мляко – 17,3 литра, сирене – 11,8 кг, кашкавал – 3,9 кг., други млечни изделия – 2,3 кг. и яйца – 140 бр.Българинът консумира 70 кг. зеленчуци на година средно на лице от домакинство и 49 кг. плодове.Най-предпочитани са доматите – 20,6 кг., след което краставиците – 11 кг., пипер – 7,8 кг., зеле – 6,5 кг.От плодовете най-предпочитани са южните плодове – 14 кг. на година, дините и пъпешите – 12,5 кг., ябълкие – 11,9 кг. и крушите – 0,8 кг.Средно на лице от домакинство потреблението на компоти на година е 8,3 кг., а на конфитюри – 0,7 кг.", "date": "2018.03.14", "title": "Българинът дава най-много пари за храна, жилище, транспорт и здраве"}
{"url": "http://www.novinite.bg/articles/157589/Po-predlojenie-na-BSP-za-Balgariya-se-sazdava-vremenna-komisiya-za-sdelkata-s-ChEZ", "text": "По предложение на „БСП за България“ се създава Временна комисия за установяване навсички факти и обстоятелства във връзка с планираната продажба ЧЕЗ в България.Комисията ще разгледа и  приватизацията на дружеството.„Преминаването на собствеността на дружеството, осигуряващо електроснабдяването наповече от 3 млн. души в една трета от територията на страната, в ръцете на неяснисобственици, при неизяснени обстоятелства и непрозрачно финансиране, е недопустимо отгледна точка на националната сигурност“. Това заяви зам.-председателят на ПГ на „БСП заБългария“ Драгомир Стойнев от парламентарната трибуна. Той подчерта, че има достасъмнения около тази сделка. „Народното събрание, като най-висш орган в страната, не можеда остане безучастен свидетел на случващото се в стратегически сектор, какъвто безспорное енергетиката“, допълни Стойнев. По неговите думи парламентът е длъжен да упражнисвоите правомощия и да установи всички факти и обстоятелства около процедурата, коятодоведе до избора на фирма, създадена преди няколко месеца, с капитал от едва 50 000 лв.за купувач на едно от най-големите енергийни предприятия в страната. Стойнев припомни,че оповестяването на сделката за продажба на чешкото дружество на „ЧЕЗ Груп“-Българияе предизвикало остра обществена реакция и сериозни притеснения в българските граждани.", "date": "2018.03.14", "title": "По предложение на „БСП за България“ се създава временна комисия за сделката с ЧЕЗ"}
{"url": "http://www.novinite.bg/articles/157591/Vremenno-se-zabranyavat-prestoyat-i-parkiraneto-na-patni-prevozni-sredstva-po-bul-Petko-Karavelov", "text": "От 9.00 часа до 16.30 часа на 14 15 и 16 март се забранява престоят и паркирането на пътни превозни средства по бул.„Петко Каравелов“ между бул. „България“ и ул. „Бяла черква“ . Промяната в организацията на движение се налага във връзка с ремонт на уличното осветление по бул. „Петко Каравелов“ между бул. „България“и ул. „Бяла черква“ .", "date": "2018.03.14", "title": "Временно се забраняват престоят и паркирането на пътни превозни средства по бул. „Петко Каравелов“"}
{"url": "http://www.novinite.bg/articles/157610/KNSB-shte-pomogne-na-semejstvoto-na-zaginaliya-rabotnik-v-Arsenal", "text": "КНСБ ще помогне на семейството на загиналия работник в \"Арсенал\" АД.   То ще получи еднократна помощ от 1000 лв., а детето на мъжа ще взима ежемесечна стипендия до завършване  на средното си образование чрез благотворителния фонд на КНСБ \"Проф. д-р Желязко Христов\", създаден да помага на деца на загинали работници.   Ще бъде подпомогнато и семейството на другия мъж, който пострада при инцидента.   Както стана ясно по-рано днес, един човек загина, а друг обгоря тежко след инцидент в \"Арсенал\" АД, гр. Казанлък.  Най-вероятната причина е запалване на химическа смес. Ръководството на КНСБ изразява съболезнования на близките на починалия работник и апелира към работодателите в цялата страна, както и към и органите по контрол на безопасност на труда да завишат своята бдителност, да инвестират в безопасни условия на труд, защото няма нищо по-ценно от човешкия живот.   Благотворителен фонд на КНСБ \"Проф. д-р Желязко Христов\" подпомага 45 деца на загинали работници. Всяко едно получава ежемесечна стипендия до завършване на средното си образование. На семействата на загинали или пострадали работници пък се отпуска еднократна помощ.", "date": "2018.03.14", "title": "КНСБ ще помогне на семейството на загиналия работник в „Арсенал“"}
{"url": "http://www.novinite.bg/articles/157592/Pochitat-pametta-na-ubitiya-v-Lyaskovec-specpolicaj", "text": "Във Велико Търново ще почететат паметта на убития в Лясковец командос. Спецполицай Емил Шарков беше убит по време на акция по обезвреждането на стрелеца Петко Петков. Поклонението ще се състои от 11.00 часа. Хората, които ще почетат паметта на спецполицая, ще се съберат пред паметната плоча в двора на Професионалната гимназия по електроника „А. С. Попов” в старопрестолния град. Там е умил самият Шарков, обяви директорът на учебното заведение Нели Николова пред Фокус. Очаква се да присъстват семейството на Шарков и колеги. Пред паметната плоча ще се поднесат цветя. Емил Шарков загина на 14 март 2014 година при специализирана акция пред дома на 54-годишния Петко Петков в Лясковец, който се беше барикадирал в дома си.", "date": "2018.03.14", "title": "Почитат паметта на убития в Лясковец спецполицай"}
{"url": "http://www.novinite.bg/articles/157593/Izgorya-picariya-v-Burgas", "text": "Пицария е изгоряла през изминалата нощ напълно в Бургас, съобщава \"Фокус\", като се позовава на полицията в града.Около полунощ е получено съобщение за това, че е извършен палеж в пицария в жк. \"Лазур\", като запалването е извършено чрез взломяване на витринното стъкло. Огънят е потушен от две противопожарни коли с осем огнеборци.Причините за пожара в процес на изясняване, като е извършен оглед на мястото. В момента се извършва повторен оглед в светлата част на деня.", "date": "2018.03.14", "title": "Изгоря пицария в Бургас"}
{"url": "http://www.novinite.bg/articles/157584/Sofijska-voda-vremenno-shte-prekasne-vodosnabdyavaneto-v-nyakoi-chasti-na-stolicata", "text": "На 15 март 2018 г. (четвъртък), във връзка с изместване на уличен водопроводна ул. „Васил Левски“, кв. „Обеля“, се налага спиране на водоподаването от 09:00 до21:00 часа на клиентите на „Софийска вода”, живеещи в района на:с. Мрамор, с. Житен, с. Волуяк и бивш стопански дворс. Доброславци – ул. „Царско село“.При продължителност на строително-ремонтните дейности над 12 часа „Софийскавода” ще осигури алтернативно водоснабдяване с водоноски на адрес: с. Мрамор – предкметството; с. Житен – пред кметството; с. Волуяк –пред кмитството.На 15 март 2018 г. (четвъртък), във връзка с подмяна на спирателни крановена ул. „Иглика“, с. Мировяне , се налага спиране на водоподаването от 09:00 до21:00 часа на клиентите на „Софийска вода”, живеещи в района на:ул. „Христо Ботев“, ул. „Перуника“, ул. „Канала“, ул. „Еделвайс“, ул.„Чавдар войвода“.При продължителност на строително-ремонтните дейности над 12 часа „Софийскавода” ще осигури алтернативно водоснабдяване с водоноска на адрес: ул. „Чавдарвойвода“ ъгъла с ул. „Христо Ботев“.На 15 март 2018 г. (четвъртък), във връзка с подмяна на сградно водопроводноотклонение на бул. „Евлоги и Христо Георгиеви“, Център, се налага спиране наводоподаването от 09:00 до 18:00 часа на клиентите на „Софийска вода”, живеещи врайона на:бул. „Евлоги и Христо Георгиеви“ от ул. „Граф Игнатиев“ до бул. „ЦарОсвободител“При продължителност на строително-ремонтните дейности над 12 часа „Софийскавода” ще осигури алтернативно водоснабдяване с водоноска на адрес: ул. „Ген. Гуркоъгъла с бул. „Евлоги и Христо Георгиеви“.На 15 март 2018 г. (четвъртък), във връзка с изграждане на сградноводопроводно отклонение на ул. „инж. Иван Иванов“, жк. „Зона Б-19“, се налагаспиране на водоподаването от 10:00 до 18:00 часа на клиентите на „Софийска вода”,живеещи в района на:ул. „инж.Иван Иванов“ от бул. „Александър Стамболийски“ до ул. „ТриУши“ул. „Позитано“ от ул. „Алдомировска“ до ул. „инж. Иван Иванов“Съобщение до медиите14 март 2018г.„Софийска вода” АДТелефонен център: 0800 121 21Бизнес парк София, Сграда 2Аwww.sofiyskavoda.bgПри продължителност на строително-ремонтните дейности над 12 часа „Софийскавода” ще осигури алтернативно водоснабдяване с водоноска на адрес: бул. „АлександърСтамболийски“ ъгъла с ул. „инж. Иван Иванов“.На 15 март 2018 г. (четвъртък), във връзка с изграждане на сградноводопроводно отклонение на ул. „Букет“, кв. „Овча купел“, се налага спиране наводоподаването от 09:30 до 18:30 часа на клиентите на „Софийска вода”, живеещи врайона на:ул. „Букет“ от ул. „Любляна“ до река ВладайскаПри продължителност на строително-ремонтните дейности над 12 часа „Софийскавода” ще осигури алтернативно водоснабдяване с водоноска на адрес: ул. „Букет“ ъгълас ул. „Любляна“.На 15 март 2018 г. (четвъртък), във връзка с подмяна на спирателен кран наул. „Крушовски връх“, кв. „Овча купел“ , се налага спиране на водоподаването от09:30 до 19:30 часа на клиентите на „Софийска вода”, живеещи в района на:ул. „675-та“ между ул. „Брезов рид“ и ул. „Крушовски връх“ул. „Крушовски връх“ между ул. „675-та“ и ул. „Маестро Кънев“При продължителност на строително-ремонтните дейности над 12 часа „Софийскавода” ще осигури алтернативно водоснабдяване с водоноска на адрес: ул. „Крушовскивръх“ ъгъла с ул. „Маестро Кънев“.На 15 март 2018 г. (четвъртък), във връзка с диагностика на уличенводопровод на ул. „Липов цвят“, НПЗ „Хаджи Димитър“ , се налага спиране наводоподаването от 09:00 до 19:00 часа на клиентите на „Софийска вода”, живеещи врайона на:ул. „Воднянка“ от ул. „Лавандула“ до ул. „Липов цвят“, ул. „Липов цвят“ иул. „Дан Колов“При продължителност на строително-ремонтните дейности над 12 часа „Софийскавода” ще осигури алтернативно водоснабдяване с водоноска на адрес: ул. „Воднянка“ъгъла с бул. „Липов цвят“.Ремонтните дейности ще осигурят по-добро управление на водопроводната мрежакато максимално се ограничат зоните на евентуални бъдещи нарушения наводоснабдяването.Засегнатите от прекъсването на водата, могат да получат повече информация отТелефонния център на “Софийска вода” АД на телефон 0800 12121 или да следят заразвитието на всички текущи теренни дейности в реално време чрез Виртуалнияинформационен център на дружеството - http://www.sofiyskavoda.bg/water_stops.aspx .“Софийска вода” АД предварително се извинява на своите клиенти запричинените временни неудобства!", "date": "2018.03.14", "title": "Софийска вода временно ще прекъсне водоснабдяването в някои части на столицата"}
