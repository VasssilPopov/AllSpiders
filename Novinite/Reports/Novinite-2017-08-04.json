{"url": "http://www.novinite.bg/articles/148198/Dneven-horoskop-za-petak-04-avgust-2017-g", "text": "\r\n\r\nТрябва да продължите да работите за мечтите си, нещата се движат в правилната посока, но вашето постоянство е от решаващо значение. Набрали сте инерция, така че не спирайте в никакъв случай.\r\n\r\nТрябва да останете здраво стъпили на земята днес, без значение колко добре се развиват нещата, защото главозамайването може да ви изиграе много лоша шега. Моментът е подходящ да поговорите с близък приятел или член на семейството.\r\n\r\nДнес ще трябва да разрешите проблем в любовния си живот. Може би вашият партньор движи връзката в посока, която не ви харесва? Единственият начин да се справите е пълноценната комуникация. Не се страхувайте да говорите.\r\nАко сте представител на друга зодия, можете да намерите дневния си хороскоп \r\n", "date": "2017.08.04", "title": "Дневен хороскоп за петък, 04 август 2017 г."}
{"url": "http://www.novinite.bg/articles/148231/Lom-otnovo-bez-voda-pri-40-gradusovata-jega", "text": "Днес Лом отново остана на сухо в 40-градусовата жега, след поредните, този път 6 аварии, по довеждащия тотално компроментиран водопровод от помпената станция в с. Добридол до града. Това е второто  спиране на водата от началото на август и шесто за месец.  Ломчани открито негодуват и очакват спешна намеса на държавата за преодоляване на водния стрес, на който са подложени. Без вода са и селата Трайково, Замфир, Сливата и Арчар. Това съобщиха от градската управа./Дарик/   От началото на 2017 г. по външния довеждащ водопровод са регистрирани 133 аварии, като само през юли те са 21, на 1 август станаха 9 аварии, а днес – още 6, съобщиха от ВиК-Лом.   Довеждащият водопровод от помпената станция в с. Добридол е изграден в периода 1970-1975 г., но вече е напълно амортизиран. Още миналата година Община Лом подготви актуализиран проект за авариен ремонт, а е вече е приключила и процедурата за избор на фирма-изпълнител, която да извърши ремонт на външния напорен водопровод – първи етап, който е  на стойност 1,6 милиона лева от Министерството на регионалното развитие и благоустройството.    За ремонта на целия външен водопровод от Добридол до Лом обаче ще са необходими още близо 5 милиона лева, които Община Лом също не може да осигури от местния бюджет и се очаква изцяло на помощ от държавата.   А заради неизпълнения т. нар. Воден цикъл в мандат 2011-2015 г., над 50 % от водопроводната мрежа в града е напълно амортизирана, което също води до аварии и спиране на водата и предизвиква сериозно недоволство сред жителите на Лом.  ", "date": "2017.08.04", "title": "Лом отново без вода при 40-градусовата жега"}
{"url": "http://www.novinite.bg/articles/148227/Peshehodec-ubit-ot-tovaren-avtomobil-v-Montana", "text": "Товарен автомобил е блъснал и убил пешеходец в Монтана, съобщават от МВР. /Дарик/Тази нощ около 1.30 ч. в полицията е получен сигнал за катастрофа на пътя от Монтана за Берковица, след изхода на областния център.   Товарен автомобил  \"Форд Транзит\" ударил и убил на място и 51-годишен мъж от Монтана.   Водачът на товарния автомобил е 59-годишен гражданин на Сърбия. Той е тестван за алкохол, като пробата е отрицателна.   Шофьорът е задържан за срок до 24 часа. ", "date": "2017.08.04", "title": "Пешеходец убит от товарен автомобил в Монтана"}
{"url": "http://www.novinite.bg/articles/148202/Ekstradiraha-8-balgari-v-Ispaniya-zaradi-trafik-na-hora", "text": "Осем български граждани, сред които и кметът на пазарджишкото село Семчиново Пламен Темелков, бяха предадени днес на испанските власти, информира ДАРИК.   Процедурата бе извършена на аерогара София със съдействието на служители на бюро \"Сирене\" в дирекция \"Международно оперативно сътрудничество\" съгласно Европейска заповед за арест, издадена от Кралство Испания, съобщават от МВР.   Осемте мъже бяха качени във военен самолет, изпратен специално за целта. Те бяха уличени като участници в организирана престъпна група за трафик на хора с цел сексуална експлоатация в Испания, Германия и Швейцария в хода на проведена на 26 юни т.г. международна операция с название \"Европа\".   Акцията е реализирана след разследване, започнало в края на 2015 г. и интензивен обмен на оперативна информация. В нея са участвали служители на отдел \"Трансгранична организирана престъпност\" в ГДБОП, Специализираната прокуратура, както и Централната бригада за трафик на хора при Генералната дирекция на полицията в Испания.В процеса на работа е създаден съвместен екип за разследване, у нас е образувано досъдебното производство , проведени са редица координационни срещи за конкретизиране на задачите на всяка част на екипа, както и датата за съвместната реализация. Изпратени са 16 европейски заповеди за арест. В хода на проведените действия на територията на страната са извършени процесуално следствени действия на 17 адреса и са иззети множество документи, пари, накити, мобилни телефони, часовници и др. вещи. Тогава са задържани и осем участници в престъпната група.   По същото време в Испания са извършени претърсвания на 21 адреса, където испанските полицаи са намерили също голямо количество пари, накити, часовници, упойващи и наркотични вещества, български регистрационни табели и мобилни телефони. Задържани са и лица, съпричастни към престъпната дейност на групата. Изяснена е схемата, по която е работила организираната престъпна група.В по-голямата си част набирането на жертвите у нас се е извършвало чрез измама, възползвайки се от техния социален статус. Пристигайки в Испания, групата налагала своите условия на експлоатация върху тях, като не се е колебаела да използва насилие и заплахи. Жените били принуждавани да крадат пари, кредитни карти и ценности от клиентите си, които след това са продавани на нелегалния пазар. Групата работела при строго установени йерархични нива и имала пълен контрол над проституцията в района на Марбея.Първи помагачи на лидерите се явявали тези, които осъществявали указанията им на територията на Испания. Установено е, че част от парите, получени от престъпната дейност, бивали декларирани като приходи от продажба на животни и се използвали за закупуване на движими и недвижими вещи.   В групата се включвали и други помагачи, част от които и шофьорите, превозвали жертвите, управителки на домовете в Пуерто Банус, както и получателите, чрез които се извеждала открадната стока.", "date": "2017.08.04", "title": "Екстрадираха 8 българи в Испания заради трафик на хора"}
{"url": "http://www.novinite.bg/articles/148235/Obiri-organizirani-ot-nepalnoletni", "text": "За два случая на обири, които са организирани от деца или участват в тях, съобщават днес от Областната дирекция на МВР - Монтана. /Дарик/ Първият е в село Василовци. Там 36-годишна жена се оплакала, че някой демонтирал стъкло на прозорец в дома й и извършил кражба на музикална уредба \"Сони\", моторен трион \"Хуск Варна\", ДВД \"Елджи\", миксер, кафе машина и 2 въдици - неустановени марки. При проведените оперативно-издирвателни мероприятия служители на Участък Брусарци са разкрили извършителите – три момчета - 17-годишен от гр. Лом и двама 14-годишни от с. Василовци. Откраднатите вещи са установени и върнати на собственичката. Работа по документиране на престъпната дейност на извършителите продължава Участък Брусарци.   В приемната на полицейския участък в с. Аспарухово е получен сигнал от 55-годишен местен жител. Той съобщил, че неизвестен крадец проникнал в дома му и извършил кражба на меден казан и капак с вместимост около 100 литра, метална тръба от неръждаема стомана с дължина около 1,5 метър и ел. дрелка. Вещите се намирали под навес в селскостопанска постройка. При проведените оперативно-издирвателни мероприятия по „горещи” следи са установени извършителите – А. Г. /22 г./ и 14-годишен, и двамата от с. Аспарухово и 12-годишен от с. Динково, обл. Видин. Част от отнетите вещи са намерени и върнати на собственика. Работа по изясняване и документиране на случая продължава Участък Медковец. ", "date": "2017.08.04", "title": "Обири организирани от непълнолетни"}
{"url": "http://www.novinite.bg/articles/148237/Nyama-vazmojnost-da-se-naznachat-poveche-speshni-ekipi-po-Chernomorieto", "text": "Няма финансова възможност да се назначат повече спешни екипи по Черноморието през летния сезон, отколкото ни трябват, така че винаги да има линейки на разположение. От друга страна, тази стъпка е и безсмислена, тъй като, ако се назначат допълнителни екипи, тези хора няма да има какво да правят след септември. Проблемът е в това, че 80 процента от повикванията на линейки по морето не са за спешни случаи, но за съжаление ангажират автомобили на спешната помощ. Това разказа в интервю на Дарик заместник здравният министър д-р Мирослав Ненков, информира ДАРИК. Оказва се, че хората на плажа най-често търсят линейка за стомашно-чревни оплаквания, обриви, слънчеви изгаряния, както и за оплаквания вследствие на прекомерна употреба на алкохол. Година след като на къмпинг \"Нестинарка\" почина 67-годишен русенец, а линейката пристигна 40 минути след повикването, тъй като бе ангажирана с друг адрес, равносметката на здравното министерство, е следната: едва 20 на сто от повикванията по Черноморието са наистина спешни.   \"За юли сто повиквания са от филиалите в Бургас, Несебър, Поморие, Созопол, Царево. Юли има 31 дни, тоест изпълнявани са по 3-4 адреса на ден\", каза д-р Ненков. Анализът, осигурен от специалисти от Министерството на здравеопазването, показва, че 80 на сто от повикванията всъщност не са за спешни, не са за животозастрашаващи или за състояния, които биха могли впоследствие да се превърнат в застрашаващи, коментира зам. здравният министър. Най-често повикванията са за стомашно-чревни оплаквания, респираторни инфекции, обриви, слънчеви изгаряния и пациенти, употребили алкохол, каза д-р Ненков. Зам.-министърът е категоричен, че средства за осигуряване на допълнителни линейки при нужда има. Случаят в \"Нестинарка\" е показателен, смята той. \"Една огромна част от функциите, които изпълняват натоварените центрове на спешна помощ, е, че те не изпълняват истински спешна медицинска функция. Ангажирането на екипите по адреси и липсата на свободен екип може да генерира подобен случай като в \"Нестинарка\". \"За нашите финансови възможности е невъзможно да имаме повече екипи, отколкото ни трябват, за да може, ако се случи нещо подобно, ние винаги да имаме екип на разположение да тръгне. Факт е, че екипите са закъснели не защото са пили кафе, а защото са били ангажирани на друг адрес. Факт е, че човек, който извика линейка, защото го боли главата, ангажира екип, който би могъл да спаси живота на някого, но тези неща няма да могат да бъдат оправени лесно и бързо. Тоест искрено се надяваме организацията на работа в Спешната помощ да е такава, че да не се получават такива неща като на \"Нестинарка\". Но там има обективна причина с ангажиране на различни адреси и физическа невъзможност да се притекат бързо на помощ в случая\", каза д-р Ненков.", "date": "2017.08.04", "title": "Няма възможност да се назначат повече спешни екипи по Черноморието"}
{"url": "http://www.novinite.bg/articles/148211/Povdigat-obvinenie-na-shefa-na-Stolichnata-zdravna-kasa", "text": "Специализираното звено „Антикорупция” при Софийска градска прокуратура привлече днес в качеството на обвиняема Биляна Пенева-Стоянова, която е директор на Столичната здравноосигурителна каса за три случая, в които е упражнила принуда спрямо служители касата, информира БНТ.\r\nСтоянова е обвинена за това, че на 15 май 2016 г. в София, като директор на СЗОК е принудила свой служител по повод изпълнение на службата си да извърши нещо противно на волята му, а именно да завиши или отнеме броя на точките на определени индикатори и по този начин да се завиши бройката на леглата на лечебното заведение.\r\nКато е злоупотребила с властта си, Стоянова е заповядала на служителя да изготви нов протокол, като лично е диктувала точките по съответните индикатори и е казала, че така трябва да се изготви протокола и не му е дала възможност да отрази в протокола резултатите от извършена преди това от него проверка, отразяващи действителното положение в Университетска МБАЛ „СОФИЯМЕД“ ООД.\r\nНа 19 октомври 2016 г. в София, като директор на СЗОК е принудила друг свой служител по повод изпълнение на службата да извърши нещо противно на волята му. Вместо отразеното от служителя в резултат на извършена от него проверка, че в МБАЛ „Сердика“ ЕООД има увеличени хоспитализации на 7 човека, злоупотребявайки с властта си Стоянова му е заповядала да състави нов протокол със същия номер, с дата 20.10.2016 г., в който да отрази неверни обстоятелства, а именно, че в болницата само 2 човека са надвишили бройката от 12 хоспитализации. Съгласно алгоритъма на КП№ 298, НЗОК заплащат само 12 хоспитализации.\r\nСтоянова е изтъкнала обстоятелството, че няма как от лечебното заведение да знаят за превишените хоспитализации, игнорирайки факта, че всеки пациент има досие и не е дала възможност на служителя да отрази в протокола от проверката действителното положение в МБАЛ „Сердика“ ЕООД.\r\nЗа трети път, на 07 юни 2017 г., Стоянова като директор на СЗОК е принудила свой служител по повод изпълнение на службата, да извърши нещо противно на волята му. Вместо отразеното от служителя след извършена от него проверка, че в „Специализирани болници за рехабилитация-Национален комплекс“ ЕАД-филиал Банкя, са нарушени условията и реда за оказване на болнична помощ по чл. 55, ал.2, т. 2 от ЗЗО и изискванията определени в чл. 278, ал.1, т.1 и т.3 от НРД за МД2017 чл.286, ал. 5 и ал. 6 от НРД за МД 2017 и Наредба за осъществяването на правото на достъп по чл. 22, ал. 1, ал.4, ал.5, да състави нов протокол със същия номер и дата, в който да отрази неверни обстоятелства, а именно, че резервационната система е същата като лист на чакащи.\r\nКато е злоупотребила с властта си Стоянова е заповядала на служителя да изготви нов протокол, като лично е диктувала съдържанието му и използвайки неговата професионална неопитност е казала, че така трябва да се изготви протокола и не е му дала възможност, да отрази в протокола от проверката действителното положение в „Специализирани болници за рехабилитация-Национален комплекс“ ЕАД-филиал Банкя.\r\nЗа всяко едно от престъпленията е предвидено наказание „лишаване от свобода“ до 6 години. Спрямо обвиняемата е взета мярка за неотклонение „Подписка“.\r\n", "date": "2017.08.04", "title": "Повдигат обвинение на шефа на Столичната здравна каса"}
{"url": "http://www.novinite.bg/articles/148189/Grisho-ne-uspya-da-se-klasira-za-chetvartfinalite-na-turnira-vav-Vashington", "text": "Най-добрият ни тенисист Гpигоp Димитpов не успя да се класира за четвъртфиналите на турнира във Вашингтон, след като загуби двубоя срещу младата руска надежда Даниил Медведев, съобщава НОВА.Руснакът се оказа доста корав съперник и след 6:4, 6:2 елиминира първата ракета на България.Срещата между хасковлията и 50-ия в света продължи точно 65 минути. Димитров допусна общо четири пробива в мача, като съумя да реализира само един.Това бе втори мач между Димитров и Медведев. Първият им сблъсък се състоя по-рано през 2017 г. в Куинс. Тогава обаче Гришо се поздрави с победата.  ", "date": "2017.08.04", "title": "Гришо не успя да се класира за четвъртфиналите на турнира във Вашингтон"}
{"url": "http://www.novinite.bg/articles/148228/Izdirvat-maj-izbyagal-ot-psihobolnica", "text": "Областната дирекция на МВР в Ловеч издирва Ивайло Методиев Лехчевски, който е избягал от Държавната психиатрична болница в Гара Карлуково на 24 юли, съобщават от пресцентъра на полицията, информира ДАРИК.   Роденият в Перник мъж, който е бил настанен за задължително лечение, към момента е в неизвестност. Той е на видима възраст 35-40 години, висок е 175 см, с къса, права, кестенява коса, зелени очи и нормално телосложение.   От полицията молят хората, които имат информация за местонахождението на издирвания мъж, да се обадят на телефон 112 или в най-близкото поделение на МВР. Анонимността им е гарантирана.", "date": "2017.08.04", "title": "Издирват мъж избягал от психоболница"}
{"url": "http://www.novinite.bg/articles/148220/Arest-za-otkradnaya-pistoleta-na-samoubiliya-se-biznesmen", "text": "Районна прокуратура-Пловдив ще внесе искане в съда за определяне на мярка за неотклонение „задържане под стража“ спрямо 74-годишния Симеон Стоев. Той е привлечен като обвиняем за държане на две огнестрелни оръжия и боеприпаси към тях без разрешение, информира ДАРИК.  Вчера стана ясно, че Стоев е взел оръжието от мястото, където се самоуби Данаил Божилов. Бизнесменът сложи край на живота си в пловдивския парк \"Лаута\" на 26 юли. Според показания на свидетели Стоев се навел да провери дали мъжът е жив, и взел нещо. Полицията, която издирваше оръжието, вчера съобщи, че пистолетът с марка \"Берета\" е намерен в дома на Стоев.   От Апелативната прокуратура в Пловдив отбелязват, че до момента е установено, че за периода от 26 юли до 2 август 2017 г., обвиняемият е държал пистолет \"Берета“ и втори пистолет, чиято марка е неизвестна, в дома си в Пловдив. Оръжието било открито от служители на МВР в тайник под печката.", "date": "2017.08.04", "title": "Арест за открадная пистолета на самоубилия се бизнесмен"}
{"url": "http://www.novinite.bg/articles/148194/Svetovniya-shampionat-po-leka-atletika-zapochva-tazi-vecher", "text": "Световния шампионат по лека атлетика започва тази вечер в Лондон.  За първи път шампионатът ще бъде открит с вечерна сесия, като организаторите ще предложат рекордните 10 състезателни дни, информира НОВА.Пет от тях ще имат и сутрешни и вечерни сесии, а останалите 5 дни, които ще бъдат делнични, ще предложат само вечерен атлетически спектакъл за любителите на „Царицата на спортовете“.  В световния шампионат по лека атлетика в Лондон ще участват рекордните около 2030 атлети, като за първи път на първенство на планетата ще се проведат 48 дисциплини. От тази година в програмата официално е добавено и 50 километра спортно ходене за жени.Вижте финалния вариант на програмата:                                   21:00     МЪЖЕ  100 m    Предварителен кръг21:20     МЪЖЕ  Диск     Квалификация / Група А21:30     МЪЖЕ  Скок на дължина    Квалификация / Групи А и B21:35     ЖЕНИ   1500 m     Серии21:45     ЖЕНИ   Овчарски скок    Квалификация / Групи А и B22:20     МЪЖЕ  100 m    Серии / 1-ви кръг                                22:45     МЪЖЕ  Диск     Квалификация / Група B23:20     МЪЖЕ  10 000 m   Финал        12:00     МЪЖЕ  Гюле    Квалификация / Групи А и B12:05     ЖЕНИ   100 m пр.б.    Седмобой12:35     ЖЕНИ   Чук    Квалификация / Група А12:45     МЪЖЕ  400 m    Серии / 1-ви кръг                                13:00     ЖЕНИ   Троен скок    Квалификация / Групи А и B13:30     ЖЕНИ   Скок на височина    Седмобой / Групи А и B13:45     ЖЕНИ   100 m    Серии / 1-ви кръг14:05     ЖЕНИ   Чук    Квалификация / Група B14:45     МЪЖЕ  800 m    Серии / 1-ви кръг             21:00     ЖЕНИ   Гюле     Седмобой / Групи А и B21:05     МЪЖЕ  100 m    Полуфинал / 2-ри кръг21:26     МЪЖЕ  Диск     Финал21:35     ЖЕНИ   1500 m    Полуфинал / 2-ри кръг22:05     МЪЖЕ  Скок на дължина    Финал22:10     ЖЕНИ   10 000 m    Финал23:00     ЖЕНИ   200 m    Седмобой23:45     МЪЖЕ  100 m    Финал         12:00     ЖЕНИ   Скок на дължина    Седмобой / Групи А и B12:05     МЪЖЕ  3000 m пр.б.     Полуфинал / 1-ви кръг12:40     МЪЖЕ  Овчарски скок    Квалификация / Групи А и B12:55     МЪЖЕ  Маратон    Финал13:05     МЪЖЕ  400 m пр.б.    Серии / 1-ви кръг13:45     ЖЕНИ   Копие    Седмобой / Група А13:55     ЖЕНИ   400 m    Серии / 1-ви кръг                                15:00     ЖЕНИ   Копие    Седмобой / Група B15:15     МЪЖЕ  110 m пр.б.    Серии / 1-ви кръг16:00     ЖЕНИ   Маратон    Финал           21:00     ЖЕНИ   Овчарски скок Финал21:05     ЖЕНИ   Копие    Квалификация / Група А21:10     ЖЕНИ   100 m    Полуфинал / 2-ри кръг21:40     МЪЖЕ  400 m    Полуфинал / 2-ри кръг22:10     МЪЖЕ  110 m пр.б.    Полуфинал / 2-ри кръг22:30     ЖЕНИ   Копие  Квалификация / Група B22:35     МЪЖЕ  Гюле     Финал22:40     ЖЕНИ   800 m    Седмобой23:15     МЪЖЕ  800 m    Полуфинал / 2-ри кръг23:50     ЖЕНИ   100 m    Финал            20:30     МЪЖЕ  200 m    Серии / 1-ви кръг20:35     МЪЖЕ  Троен скок     Квалификация / Групи А и B21:00     ЖЕНИ   Чук    Финал21:30     ЖЕНИ   400 m пр.б.    Серии / 1-ви кръг22:20     МЪЖЕ  400 m пр.б.    Полуфинал / 2-ри кръг22:25     ЖЕНИ   Троен скок    Финал22:55     ЖЕНИ   400 m    Полуфинал / 2-ри кръг23:30     МЪЖЕ  110 m пр.б.    Финал23:50     ЖЕНИ   1500 m    Финал           21:20     ЖЕНИ   Копие  Финал21:30     ЖЕНИ   200 m    Серии / 1-ви кръг21:35     МЪЖЕ  Овчарски скок    Финал22:35     ЖЕНИ   400 m пр.б.    Полуфинал / 2-ри кръг22:40     ЖЕНИ   Гюле     Квалификация / Групи А и B23:10     МЪЖЕ  3000 m пр.б.     Финал23:35     МЪЖЕ  800 m    Финал23:50     МЪЖЕ  400 m    Финал          21:05     ЖЕНИ   3000 m пр.б.     Полуфинал / 1-ви кръг                                21:10     ЖЕНИ   Скок на дължина    Квалификация / Групи А и B21:20     МЪЖЕ  Чук    Квалификация / Група А22:05     МЪЖЕ  5000 m    Полуфинал / 1-ви кръг22:25     ЖЕНИ   Гюле     Финал22:50     МЪЖЕ  Чук        Квалификация / Група B22:55     МЪЖЕ  200 m    Полуфинал / 2-ри кръг23:33     МЪЖЕ  400 m пр.б.        Финал23:50     ЖЕНИ   400 m    Финал                20:30     ЖЕНИ   5000 m    Полуфинал / 1-ви кръг21:05     МЪЖЕ  Копие    Квалификация / Група А21:10     ЖЕНИ   Скок на височина    Квалификация / Групи А и B21:25     ЖЕНИ   800 m    Серии / 1-ви кръг22:20     МЪЖЕ  Троен скок    Финал22:25     МЪЖЕ  1500 m    Серии / 1-ви кръг                                22:35     МЪЖЕ  Копие    Квалификация / Група B23:05     ЖЕНИ   200 m    Полуфинал / 2-ри кръг23:35     ЖЕНИ   400 m пр.б.    Финал23:52     МЪЖЕ  200 m    Финал            12:00     МЪЖЕ  100 m    Десетобой12:10     ЖЕНИ   Диск     Квалификация / Група А12:45     ЖЕНИ   100 m пр.б.    Серии / 1-ви кръг13:05     МЪЖЕ  Скок на дължина    Десетобой / Групи А и B13:15     МЪЖЕ  Скок на височина    Квалификация / Групи А и B13:35     ЖЕНИ   Диск     Квалификация / Група B14:55     МЪЖЕ  Гюле     Десетобой / Групи А и B   19:00     МЪЖЕ  Скок на височина    Десетобой / Групи А и B21:05     ЖЕНИ   100 m пр.б.    Полуфинал / 2-ри кръг21:10     ЖЕНИ   Скок на дължина    Финал21:35     ЖЕНИ   800 m      Полуфинал / 2-ри кръг22:10     МЪЖЕ  1500 m    Полуфинал / 2-ри кръг22:30     МЪЖЕ  Чук    Финал22:45     МЪЖЕ  400 m    Десетобой23:25     ЖЕНИ   3000 m пр.б.    Финал23:50     ЖЕНИ   200 m    Финал            12:00     МЪЖЕ  110 m пр.б.    Десетобой12:35     ЖЕНИ   4x100 m    Полуфинал / 1-ви кръг12:55     МЪЖЕ  4x100 m    Полуфинал / 1-ви кръг13:00     МЪЖЕ  Диск     Десетобой / Група А13:20     ЖЕНИ   4x400 m    Полуфинал / 1-ви кръг13:50     МЪЖЕ  4x400 m    Полуфинал / 1-ви кръг14:20     МЪЖЕ  Диск     Десетобой / Група B15:30     МЪЖЕ  Овчарски скок    Десетобой / Група А16:15     МЪЖЕ  Овчарски скок    Десетобой / Група B              19:30     МЪЖЕ  Копие    Десетобой / Група А20:55     МЪЖЕ  Копие    Десетобой / Група B21:05     ЖЕНИ   Скок на височина    Финал22:05     ЖЕНИ   100 m пр.б.    Финал22:15     МЪЖЕ  Копие    Финал22:20     МЪЖЕ  5000 m    Финал22:45     МЪЖЕ  1500 m    Десетобой23:30     ЖЕНИ   4x100 m    Финал23:50     МЪЖЕ  4x100 m    Финал        09:45     МЪЖЕ  50 km Спортно ходене     Финал09:45     ЖЕНИ   50 km Спортно ходене     Финал14:20     ЖЕНИ   20 km Спортно ходене     Финал16:20     МЪЖЕ  20 km Спортно ходене     Финал              21:00     МЪЖЕ  Скок на височина    Финал21:10     ЖЕНИ   Диск    Финал21:35     ЖЕНИ   5000 m    Финал22:10     ЖЕНИ   800 m    Финал22:30     МЪЖЕ  1500 m    Финал22:55     ЖЕНИ   4x400 m    Финал23:15     МЪЖЕ  4x400 m    Финал ", "date": "2017.08.04", "title": "Световния шампионат по лека атлетика започва тази вечер"}
{"url": "http://www.novinite.bg/articles/148225/Brazilec-na-probi-v-Levski", "text": "Левски е близо до сключване на пореден трансфер. От днес на проби в първия отбор на \"сините\" е Жеан Патрик. Бразилецът е на 20 години и играе на поста крило. Собственост е бразилския гранд Сао Пауло. Футболистът ще се включи от днес в заниманията на отбора, съобщават от официалния сайт на клуба, пише.\"Сините\" продължават да правят гръмки трансфери това лято. Те вече привлякоха звездите Жорди Гомес и Габриел Обертан, които навъртяха доста минути в Англия през последните години. Очаква се в близките часове договор с клуба да подпише и Делио Роси, който ще е новият старши-треньор на \"Герена\".Съставът на Левски ще проведе закрита тренировка днес от 17:30 часа, след което заминава на лагер преди гостуването на Верея от 18:45 в събота в мач от четвърти кръг на Първа професионална лига. ", "date": "2017.08.04", "title": "Бразилец  на проби в Левски"}
{"url": "http://www.novinite.bg/articles/148239/Svetat-shte-vidi-kak-pechelya-300-miliona-dolara-za-polovin-chas-zareche-se-Mejuedar", "text": "Превърналият се в легенда бившият световен шампион по бокс и най-добре платен спортист в света Флойд Мейуедър се похвали с невероятни условия по договора си за мача с Конър Макгрегър, пише .Американецът коментира битката на 26 август и каза, че е напълнил джобовете само с един подпис.\"Ще покажа на всички как се печелят 300 милиона долара за 36 минути. Не за 4, не за 5 години, а за 36 минути\", избухна Мейуедър.  ", "date": "2017.08.04", "title": "Светът ще види как печеля 300 милиона долара за половин час, зарече се Мейуедър"}
{"url": "http://www.novinite.bg/articles/148209/Polezni-li-sa-freshovete", "text": "За много хора фрешът се превърна в идеалното начало на деня, информира ДАРИК. Няма съмнение, че фрешовете са полезни за здравето и предоставят важни хранителни вещества на организма - витамини, минерали, антиоксиданти. Но дали фрешовете са толкова полезни, колкото си мислим? Вижте още за ползите и вредите от фрешовете: Освен ползи фрешовете и соковете могат да имат и нежелани ефекти. Например при прясно изцедените сокове се отстранява голяма част от кората и семките. А в тези части на плода се съдържат най-много фибри и други полезни съставки, важни за храносмилателната система. Природата се е постарала да вложи толкова много полезни вещества в плодовете и зеленчуците, а хората са измислили начини да ликвидират почти всички от тях. При\r\n\r\n\r\n\r\n", "date": "2017.08.04", "title": "Полезни ли са фрешовете"}
{"url": "http://www.novinite.bg/articles/148218/Super-hreani-ili-bob-VIDEO", "text": "В модерната кухня на българина в последните години непременно присъстват продукти като киноа, авокадо, кафява захар, спирулина, годжи бери, семена от чия и какво ли още не, информира ДАРИК. Наричат тези храни суперхрани, био продукти и шумно ги рекламират. Но дали те могат да заместят традиционни българки продукти? Диетолози и лекари алармират, че храната, която се отглежда в земята, на която сме родени, е най-добра за нашия организъм.Влиянието на климата, сезоните, почвата, водата, начина на отглеждане на дадена култура - всички тези фактори определят важността й за хората, населяващи дадена територия. Оказва се, че традиционни продукти от българската кухня са със значително по-добри хранителни стойности, отколкото препоръчваните изчанчени суперхрани. Продукти като киноа, чия, годжи бери, спирулина имат базспорно качества, но почти всяка от тези храни има аналог сред нашите храни. Българските суперхрани са: бобът, шипките, просото, дивият чесън, копривата, лимецът, рожковите, баклата, пчелните продукти и много други.", "date": "2017.08.04", "title": "Супер хреани  или боб? (ВИДЕО)"}
{"url": "http://www.novinite.bg/articles/148186/Specialen-prokuror-shte-razsledva-za-vrazki-na-ekipa-na-Tramp-s-Rusiya", "text": "Специалният прокурор Робърт Мълър, който разследва евентуални връзки на хора от екипа на Доналд  с , сформира жури от съдебни заседатели в САЩ, информира НОВА.Според американски медии това е първата стъпка към възможно предявяване на обвинение за престъпление. Вече са били изпратени призовки във връзка със срещата на Доналд Тръмп-младши, зетят на държавния глава Джаред Къшнър и руската адвокатка Наталия Веселницкая. ", "date": "2017.08.04", "title": "Специален прокурор ще разследва за връзки на екипа на Тръмп с Русия"}
{"url": "http://www.novinite.bg/articles/148229/Serina-trenira-usileno", "text": "Тенисистката Серина Уилямс, която е бременна в осмия месец, продължава да тренира усилено, информира НОВА.Видеото показва как тенисистката поддържа спортна форма дори с големия си корем.Очаква се бебето да се роди през септември, когато Серина ще навърши 36 години.Баща на детето е Алексис Оханян, съосновател на „Reddit”.Преди няколко месеца сестра й - Винъс Уилямс, издаде пола на бебето. \"Тя ще ме нарича любимата леля\", сподели Винъс.  ", "date": "2017.08.04", "title": "Серина тренира усилено"}
{"url": "http://www.novinite.bg/articles/148192/Venecuela-izpada-vav-vse-po-golyama-izolaciya", "text": " изпада във все по-голяма изолация. След като САЩ наложиха санкции за президента преди дни, сега Южноамериканската организация за свободна търговия реши да изключи страната от своите редици, информира бТВ.Причината е драстичното нарушаване на демократичните принципи.Решението ще бъде взето официално на среща на външните министри на организация в събота.Някои страни като Перу дори заплашиха с пълно скъсване на дипломатическите отношения.Бойкотът е заради избора на Учредително събрание, което трябва да гласува изгодни за управляващите промени в конституцията.Компанията, по чиято технология се провеждат изборите във , заяви, че очевидно са извършени манипулаци на изборния резултат.Учредителното събрание обаче започва рабора днес,", "date": "2017.08.04", "title": "Венецуела изпада във все по-голяма изолация"}
{"url": "http://www.novinite.bg/articles/148196/Burya-predizvika-navodnenie-v-Berlin", "text": "Внезапна буря с проливен дъжд предизвика наводнение в Берлин. Много улици се оказаха под вода, а движението беше блокирано за кратко, информира НОВА.Шофьор в югоизточния квартал „Зелендорф” се оказа блокиран в автомобила си, докато случайни хора не го спасиха с помощта на въже. В късните часове положението започна да се нормализира.  ", "date": "2017.08.04", "title": "Буря предизвика наводнение в Берлин"}
{"url": "http://www.novinite.bg/articles/148205/Naj-malko-23-dushi-zaginaha-pri-navodneniya-v-Tajland", "text": "Най-малко 23 души загинаха при наводнения в североизточния аграрен регион на Тайланд, съобщи министерството на вътрешните работи в Банкок. Нанесените щети се оценяват на 300 млн. долара, предаде Ройтерс, цитирани от ДАРИК.   В десет от 77-те провинции на Тайланд е обявено бедствено положение, посочи министерството, както и че по-голямата част от засегнатите територии са земеделски площи за отглеждане на ориз.   \"Загубите от наводненията са за най-малко 10 млрд. бати (300 млн. долара)\", каза пред репортери Джирапан Асаватанакул, ръководител на Генералното сдружение на застрахователите в Тайланд.Тайланд е най-големият износител на ориз в света, като част от него се отглежда в Североизтока. В момента по тези географски ширини е традиционният за това време на годината сезон на дъждовете и наводненията, който започна на 5 юли. Според властите тази година валежите и заливащите води са в необичайно големи количества. Наводненията не са засегнали износа на ориз, но е твърде рано да се оценят пораженията по реколтата, тъй като оризът като растителна култура е в състояние за известно време да оцелява при краткосрочни наводнения, каза Чокиат Опхасвонгсе, председател на Тайландската асоциация на износителите на ориз.През 2011 г. имаше големи наводнения, при които загинаха над 900 души и бяха причинени големи нарушения в работата на промишления сектор.", "date": "2017.08.04", "title": "Най-малко 23 души загинаха при наводнения в Тайланд"}
{"url": "http://www.novinite.bg/articles/148210/Globyavat-turisti-za-nepristojno-povedenie-vav-Veneciya", "text": "Властите във Венеция обявиха, че въвеждат „12 златни правила за поведение на гостите”. При нарушение глобата ще е от 25 до 500 евро, информира НОВА.„Венецианските власти обявиха увеличаване на глобите за непристойно поведение. Вместо предишните 50 евро за къпане в каналите ще се плащат 500 евро. За разходка в града по бански или с разголено тяло глобата става 200 евро. По 100 евро ще се взимат от всеки, който си прави пикник на обществено място или кара велосипед в пешеходни зони”, се казва в съобщението на Асоциацията на руските туроператори.Предвижда се глоба и за писане по паметници, която ще е в размер на 400 евро, както и за правене на боклук - 25 евро.Туристите ще бъдат информирани за 12-те правила чрез нова кампания „Наслаждавай се. Уважавай Венеция” в социалните мрежи, както и със съобщения и плакати на сайта на общината, на билбордове и в местата, където има най-голямо струпване на хора.Кампанията ще е на 10 езика.Във Венеция вече действа ограничение на броя на туристите, които могат да посещават центъра на града. Вместо 100 000 души ще бъдат допускани само 60 000.Въведен е и мораториум върху строителството на нови хотели и ресторанти за бързо хранене в историческата част на Венеция.  ", "date": "2017.08.04", "title": "Глобяват туристи за непристойно поведение във Венеция"}
{"url": "http://www.novinite.bg/articles/148217/Kompyutaren-sriv-v-bolnici-v-Daniya", "text": "Мащабен срив в работата на компютърните системи на държавни учреждения и болници стана тази сутрин в столичния регион в Дания. Регионалната администрация съобщи в Twitter, че голяма част от проблема вече е отстранена, но някои функции още са недостъпни за потребители, информира НОВА.Сривът е засечен в 7:20 ч. и доведе до спиране на работата на системата с електронни медицински карти „Сунхедплатформен\", служителите не можеха да получат достъп до информацията на компютрите си, не работеха телефоните и кол центровете.Властите не изключват да става дума за хакерска атака.В момента се анализира резултатът от срива. В няколко столични болници казаха, че след блокирането на системата са се задействали процедури, които се активират при авария и пациентите не са почувствали, че има проблем.  ", "date": "2017.08.04", "title": "Компютърен срив в болници в Дания"}
{"url": "http://www.novinite.bg/articles/148206/Uchenini-otkriha-led-na-marsianskiya-ekvator", "text": "Учени от Великобритания, Франция и САЩ откриха на марсианския екватор воден лед, след като анализираха данните от неутронния спектрометър на орбитиращата сонда \"Марс Одисей\", предаде сайтът Лайф, цитирани от ДАРИК. Специалистите констатирали, че в екваториалните области на тази планета под почвата са концентрирани големи количества водород. Толкова големи, че могат да бъдат обяснени единствено с наличието на големи масиви воден лед. Изследователите използвали данните от кръжащия от повече от десет години космически апарат \"Марс Одисей\", намиращ се в орбитата на Червената планета. Неутронният спектрометър, монтиран на борда на сондата, регистрира неутроните, излитащи от марсианската почва и съдържащи водород. Тези частици се отделят при съприкосновението с космическите лъчи с марсианската почва. По енергията на тези нутрони може да се определи колко ефективно поглъщат частиците космическите лъчи. Ако почвата е наситена с водород, поглъщането става особено ефективно, а скоростта на излитащите от почвата неутрони става съвсем малка.", "date": "2017.08.04", "title": "Ученини откриха лед на марсианския екватор"}
{"url": "http://www.novinite.bg/articles/148223/Cvetan-Vasilev-tarsi-zakrila-v-SASht-pishe-amerikanski-vestnik", "text": "Бившият банкер Цветан Василев търси закрила от Съединените щати. Това твърди американското издание „The Hill”, цитирано от НОВА.Според изданието Василев е наел американска юридическа фирма, която да убеди Вашингтон, че той е обвинен несправедливо в България и да поиска защита по глобалния закон „Магнитски”.Този закон беше приет неотдавна в САЩ и позволява на американското правителство да защитава хора по цял свят, станали жертва на репресии и нарушения на правата им заради това, че са разкрили случаи на корупция по върховете.Според „The Hill” Цветан Василев е сключил 6-месечен договор с юридическата кантора на стойност 50 000 долара.  ", "date": "2017.08.04", "title": "Цветан Василев търси закрила в САЩ, пише американски вестник"}
{"url": "http://www.novinite.bg/articles/148246/Plaj-za-chujdi-turisti", "text": "Луксозен курорт на Червено море, където жените ще могат да ходят на плаж по бикини, ще се появи в Саудитска Арабия, съобщава БГНЕС. Решението е взето от престолонаследника принц Мухамад ибн Салман ал Сауд, който се опитва да модернизира икономиката на страната. Давайки си сметка, че чуждите гости едва ли ще дойдат, ако жените няма да могат да се обличат със западни бански костюми, принцът е дал зелена светлина за създаването на плаж, който ще се управлява според международните стандарти. Общественият инвестиционен фонд на Саудитска Арабия нарече проекта „чудесен луксозен курорт, създаден върху 50 девствени острови”.Има и критици на идеята, тъй като в Саудитска Арабия алкохолът е забранен, а чуждите туристи едва ли биха дошли на почивка на място, където не се продават спиртни напитки. ", "date": "2017.08.04", "title": "Плаж за чужди туристи"}
{"url": "http://www.novinite.bg/articles/148214/Naj-goreshtoto-lyato-ot-5-godini-nasam-za-Sabriya", "text": "Много горещо време на Балканите. Най-малко един човек е починал от необичайно силните жеги в Румъния, където метеоролозите прогнозират температури от 42 градуса за западната част на страната. Синоптиците обявиха червен код за горещини в 12 окръга на Западна Румъния за следващите два дни. Същевременно, Сърбия преживява най-горещото лято от пет години насам, информира БНТ.Най-горещото лято в Сърбия от пет години насам отчете националната метеорологична обсерватория. Температурите надхвърляха 38 градуса в продължение на три дни, а горещата вълна се очаква да доведе до 42-градусови жеги този уикенд.Драган, служител в сватбена агенция: Чувствам се зле. Това време ме кара да пия по един литър вода на всеки половин час. Ако се намокрите с вода, тя се изпарява веднага. Подобно време е опасно, особено за хората със сърдечни проблеми. Предполагам, че те не бива да се излагат на слънце в тази жега.Такава е и препоръката на синоптиците - гражданите да избягват продължително стоене навън. Вчера термометрите в Белград показаха 42,5 градуса в 15:45 часа. Горещото време пречи и на бизнеса на Драган, който казва, че има малко работа - никой не иска да прави сватби при тези температури.", "date": "2017.08.04", "title": "Най-горещото лято от 5 години насам за Събрия"}
{"url": "http://www.novinite.bg/articles/148222/Myuftiite-shte-mogat-da-provejdat-brakosachetaniya", "text": "Турското правителство внесе проектозакон, според който занапред и мюфтиите ще могат да провеждат бракосъчетания. Женските организации бият тревога, че така се налагат закони, които се основават на ислямските правила, информира ДАРИК. Откакто през 1926 година в Турция беше въведено гражданското право, бракосъчетанията се извършват единствено от служители в общината. Досега гражданският брак беше предпоставка за църковен брак, а онези двойки, които сключваха религиозен брак, без да имат граждански, рискуваха наказание между два и шест месеца лишаване от свобода. Преди две години обаче Конституционният съд отсъди, че за да сключиш религиозен брак не е задължително преди това да имаш граждански, и така отмени и наказателното преследване. Сега правителството на \"Партията на справедливостта и развитието\" прави следващата крачка. Според новия законопроект, занапред и местните мюфтии ще имат правото да провеждат бракосъчетания, които са законно валидни, наравно с гражданските. Законопроектът вече е внесен в парламента, който ще го обсъжда след лятната ваканция. Управляващата партия има мнозинство в парламента, пък и може да разчита на подкрепата на националистите, така че законопроектът може да се приеме без особени дебати. Критичните гласове твърдят, че по този начин в Турция се узаконява религиозният брак. Най-голямата опозиционна партия, \"Републиканската народна партия\", която брани светския държавен ред в страната, категорично възразява срещу бъдещия закон. Според депутатката Гайе Услуер, \"този закон е знак, че манталитетът, от който се роди „Ислямска държава”, сега вече завладява и Турция, макар и в друга версия\". Тя казва още, че управляващите очевидно се опитват да прокарват антисекуларно законодателство и да приемат закони, които се основават на ислямските правила Кюрдската \"Народна демократическа партия\" също се обявява против новия закон. Според нейния депутат Мерал Даниш Бещаш управляващите просто искат да положат исляма и ислямските принципи в основата на обществото. \"И не мислят нито за жените, нито за момичетата\", казва Бещаш. На критиката правителственото мнозинство отговаря с аргумента, че така бракосъчетанията ще бъдат улеснени. \"Гражданският брак ще се ускори, а правата на жените ще получат още по-бърза закрила\", казва министърът на правосъдието Бекир Боздаг. Той смята, че новият закон не влиза в противоречие с конституцията и с принципите на светската държава. Турските женски организации отдавна вече нямат доверие на това правителство и в момента подготвят протести срещу новия закон. Те се опасяват, че новият закон ще позволи на мъжете да се женят едновременно за няколко жени и ще увеличи броя на малолетните булки. Основание за тези опасения им дава обстоятелството, че за сключването на религиозен брак не са посочени такива изисквания, каквито има при гражданския брак, например – липса на друг брак и минимална възраст. Гюлсюм Кав, активистка по опазването на женските права, смята, че законът е крачка назад. Няма нужда от такава уредба, защото хората не срещат никакви трудности, когато искат да се оженят\", казва тя. Джанан Гюлю, председателка на Федерацията на женските дружества в Турция, също критикува законодателната инициатива: \"Да налагаш на народа тези ислямски правила – това означава да потискаш и унизяваш жените. Но такъв е манталитетът на \"Партията на справедливостта и развитието\"\", казва тя. Женските организации вече изпратиха отворено писмо до президента и лидер на управляващата партия Реджеп Тайип Ердоган. Тяхното настояване: \"Ако заставате на страната на модерната турска жена, тогава трябва да имате грижата този законопроект да бъде изтеглен. Не допускайте да преминем към ислямски правила.\" Не е ясно обаче дали каузата на тези организации ще се наложи.", "date": "2017.08.04", "title": "Мюфтиите ще могат да провеждат бракосъчетания"}
{"url": "http://www.novinite.bg/articles/148178/Maksimalni-temperaturi-mejdu-34-i-39", "text": "Днес ще е слънчево и горещо. Ще духа слаб североизточен вятър. Максималните температури ще са между 34° и 39°. Такава е прогнозата за времето на Националния институт по метеорология и хидрология (НИМХ) при БАН дежурният синоптик Евгения Егова. Атмосферното налягане слабо ще се понижи и ще е около средното за месец август. По Черноморието ще е слънчево. Ще духа слаб до умерен вятър от север-североизток. Максималните температури ще са 29-32°. Температурата на морската вода е 25-26°. Вълнението на морето ще е 1-2 бала.В планините ще е слънчево. Ще духа слаб, по билата – до умерен североизточен вятър. Максималната температура на височина 1200 метра ще е около 27°, на 2000 метра – около 20°.", "date": "2017.08.04", "title": "Максимални температури между 34° и 39°"}
{"url": "http://www.novinite.bg/articles/148224/Kafyaviya-hlyab-prodavan-v-Rumaniya-e-falshificiran", "text": "Доклад, изготвен от румънското министерство на земеделието през 2015 г., очертава няколко въпроса, свързани с качеството на местните храни, информира Profit.ro, цитиран от БГНЕС.Местните власти започнаха да разглеждат тази година възможните разлики в качеството между храните, продавани в Румъния и в Западна Европа, след като няколко други страни в Източна Европа започнаха да разследват въпроса.Около 70% от кафявия хляб, продаван в Румъния, е фалшифициран, се казва в доклада. Той съдържа бяло брашно, което по-късно е оцветено.Същевременно млякото, несъобразено със стандартите, доведе до загуби от почти 20 милиона евро. Количеството от 193 тона мляко, или 0,03% от местното месечно производство на мляко, беше спряно от преработката или продажбата и още 104 тона млечни продукти бяха блокирани в складове или унищожени поради проблеми с качеството, се казва в доклада.Медът, зехтинът, виното и алкохолните напитки също попадат сред категориите храни, уязвими на фалшифициране в Румъния, се казва в доклада.В документа проблемът е определен като \"тежък\". Докладът показва, че Румъния не разполага със законодателство, което да гарантира автентичността на хранителните продукти или да предотврати фалшифицирането им.   ", "date": "2017.08.04", "title": "Кафявия хляб, продаван в Румъния, е фалшифициран"}
{"url": "http://www.novinite.bg/articles/148248/Oranjev-kod-za-17-oblasti-na-stranata", "text": "Слънчево и горещо ще е времето в събота, прогнозират синоптиците. Максималните температури у нас ще са между 36 и 41 градуса./Дарик/   Оранжев код за високи температури е обявен за 17 области на страната за 5 август, събота, сочи справка в сайта на Националния институт по метеорология и хидрология към БАН. Предупреждението е в сила за областите . Очаква се в тези райони максималните температури    В останалите области на страната е обявен. В тези райони се очаква  Атмосферното налягане е малко по-високо от средното за август, няма да се променя съществено.Времето в планините ще е . Ще духа слаб до умерен североизточен вятър. Максималната температура на височина 1200 метра ще е около 28 градуса, на 2000 метра - около 20 градуса.Над , след обяд ще духа . Максималните температури на въздуха . Температурата на морската вода ще е 25-26 градуса. Вълнението на морето ще бъде 1-2 бала.", "date": "2017.08.04", "title": "Оранжев код за 17 области на страната"}
{"url": "http://www.novinite.bg/articles/148245/Prezidentat-Donald-Tramp-izliza-v-parvata-si-vakanciya", "text": "Президентът Доналд Тръмп излиза в първата си ваканция откак е встъпил в длъжност. Той ще почива 17 дни в частния му голф клуб в щата Ню Джърси, информира НОВА.Отпускът на президента може би отчасти е по необходимост. Всички, които работят в Западното крило на Белия дом, както и обитателят на Овалния кабинет, ще трябва да го опразнят до края на седмицата, за да може правителството да подмени отоплителните и климатичните системи. Необходими са и ремонти по стъпалата на Южния портик. В списъка на предвидените ремонти са още боядисване, подмяна на килими и завеси и ремонт на тавана на пресслужбата заради течове.Очаква се работите да се извършват денонощно през следващите седмици, за да приключат до 21 август, пише БТА. Белият дом не гледаше благосклонно на плановете на президента за ваканция през август. Причината е, че Конгресът трябва да работи, докато не приеме законодателството за здравното осигуряване.Тръмп е известен с презрението си към отпуските. \"Не вземайте отпуск. Какъв е смисълът? Ако не сте доволни от работата си, вие сте на погрешното работно място\" пише Тръмп в книгата си от 2004 г. \"Тръмп: Мисли като милиардер\". В интервю през същата година той казва пред Лари Кинг: \"Повечето от познатите ми, които имат успех, всъщност не излизат в отпуски. Техният бизнес е техният отпуск. Аз излизам рядко. Вие знаете това\".От Асошиейтед прес обаче са преброили, че откакто е на поста си, държавният глава е прекарал 13 от 28-те уикенда извън Белия дом.Преди време той остро критикува Барак Обама, че често играе голф и заяви, че не би имал време за голф, ако стане президент. Но играе голф винаги, когато е в своите клубове. При пътуванията си президентът е съпроводен от нещо като \"мини Бял дом\", съставен от съветници, други помощници и охрана.  ", "date": "2017.08.04", "title": "Президентът Доналд Тръмп излиза в първата си ваканция"}
{"url": "http://www.novinite.bg/articles/148221/Eksplastirat-balgari-beryashti-borovinki-v-Shveciya", "text": "Шестима българи са станали жертва на трафик на хора с цел трудова експлоатация в Швеция през юли. Мъжете са заминали с уговорката да берат боровинки, но пристигайки в село, близо до столицата Стокхолм, са били карани да просят и да живеят в мизерни условия. Жертвите са потърсили помощ от посолството ни в скандинавската страна и са се върнали у нас, информира ДАРИК. Шестимата мъже са от врачанското село Баница. Като пристигнали в Швеция, били настанени в палатки в гориста местност на север от Стокхолм. Работодателят им българин ги принуждавал да живеят в мизерни условия, като не им плаща и ги кара да нощуват на места, различни от уговорените. Това разказа пред Дарик българският консул в Швеция Надя Велева. \"По техните думи отношението към тях е било грубо, стигало се и до физически тормоз, искали да им вземат личните карти, давали им храна с изтекла годност. Условията за спане и като цяло са били лоши. Тъй като все още нямало боровинки, техният работодател, който също е българин, ги е накарал да просят. Но шестимата мъже отказали\", обяснява Велева.   Те останали при тези условия пет дни, след което решили да избягат. Успели да се свържат с посолството ни в скандинавската страна и с помощта на мисията се връщат обратно у нас.  През лятото проблемите със сезонните работници в Западна Европа зачестяват. Антоанета Василева от фондация \"Асоциация Анимус\" съветва хората да бъдат предпазливи при приемането на оферти. \"Най-добрият начин човек да се предпази от това да стане жертва на трудова експлоатация, е да бъде мнителен и да се информира максимално добре, когато отива на работа в чужбина. Когато някой предлага лесна работа с добро заплащане и всички елементи на сбъдната мечта, това трябва да е сигнал за хората, че нещо може да не е наред и трябва да се провери\", коментира Василева.", "date": "2017.08.04", "title": "Експластират българи, берящи боровинки в Швеция"}
{"url": "http://www.novinite.bg/articles/148236/Pojar-v-zemlishteto-na-s-Mali-Drenovec", "text": "В 13,12 часа в четвъртък е получен сигнал за  в землището на с. Мали Дреновец, обл. Видин. Горели са около 250 декара широколистна , спасени са 8 сгради. Към 7,30 часа тази сутрин ът е ликвидиран.  В потушаването са участвали 2 автомобила на РСПБЗН-Видин. /Дарик/  ", "date": "2017.08.04", "title": "Пожар в землището на с. Мали Дреновец"}
{"url": "http://www.novinite.bg/articles/148233/Krepostta-Baba-Vida-vremenno-zatvorena", "text": "Днес, в събота и в неделя до 12 ч. ще бъде затворена за посетители крепостта \"Баба Вида\" във Видин. Това съобщиха от градската управа. /Дарик/Причината е поставянето на детската постановка \"Шегобишко на острова на чудесата\". Постановката е в рамките на Първия летен фестивал, организиран съвместно със Софийска опера и балет и Министерство на културата във Видин.Официалното откриване на фестивала е тази вечер от 21.00 ч. на сцена на шлеп в река Дунав. След това бъдат представени оперите \"Мантията\" и \"Джани Скики\" от Пучини. ", "date": "2017.08.04", "title": "Крепостта \"Баба Вида\" временно затворена"}
{"url": "http://www.novinite.bg/articles/148182/Ekspert-Znakat-za-izvarshvashtata-se-dejnost-na-Hemus-e-prekaleno-malak", "text": "„Почистването на тревата в пространствата между мантинелите на магистралите е опасно. По платното постоянно има тичащи хора, а знакът за извършващата се дейност е прекалено малък”. Това каза Йонко Иванов, председател на Съюза на преподавателите по авто-мото подготовка, информира НОВА.Той коментира един от тежките инциденти, станал преди дни на магистрала „Хемус”. При него жена загина, след като се заби с колата си в камион на пътноподдържаща фирма, спрян в лявата лента. В катастрофата пострада и 7-годишната внучка на жертвата.Близките на загиналата твърдят, че на мястото не е имало никаква сигнализация, която да предупреждава шофьорите за тежките машини на пътя. Това доказва и клип, заснет от човек, който минал през участъка минути преди фаталния инцидент.„В други държави знаци се поставят на поне 2 км преди мястото на ремонтните дейности”, каза Иванов.Според него отговорност за случилото се носи Агенция „Пътна инфраструктура”, тъй като тя е стопанинът на пътя.  ", "date": "2017.08.04", "title": "Експерт: Знакът за извършващата се дейност, на Хемус е прекалено малък"}
{"url": "http://www.novinite.bg/articles/148180/Opasnost-ot-pojari", "text": "Опасност от  в цялата  и днес. Цяла нощ дежурни екипи на горското стопанство следиха ситуацията в бургаското село Изворище. През деня на пост ще бъдат и екипи на пожарната, информира НОВА.Огнената стихия избухна в сряда и засегна близо 4000 дка нискостеблена растителност и 1000 дка горски насаждения.Десетки къщи и временни постройки бяха напълно унищожени от пламъците.В късния следобед вчера пожарникари и доброволци успяха да загасят и последните тлеещи огнища.   ", "date": "2017.08.04", "title": "Опасност от пожари"}
{"url": "http://www.novinite.bg/articles/148183/Butat-nezakonni-kashti-v-Sheker-mahala-v-Plovdiv", "text": "Жители на пловдивския квартал \"Тодор Каблешков\" се срещнаха с Валери Симеонов, който отговаря за демографските въпроси. Те се оплакаха от постоянен шум, тормоз и проблеми, причинени от обитателите на съседната \"Шекер махала\", информира НОВА.Впоследствие Симеонов им обеща повече полицейско присъствие в квартала, както и събаряне на незаконните постройки. Как местните приемат това и как могат да бъдат решени проблемите?„Ние живеем в махалата и не чуваме тази музика”, се възмутиха жителите на \"Шекер махала\".„Трудно мога да кажа колко е точният брой на къщите в \"Шекер махала\". До 2012 г. в махалата имаше полицейски участък. Надявам се той да бъде възстановен. От районната администрация няма нито едно издадено разрешение за сватби, кръщенета или други празненства. Аз като кмет нямам право да издам разрешение на някого да вдига шум след 22 часа. Описали сме всички постройки, които са по тротоарите на ул. „Делянка”, заяви кметът на район „Северен”, в чиято територия попада и \"Шекер махала\".А хората обаче не са съгласни къщите им да бъдат бутнати, защото няма къде да отидат.  ", "date": "2017.08.04", "title": "Бутат незаконни къщи в  \"Шекер махала\" в Пловдив"}
{"url": "http://www.novinite.bg/articles/148185/Policaite-v-Burgas-na-protest", "text": "Бургаските полицаи се присъединяват към верижните протести на своите колеги от цялата страна, информира Нова.Те се събират тази вечер пред Съдебната палата в морския град. Искат по-високи заплати и по-добри условия на труд.В началото на седмицата започна изплащане на парите за униформи, които полицаите сами са си купували през последните 4 години. Въпреки това недоволството остава.  ", "date": "2017.08.04", "title": "Полицаите в Бургас на протест"}
{"url": "http://www.novinite.bg/articles/148188/Horata-ot-Kavarna-na-protest", "text": "Стотици собственици на земи от Балчик, Каварна и Шабла се събраха пред Община Каварна на протест. Те са недоволни от приетата забрана да строят и обработват земеделски земи на обща площ около 23 000 декара, както и да ловят риба в 440 000 кв. км морска акватория, информира НОВА.Това означава, че хората няма да могат да ползват земите си дори за да си посадят зеленчуци.„Нарушени са правата на най-обикновените бедни хора. Искаме да имаме право да си обработваме земята. До такава степен е допрял ножа до кокала, че ще блокираме общината. Жителите на Добруджа остават без поминък”, заяви един от недоволните жители на Каварна. ", "date": "2017.08.04", "title": "Хората от  Каварна на протест"}
{"url": "http://www.novinite.bg/articles/148179/Ekipite-na-Speshna-pomosht-v-stolicata-sa-v-uvelichen-sastav-v-jegite", "text": "Гореща вълна залива страната и днес. Екипите на „Спешна помощ” в столицата са в увеличен състав, информира НОВА.20 линейки ще се отзовават на сигнали за припаднали в жегите. Вчера случаите на пострадали заради високите температури бяха над 20.Най-уязвими са възрастните хора, хронично болните, както и наскоро претърпелите инфаркт или инсулт.Съветите на лекарите са да се избягва излагането на слънце в най-горещите часове - между 12 и 16 часа следобед. Освен това трябва да се приемат повече течности - основно вода, и да се избягва приема на алкохол и напитки с кофеин.  ", "date": "2017.08.04", "title": "Екипите на „Спешна помощ” в столицата са в увеличен състав в жегите"}
{"url": "http://www.novinite.bg/articles/148193/Razrushen-predi-3-godini-most-tormozi-jitelite-na-vrachansko-selo", "text": "Разрушен преди 3 години мост тормози жителите на врачанското село Малорад. Съоръжението е неизползваемо след наводнение през 2014 г., но строителството му още се бави. Хората са подложени на изпитания и за пореден път настояха за бързи действия, информира бТВ.Трета година мостът в Малорад изглежда като след бомбардировка. На практика него почти го няма.Отвъд реката може да се мине само пеша, а превозните средства използват обиколен маршрут. По него пък има опасни пропадания. Местните разказват, че през зимата дори е закъсал автобус с пътници.Заради подобни участъци от пътя по маршрута минава само един автобус, а в учебно време учителите използват лични автомобили или таксита. Най-големите затруднения обаче са за възрастните хора.Проблем е придвижването дори до гробищния парк. Местните хора вече са изгубили всякакво търпение.  През 2016 г. Община Борован възлага процедура за избор на фирма, която да изгради моста отново. Процедурата обаче е прекратена заради обжалване, напомнят от общинското ръководство. След фалстарта на първата обществена поръчка втората вече е на финалната права, а офертите на петимата участници вече са отворени от Община Борован.Така до края на месеца трябва да се сключи договорът със спечелилата конкурса фирма, а до края на тази година в Малорад най-сетне би трябвало да има и мост.", "date": "2017.08.04", "title": "Разрушен преди 3 години мост тормози жителите на врачанско село"}
{"url": "http://www.novinite.bg/articles/148190/Nezakonnoto-kampinguvane-razkriha-ot-Obshtina-Carevo", "text": "Палатки и каравани върху дюни и в частни имоти на плаж „Корал”. Незаконното къмпингуване разкриха от Община Царево, които направиха изненадваща проверка край брега, информира НОВА.Тя бе инициирана след сигнали в Община Царево на собственици на земи, които се оплакали, че в имотите им има незаконно настанени каравани и къмпинги. Голяма част от караваните и палатките са снабдени с ток и вода без общината да е давала разрешение за това.От общината ще изискат от ВиК и електроразпределителното дружество да спрат тока и водата в имотите зад цялата територия на плаж „Корал”. Собствениците им пестят от данъци, установи още проверката. „Проверката установи, че има палатки върху цялата плажна ивица”, заяви за „Здравей, България” кметът на Община Царево Георги Лапчев.„Свободното къмпингуване няма нищо общо с незаконно прокараните ток и вода”, коментира една от свободно къмпингуващите жени. ", "date": "2017.08.04", "title": "Незаконното къмпингуване разкриха от Община Царево"}
{"url": "http://www.novinite.bg/articles/148207/Zadaljitelnata-gradina-shte-pomogne-za-integraciyata-na-romite", "text": "Предучилищната подготовка да започва задължително на 4 години и да е под формата на безплатна детска градина. Тази идея представи пред Дарик зам.-министърът на образованието Петър Николов и поясни, че Министерството на образованието и науката ще инициира промени в Закона за предучилищното и училищното образование за това, информира ДАРИК.   Парите за изпълнението на предложението ще бъдат осигурени от държавния бюджет. Анализ на министерството показва, че децата, които не преминават предучилищна подготовка, по-често отпадат от училище.   С идеята просветното ведомство се надява да се решат определени социални проблеми, стана ясно от думите на зам.-министър Петър Николов.   \"Един от най-тежките проблеми е огромната ножица, която се отваря между образованите и необразованите граждани на страната. Ние не можем да си позволим образователната система да губи постоянно хиляди деца, които отпадат от образованието и които захранват организираната престъпност. Всичко това, което виждаме в цели региони\", обясни той.   Заместник-министър Николов е категоричен, че не става въпрос за обучение на 4-годишните, а за развитие на социалните умения на децата под формата на игри.   \"Аз мисля, че програмите, които функционират, са добри. Целта не е свалим училището до 4-годишна възраст, целта е да подготвим децата да имат такива умения - езикови, социални, така че моментът, в който влязат в училище, да могат да усвояват материала, който започват да учат. поясни Николов.   Образователното ведомство заема позицията, че предучилищната подготовка на 4-годишните ще  подпомогне ромската интеграция. \"Преди въвеждането на 5-годишната задължителна детска градина, 45% от ромските деца отпадаха в първите няколко години на прогимназията, на началното образование. След това този процент значително намаля. Ако ние не решим този проблем, сме обречени всеки един етнически конфликт да става социален и всеки социален - етнически. А това е много страшно за една страна\", обясни още зам.-министърът.   В момента предучилищната подготовка е задължителна за 5-годишните. Ако идеята на образователното ведомство за децата на 4 години бъде одобрена от парламента,  промяната може да бъде въведена през учебната 2018 -2019 г.", "date": "2017.08.04", "title": "Задължителната градина  ще помогне за интеграцията на ромите"}
{"url": "http://www.novinite.bg/articles/148212/Proverki-na-pluvnite-basejni", "text": "В разгара на летния сезон плувните басейни са едно от местата за прохлада и почивка. Наред с това обаче остава въпросът следи ли се за качеството на водата и поддържа ли се необходимата хигиена в санитарните помещения, информира  БНТ.\r\nНа територията на Великотърновска област към момента има работещи 50 открити басейна. От началото на сезона до момента са извършени 58 проверки. Нарушения не са открити.\r\nЗа да бъде изряден един плувен басейн, контролът се осъществява както от Регионалната здравна инспекция, така и от собственикът на басейна.\r\n", "date": "2017.08.04", "title": "Проверки на  плувните басейни"}
{"url": "http://www.novinite.bg/articles/148216/Otnovo-klon-padna-varhu-majka-s-dete-v-Borisovata-gradina", "text": "Огромен клон падна върху майка с дете в Борисовата градина, информира НОВА.Тя е била с 4-годишния си син на поляна в парка. За щастие детето е било встрани, когато клонът пада върху нея.На мястото на инцидента веднага пристигат полицаи и екип на „Бърза помощ”.Жената е откарана в \"Пирогов\". Тя е с травми по тялото и ще носи яка на врата си.„Това поредно безумие на безхаберие трябва да спре”, заяви Соня", "date": "2017.08.04", "title": "Отново клон падна върху майка с дете в Борисовата градина"}
{"url": "http://www.novinite.bg/articles/148203/MVR-preduprejdava-za-intenziven-trafik-na-granichno-propuskatelni-punktove", "text": "Интензивен е трафикът през основните гранично-пропускателни пунктове, съобщава МВР, цитирани от ДАРИК.   Към 17.00 ч. най-засилен е потокът за излизане от страната през ГКПП Капитан Андреево, където се е образувала колона от товарни автомобили.   На Дунав мост-Русе опашките от камиони са и в двете посоки.   Интензивно е движението още през ГКПП Лесово, Малко Търново и Калотина, както и на влизане в България през пунктовете с Гърция - Кулата, Маказа, Капитан Петко войвода и Илинден.", "date": "2017.08.04", "title": "МВР предупреждава за интензивен трафик на гранично-пропускателни пунктове"}
{"url": "http://www.novinite.bg/articles/148244/Klon-padna-varhu-majka-v-Borisovata-gradina", "text": "Огромен клон падна върху майка с дете в Борисовата градина. За това съобщи потърпевшата Соня Рандева /Нова/Тя е била с 4-годишния си син на поляна в парка. За щастие детето е било встрани, когато клонът пада върху нея.На мястото на инцидента веднага пристигат полицаи и екип на „Бърза помощ”.Жената е откарана в \"Пирогов\". Тя е с травми по тялото и ще носи яка на врата си.„Това поредно безумие на безхаберие трябва да спре”, заяви Соня.", "date": "2017.08.04", "title": "Клон падна върху майка в Борисовата градина"}
{"url": "http://www.novinite.bg/articles/148252/Izteglyat-milioni-yajca-ot-prodajba", "text": "Изтеглят милиони яйца от продажба в Германия, Холандия и Белгия. Причината - беше установено, че в тях се съдържа отровното вещество фипронил. Редица големи супермаркети в Германия и Холандия вече премахнаха продукта от рафтовете си, а в Белгия той беше забранен запродажба. Според германските власти, вредната стока е пристигнала от Белгия и Холандия, имформира Нова.Близо 180 холандски ферми бяха временно затворени, а властите опитват да установят какъв е реалният мащаб на проблема. Говорителката на Европейската комисия Анна Итконен увери: \"Яйцата са блокирани. Отровените яйца са проследени и изтеглени от пазара. Ситуацията е под контрол\".", "date": "2017.08.04", "title": "Изтеглят милиони яйца от продажба"}
{"url": "http://www.novinite.bg/articles/148191/Ovladyani-sa-pojarite-v-Popovica-i-Izvorishte", "text": "Големият пожар в пловдивското село Поповица вече е ограничен, съобщиха от МВР за bTV.Пожарникарите се надяват до края на деня огънят да бъде потушен напълно.През нощта на мястото са останали два екипа огнеборци.В сряда в Поповица се запалиха сеновали на най-голямата кравеферма в България. Изгорели са около 2000 тона фураж. Очаква се след пълното ликвидиране на огнището на оглед да влязат разследващите, за да се установи откъде точно е тръгнал огънят.Загасен епожарът край бургаското село Изворище. Направен е обход и няма пушек и дим, съобщиха от МВР.Огънят обхвана близо 4000 декара ниска растителност и 1000 декара гора.По случая е образувано досъдебно производство, работи се по различни версии, включително и умишлен палеж.", "date": "2017.08.04", "title": "Овладяни са пожарите в Поповица и  Изворище"}
{"url": "http://www.novinite.bg/articles/148197/Kuneva-Noviyat-zakon-za-borba-s-korupciyata-nyama-da-bade-fakt-v-sledvashtite-dve", "text": "Докато новият закон за борба с корупцията бъде приет, ще бъдат заметени много следи от всички, които са обект на проверка на закона, а това са хората с власт, имащи достъп до огромни финансови ресурси – депутати, министри, ректори, директори на болници, информира бТВ.Според нея законът няма да бъде факт в следващите две или три години и в това време ще бъдат заметени много следи. Както е предложен, новият закон поверява по административен път за конфликт на интереси и имуществото. Това е всичко, което прави, той не разследва престъпления. За две или три години един имот може да бъде прехвърлен, посочи още тя.Ако преди две години беше приет закон за борба с корупцията, нещата щяха да изглеждат много по-различно, добави Кунева, но посочи, че „категорично нямаше желание да бъде приет законът. Мен това ме прави много подозрителна“.По думите ѝ за нас е много важно да го има този закон. „Честно казано, приех с облекчение факта, че макар и последния ден, този закон се появи, значи няма да бъде оставен да отлежава още шест месеца – нещо, което беше напълно възможно. Да видим какво можем да направим след общественото обсъждане така че този закон да се подобри“, каза бившият вицепремиер.За предишния законопроект, станал известен като „Закона Кунева“, който не беше приет, тя посочи, че в него е имало „така проблематичните неподписани сигнали“. „Те са един от най-важните елементи на закона, защото показва желанието на правителството и цялото обществото да събере непримиримите противоречия между хората, имащи власт и тези, които искат да ги контролират, след като сме демокрация – каза Кунева. – В почти всяка страна, особено в англосаксонските системи, го има правото да дадеш сигнал и възможността да дадеш доказателства, но да не сложиш името си. Неподписан сигнал има включително и в ОЛАФ – европейската служба за борба с измамите. Т.е. идеята, че това бъде съседът, които ще ти направи нещо много лошо през донос, е абсолютно фалшива. Това е нежелание да се види истината, че работим в посока на това държавата ни да стане по-добра. В момента тези сигнали трябва да са подписани и задължително трябва да има факс, забележете, и имейл. Питам, при това положение, както видяхме „Суджук гейт“ или случилото се във Фонда за лечение на деца в чужбина, където си абсолютно зависим, колко хора биха рискували наистина да сложат имената си и колко хора имат доказателства за това, че нещо лошо се е случило, могат да дадат сигнал, но просто си замълчават“.„Аргументите в противна посока бяха, че може да изтече информация и ако това стане, човекът, срещу когото е сигналът, ще загуби доброто си име. Ако това е проблемът, нека направим така, че тази информация да не изтича. Но верен сигнал, който не е подписан, просто да го изхвърлим в кошчето, според мен така ще стигнем до още по-големи скандали“, каза още Кунева.Според нея председателят на новия антикорупционен орган трябва да се избира от квалифицирано мнозинство. Има различни модели за избор и ако държавата сериозно реши да гарантира независимостта му, всеки модел може да се окаже добър. Но ние все още не сме такава държава, добави тя.", "date": "2017.08.04", "title": "Кунева: Новият закон за борба с корупцията няма да бъде факт в следващите две"}
{"url": "http://www.novinite.bg/articles/148240/Katastrofira-patrulka-v-Kazanlak", "text": "Полицейски патрулен автомобил катастрофира в Казанлък. Полицаите пътували по сигнал за запалена къща, информира НОВА.Патрулката преминала през кръстовището на бул. \"Ал. Батенберг\" с бул. \"Никола Петков\"  с включени светлини и сирени, но била ударена от камион с дърва.  Няма пострадали полицаи при инцидента.  ", "date": "2017.08.04", "title": "Катастрофира патрулка в Казанлък"}
{"url": "http://www.novinite.bg/articles/148201/Amerikanski-lekar-e-gotov-da-operira-siamskite-bliznaci-ot-Sliven", "text": "Неврохирург в САЩ е готов да оперира 11-месечните сиамски близнаци от Сливен. Обнадеждаващата новина за семейството на Богдан и Янко Янкови дошла в края на юли след неколкомесечни усилия да бъде намерен специалист, който би се наел със сложния случай, информира ДАРИК. Близките се надяват Фондът за лечение на деца да поеме разноските по лечението. При положителен отговор пациентите ще заминат в университетската детска болница \"Монтефиоре\" в Ню Йорк, където ги очаква екип от специалисти.   Водещият хирург в екипа се е запознал със случая и го е обсъдил с колегите си, а след това е заявил готовност да оперира бебетата. Специалистите на \"Монтефиоре\" са с богат опит, работили са успешно и по случаи с разделяне на сиамски близнаци.   \"Не мога да повярвам! Сърцето ми се свива, като си помисля, че трябва да прави първия рожден ден в дома (бел.ред. Дома за медико-социални грижи за деца \"Вяра, Надежда и Любов\" в Бургас, където са настанени децата)\", споделя бабата на бебетата Мария Желязкова след отговора на американската клиника.   Жената разказа, че досега Богдан - здравото бебе, се развивал добре, смеел се, подавал ръце и се радвал на близките си, когато ги види. При последното им посещение в дома обаче детето плачело. Било свикнало повече с персонала отколкото със семейството.   Семейството вярва, че единственият начин да се спаси Богдан е операция по разделянето. От клиниката в САЩ дават надежди за спасяване на здравия близнак. Тъй като двете деца са с много общи органи и системи, които няма как да бъдат разделени, усилията ще бъдат вложени да се даде шанс за пълноценен живот на единия близнак.  За единадесетте си месеца от раждането двете деца са само в легнало положение, а освен че няма мозъчна дейност Янко е и с по-тежки малформации.   Богдан и Янко са родени през август 2016 г. от 14-годишна майка от ромски произход. Бащата е неин братовчед. Първоначално лекари уверяват семейството, че на децата ще бъдат направени серия операции у нас. След това обаче било преценено, че това не е възможно. Семейството се обръща към Фонда за лечение на деца. 15-членна комисия от най-добрите медицински специалисти в своите области се произнася, че заради множеството общи органи операцията е технически неосъществима. Така Богдан и Янко на два пъти получават отказ за операция в чужбина, защото от Фонда за лечение на деца преценяват, че разделянето им би било опасно за живота им и не може да бъде направено. Сега семейството трябва да подаде нова молба във Фонда, както и нова епикриза за състоянието на децата в последните два месеца, разказа бТВ.", "date": "2017.08.04", "title": "Американски лекар е готов да оперира сиамските близнаци от Сливен"}
{"url": "http://www.novinite.bg/articles/148208/Pet-partii-s-obshto-iskane-za-prezidentsko-veto", "text": "Пет партии с общо искане за президентско вето. Партиите, сред които ДСБ и \"Да, България\", искат Румен Радев да върне за преразглеждане на депутатите промени в три закона, направени преди ваканцията.   Петте опозиционни партии, които нямат депутати, атакуват закони, приети в последните дни преди парламентарната ваканция. Обявяват се против решението делата за корупция по високите етажи на властта да се гледат само от Специализирания наказателен съд.   Приети промени дават възможност важните корупционни дела да бъдат гледани от проверени съдии и прокурори в спецсъда, съобщава НОВА.   Атакуват и бързата писта за строителството на обекти с национално значение. Защото с последните поправките в Закона за околната среда и водите вече е забрано ОВОС при строителството на магистрали да се обжалва на втора инстанция в съда.   Ако президентът не ги чуе и не наложи вето, обещават да търсят начин да сезират Конституционния съд.   Срокът, в който Румен Радев може да оспори или подпише законите, приети от парламента, е 14-дневен. И за трите закона този срок изтича следващата седмица.   Петте партии, които днес поискаха президентско вето, твърдят че все още е рано да се говори за обединение вдясно. Работят по-скоро за общи принципи и каузи.", "date": "2017.08.04", "title": "Пет партии с общо искане за президентско вето"}
{"url": "http://www.novinite.bg/articles/148250/Sigurnostta-na-energijnite-dostavki-za-Balkanite", "text": "Правителствата на Република България и Република Македония потвърждават политическото си намерение за увеличаване сигурността на енергийните доставки за двете страни, региона на Югоизточна Европа и Европейския съюз, както и изразяват подкрепата си за формирането на Европейски енергиен съюз. Това предвижда подписаният днес между двете страни меморандум за разбирателство и сътрудничество в областта на природния газ. Документът бе подписан от а на енергетиката на Република България Теменужка Петкова и а на икономиката на Република Македония Крешник Бектеши. Меморандумът за разбирателство в сферата на енергетиката се подписа по време на визитата на българската делегация, водена от министър-председателя Бойко Борисов, в Скопие. /БГНЕС/Българската и македонската страна да проучат възможностите за изграждане на нова директна газова връзка между двете газови системи, е записано в документа. За целта се създава съвместна газова работна група, в която се включват представители на министерствата на двете страни, както и експерти от газопреносните оператори. В срок от шест месеца след влизането в сила на меморандума следва да бъде изготвен технико-икономически анализ, който да представи техническите, правните, пазарните, икономическите, финансовите и регулаторните параметри, необходими за реализацията на проекта. Решението за изграждане на нова газова връзка България и Македония ще вземат и на база съществуващата газопреносна инфраструктура, както и реализацията на проектите за интерконекторите Гърция-България, Турция-България и концепцията за газоразпределителен център „Балкан“.Министър Петкова покани а на икономиката на Македония Бектеши да посети София между 10-ти и 15-ти октомври, за да се проведе първо засениe на работната група. По време на среща двамата министри обсъдиха потенциала на двустранното сътрудничество в енергийния отрасъл. По думите на Теменужка Петкова значителна част от износа на електроенергия от страната ни е насочен към Република Македония. Успешна е съвместната ни дейност и в областта на минерално-суровинния отрасъл, припомни още тя. Македонската страна оцени високо напредъка на България по изграждане на интерконекторите с Гърция, Сърбия и Турция и прояви интерес към реализацията на концепцията за изграждане на газоразпределителен център \"Балкан\". Двете страни изразиха съгласие, че с подписването на меморандума в сферата на природния газ ще се даде възможност Македония да получава енергийни ресурси от хъб \"Балкан\".Енергийното сътрудничество между България и Македония ще гарантира диверсификация на източниците и маршрутите за доставка на природен газ и либерализацията на пазара в региона на Югоизточна Европа, каза още  Петкова. ", "date": "2017.08.04", "title": "Сигурността на енергийните доставки за Балканите"}
{"url": "http://www.novinite.bg/articles/148226/Prezidentat-ne-naloji-veto-na-promenite-v-NPK", "text": "Президентът  не наложи  и пусна промените в Наказателно-процесуалния кодекс. Това става ясно от указа на държавния глава, публикуван в петък в „Държавен вестник”, информира НОВА.Документът е бил подписан преди два дни. Поправките, които предизвикаха възмущението на съсловните организации на юристите и съдиите, бяха атакувани и от опозиционни партии. Те внесоха в четвъртък в президентството искане за вето. С промените в НПК всички предстоящи дела за корупция по високите етажи на властта се прехвърлят в Специализирания наказателен съд. ", "date": "2017.08.04", "title": "Президентът не наложи вето на промените в НПК"}
{"url": "http://www.novinite.bg/articles/148241/Darjavniyat-glava-podvardi-che-e-pokanil-Putin-za-3-mart", "text": "Държавният глава Румен Радев потвърди, че е отправил покана към президента Владимир Путин да посети страната ни на 3 март 2018 г. за отбелязването на 140-ата годишнина от Освобождението на България. Това стана ясно от съобщение на президентската институция.Двамата президенти си размениха поздравителни адреси по повод 25-годишнина от подписването на Договора за приятелски отношения и сътрудничество между България и Руската федерация.„Българо-руските отношения имат богати традиции, стабилна договорно-правна основа и се основават на културната, историческа и човешка близост и приятелските отношения между нашите народи”, пише в поздравителен адрес до президента на Руската Федерация Владимир Путин държавният глава Радев. \"Руско-българските отношения имат дълга и богата история. Независимо от позитивните резултати, постигнати през изминалия четвърт век, в отношенията между нашите страни се запазва значим незадействан потенциал\", пише в писмото си до Радев руският президент. ", "date": "2017.08.04", "title": "Държавният глава подвърди, че е поканил Путин за 3 март"}
{"url": "http://www.novinite.bg/articles/148195/Opera-na-shlep-v-reka-Dunav", "text": "За първи път - опера на шлеп в река Дунав. Това може да се види само във Видин, от тази вечер до неделя. Спектакълът е част от фестивала \"Крепост на вековете - \", информира НОВА.", "date": "2017.08.04", "title": "Опера на шлеп в река Дунав"}
