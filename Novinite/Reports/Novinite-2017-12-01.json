{"url": "http://www.novinite.bg/articles/153705/Zadarjaha-29-godishen-maj-za-narkotici-v-Burgas", "text": "Полицията в Бургас задържа 29-годишен мъж от Видин. В.Г. е криминално проявен и му е наложена мярка за неотклонение \"задържане под стража за срок до 72 часа\". Той е около арестуван около 17.00 ч. на 28 ноември в бургаския квартал \"Меден Рудник\".Полицаите от Четвърто Районно управление в Бургас извършили проверка в жилището на 29-годишния мъж. Там са намерени и иззети плик с канабис, пликче с част от саморъчно направена цигара с марихуана, част от саморъчно направена цигара, чашка с метамфетамин, стъклено плаке с жълтеникав на цвят метамфетамин, торбичка с бяло прахообразно вещество отново метамфетамин и прекурсори.Констатирано е, че са открити приблизително 7 грама метаамфетаин и около 3 гр. канабис.", "date": "2017.12.01", "title": "Задържаха 29-годишен мъж за наркотици в Бургас"}
{"url": "http://www.novinite.bg/articles/153681/6-po-Rihter-razlyulya-Iran", "text": "Земетресение с магнитуд 6 разлюля рано тази сутрин Югоизточен Иран, съобщиха Ройтерс и Франс прес, цитирайки Геофизическия институт на САЩ. Първоначалните данни бяха за магнитуд 6,3.Местните власти не съобщиха за жертви, отбелязва АФП.Епицентърът е бил на 58 км североизточно от град Керман, който има 821 000 жители. Огнището е било на дълбочина от 10 км. Десетина минути след първия трус е имало втори с магнитуд 5.Според сеизмологичния център на Техеранския университет земетресението е било с магнитуд 6,1. Последвали са още два труса с магнитуд съответно 5,1 и 4 на 59 км северно от Керман, както и двайсетина вторични.От общо петдесетина села в засегнатия регион щети има в осем, но никой не е загинал, заяви по държавната телевизия Мостафа Мусави, вицегубернатор на провинция Керман.Пътищата към някои села са затворени, срутени са и стените на ред старинни сгради, съобщи друг представител на местните власти, цитиран в медиите.Иранският офис на Червения полумесец информира, че в района са изпратени с хеликоптер осем екипа на организацията.Земетресението в западната провинция Керманшах преди близо три седмици уби 505 души, напомня АФП, като цитира последните за момента официални данни.", "date": "2017.12.01", "title": "6 по Рихтер разлюля Иран"}
{"url": "http://www.novinite.bg/articles/153682/Shvejcarsko-selo-plashta-za-da-privleche-mladi-hora", "text": "Швейцарското селце Албинен ще предлага по 25 000 швейцарски франка (25 000 долара) на млади хора, които пожелаят да се заселят в него. Така местните се надяват да спрат обезлюдяването - проблем, който засяга доста планински населени места в Швейцария, предаде ДПА. Агенцията се позовава на онлайн изданието \"20 минути\".Жителите на селото подкрепиха вчера със 71 гласа \"за\" този необичаен план, макар че през последните дни, след като медиите писали за него, в селото изненадващо дошли много гости - и от Швейцария, и от чужбина, за да разпитат за подробностите.Според жителите на селцето - общо 250 души - от Италия пристигнала група хора дори с куфари, очаквайки да получат обещаните пари. Офертата обаче важи при определени условия.Заселниците трябва да се под 45-годишна възраст, да си купят или построят дом за най-малко 200 000 франка и да останат поне десет години в селото.Преди гласуването кметът на Беат Йост предупреди съселяните си, че Албинен може съвсем скоро да изчезне. Последните 30 години изгубихме много - нямаме вече поща, нямаме училище, каза той и предупреди, че догодина повече от половината жители на селото ще са пенсионери.Други швейцарски села също предлагат стимули, за да се преборят със застаряването на населението и миграцията към градовете, включително по-евтини парцели за строеж или обществен транспорт. Отдалеченото селце Гондо използва евтиното електричество, за да привлече IT компания.", "date": "2017.12.01", "title": "Швейцарско село плаща, за да привлече млади хора"}
{"url": "http://www.novinite.bg/articles/153685/Parva-jertva-na-loshoto-vreme-v-Albaniya", "text": "Албания се подготвя за тежки наводнения, след като проливните дъждове, обхванали страната през последното денонощие, се очаква да продължат и през следващите дни, пише електронното издание Tirana Times.В четвъртък вечер отделни части на страната вече бяха потопени под вода, а основната магистрала, свързваща Тирана с Драч, бе затворена за трафик. Властите съобщиха за редица наводнени пътища и земеделски площи. На места има срив в електроразпределителната мрежа, а отстраняването на проблемите по нея доведоха до смъртта на 50-годишен електротехник от Фиер, разположен в южната част на страната, съобщава \"Фокус\".Екипите на службите за гражданска защита започнаха да се подготвят за очакваното бедствие още в началото на седмицата, когато синоптиците предупредиха за обилните количества дъжд, които се очакват в страната. Министерството на образованието заяви, че закрива всички училища и детски градини, за да защити живота и здравето на учениците и децата в предучилищна възраст. По данни на Министерството на вътрешните работи северозападният район около град Шкодра е най-силно засегнат от наводненията, докато в южната част на страната има сериозни затруднения в движението заради свлачища. Десетки семейства в Централна и Южна Албания може да се наложи да бъдат евакуирани, алармираха властите. Болници и полицейски участъци също са засегнати от лошото време, което създава допълнителни затруднения на властите да окажат помощ на бедстващото население. Същевременно бе съобщено, че всички фериботни услуги до съседна Италия и Гърция са прекратени, заруднено е движението и по пътя към международното летище в албанската столица.", "date": "2017.12.01", "title": "Първа жертва на лошото време в Албания"}
{"url": "http://www.novinite.bg/articles/153718/Trima-ot-grupata-na-Kilarite-ostavat-v-zatvora-dojivot", "text": "\r\nТрима от групата за , известна като „Килърите“, ще лежат в затвора  без право на замяна. Най-тежката присъда беше потвърдена от последната съдебна инстанция - за сочения като ръководител на престъпната група Петър Стоянов-Сумиста, Георги Вълев и Васил Костов-Кеца.\r\nТримата бяха признати за виновни за две поръчкови  от 2009 година - на великотърновския адвокат Петър Лупов и шуменския бизнесмен Румен Рачев. В момента те излежават тежки присъди за други престъпления по същото дело.\r\n\r\nЕдинственият от групата, който е на свобода заради влошено здраве, е Янко Попов-Туцо, който е с 10-годишна присъда.\r\n„Килърите“ беше една от знаковите акции в мандата на Цветан Цветанов като вътрешен министър, които тогава задължително имаха имена. Съдебният процес започна през 2011 година в съда в Шумен.\r\nПрестъпната група беше осъдена още за палежи, взривове, побои, лихварство и незаконни оръжия.\r\n \r\n", "date": "2017.12.01", "title": "Трима от групата на „Килърите“ остават в затвора доживот"}
{"url": "http://www.novinite.bg/articles/153687/1-dekemvri-Svetoven-den-za-borba-sreshtu-SPIN", "text": "Първи декември е Световният ден за борба със СПИН. За първи път този ден е отбелязан през 1988 година. Тогава Световната здравна организация, в стремежа си да насочи общественото внимание към проблемите на ХИВ/СПИН и да подчертае необходимостта от подкрепа и разбиране за хората, живеещи с ХИВ, обявява 1-ви декември за Световен ден за борба със СПИН.От 1996 година с отбелязването на този ден се заема Програмата на ООН за ХИВ/СПИН (UNAIDS). Оттогава Световният ден за борба със СПИН се превръща в начало на целогодишна кампания с акцент върху превецията, образованието и информираността.През 2004 г е създадена независимата организация - World AIDS Campaign, която поема провеждането на кампаниите. Програмата на ООН за ХИВ/СПИН (UNAIDS) продължава да оказва финансова и техническа подкрепа.По повод 1 декември - Световния ден за борба с ХИВ/СПИН, младежите от Столичната организация на Българския Червен кръст организират мащабна информационна акция, която ще обхване ключови места в София.От 14:00 до 16:30 ч. на 1 декември доброволците на БМЧК-София ще организират стационарни информационни пунктове за раздаване на презервативи и информационни материали на метростанция \"Сливница\", метростанция \"Бели Дунав\", пазарът на Ломско шосе, както и подлезът пред хотел \"Плиска\", съобщиха от БЧК.Подвижни екипи от доброволци, разпространяващи превенционни материали, ще има в Студентски град от 14:30 до 17:00 ч. в района между Студентска поликлиника и УНСС.Около 17:30 ч. доброволците на БМЧК от всички пунктове, приятели и служители на Столичната организация на БЧК ще се отправят към бул. \"Витоша\", в началото на пешеходната зона при изхода на метростанция \"НДК\", от където в 18:00 ч. ще тръгне шествие в посока към Народния театър \"Иван Вазов\".Малко преди 19:00 ч. всички участници в шествието ще оформят пред театъра червен кръст, в центъра на който ще поставят голяма червена панделка, ще запалят свещи и ще пуснат червени балони в знак на съпричастност с хората, живеещи с ХИВ/СПИН.Презентации по превенция на ХИВ/СПИН от доброволци на БМЧК-София ще има на 30 ноември и 1 декември в 12 столични училища.На всеки 17 секунди по един човек се заразява с ХИВ, а от началото на епидемията 35 милиона души са умрели от СПИН.Около 1,8 милиона души в света са заразени с вируса на СПИН през 2016 г. Това означава, че ново заразяване с ХИВ се регистрира средно на всеки 17 секунди, т.е. регистрират се средно 5000 нови заразявания дневно.", "date": "2017.12.01", "title": "1 декември - Световен ден за борба срещу СПИН"}
{"url": "http://www.novinite.bg/articles/153688/Talibani-izbiha-i-raniha-desetki-v-kolej-v-Pakistan", "text": "Въоръжени мъже са нахлули в колеж в пакистанския град Пешавар, избивайки най-малко 9 души и ранявайки други 36 души, съобщават световните информационни агенции.Уточнява се, че най-малко трима мъже, дегизирани с бурки, пристигнали с рикша и влезли в Института за обучение по земеделие в Пешавар тази сутрин.Всички нападатели са били ликвидирани, увериха от пакистанската армия. Пакистанските талибани поеха отговорност за нападението.Колежът се е смятал за затворен заради мюсюлмански празник.Най-малко един взрив е бил чут в двора на учебното заведение. Полицията и специални части са отцепили района.Осем студенти и един офис служител са били убити, уточниха от полицията.Един ранен студент е заявил пред \"Ройтерс\", че около 120 от близо 400 жители в кампуса са се намирали в колежа по време на атаката, след като повечето от студените са заминали по родните си места във връзка с празника.\"Спяхме, когато чухме изстрели. Станах и в рамките на секунди всички бягаха и крещяха \"талибаните атакуваха\", разкри студентът.Друг студент пък разяснява, че \"терористите стреляха по всеки, който обикаляше наоколо, а също разбиваха врати, за да нападат студенти. За щастие силите за сигурност дойдоха на мястото, преди тези мъже да нахлуят в стаята ни - затова сме живи\".Журналисти от мястото на събитието уточняват, че са били открити самоубийствени жилетки, три гранати, две бомби и пистолет.Пешавар, който се намира близо до границата с Афганистан, е сцена на множество атаки от страна на талибаните през последните години. През 2014 г. талибаните атакуваха армейско училище в Пешавар, при което загинаха 141 души при едно от най-тежките нападения в новата история на страната.", "date": "2017.12.01", "title": "Талибани избиха и раниха десетки в колеж в Пакистан"}
{"url": "http://www.novinite.bg/articles/153694/Tramp-se-glasi-da-priznae-Jerusalim-za-stolica-na-Izrael", "text": "Американският президент Доналд Тръмп смята да признае Йерусалим за столица на Израел, съобщават американските медии.Обявлението по казуса може да стане следващата седмица, като това ще доведе до преместването на американското посолство от Тел Авив в Йерусалим, което се очаква да предизвика сериозни спорове в региона.Докато Израел има претенции към целия Йерусалим, палестинците разглеждат юридически оспорваната източна част на града за столица на собствената им независима държава.Законът за посолството в Йерусалим от 1995 г. беше приет от Конгреса на САЩ, за да започне преместването на американското посолство от Тел Авив, но бившите американски президенти Бил Клинтън, Джордж Буш и Барак Обама никога не са прилагали закона, тъй като се смята за нарушение на правомощията на изпълнителната власт (президентството) над външната политика на САЩ.", "date": "2017.12.01", "title": "Тръмп се гласи да признае Йерусалим за столица на Израел"}
{"url": "http://www.novinite.bg/articles/153697/10-dushi-sa-zaginali-pri-pojar-v-nebostargach-v-Kitaj", "text": "10 души са загинали при пожар в небостъргач в северния китайски град Тиендзин. Огънят е избухнал около 4 сутринта на 38-ия етаж на жилищна сграда в близост до центъра на града, съобщи официалната агенция \"Синхуа\", цитирана от \"Ройтерс\".Огънят е потушен, а информацията е, че пожарът е възникнал от материали за интериорно декориране, използвани при обновяване на сградата. Сред жертвите има работници извършващи ремонтните дейности.Противопожарната безопасност е под прицел в Китай след смъртоносен пожар причинил смъртта на 19 души миналия месец в най-южната част на Пекин.Секретарят на партията в Тиендзин Ли Хонгджонг коментира, че властите ще извършат инспекции по пожарна безопасност в града.", "date": "2017.12.01", "title": "10 души са загинали при пожар в небостъргач в Китай"}
{"url": "http://www.novinite.bg/articles/153693/Mejdunarodna-akciya-zadarja-chetirima-za-krajbi-ot-kreditni-karti", "text": "Четирима членове на международна престъпна мрежа са задържани в рамките на съвместна операция \"Нептун\".Те са отговорни за компрометиране на данните от разплащателните карти и незаконните транзакции срещу европейски граждани. Заловените са крали първо информация за картите, а после са теглии пари от сметките. Операцията била подкрепена от Европейския център за киберпрестъпления (EC3) на Европол, е реализирана на 30 ноември на територията на България, Италия и Чехия.По първоначална информация лидерите на трансграничната престъпна група са контролирали всички етапи на престъплението.Те са се занимавали с вграждането на техническите средства в банкомати в централните части на европейските градове, производството на фалшиви кредитни карти и последващото отнемане на пари от банкомати в неевропейски държави, като Белиз, Индонезия и Ямайка.Десетки манипулирани устройства са открити в рамките на операцията. Те били с поставени микрокамери и четци за магнитни ленти. Повече от 1000 фалшиви кредитни карти са иззети. Освен това са събрани и данни за извършени многобройни измамни международни транзакции на стойност повече от 50 хил. евро.Групата е разследвана от началото на 2015 г. със съдействието на ЕСЗ.Координацията и обменът на данните са подкрепени и от Съвместната работна група за действие в областта на киберпрестъпността (J-CAT), създадена в Европол.", "date": "2017.12.01", "title": "Международна акция задържа четирима за кражби от кредитни карти"}
{"url": "http://www.novinite.bg/articles/153690/Apple-Watch-veche-moje-da-razpoznava-infarkt", "text": "Устройство, вградено в новия Apple Watch, свързва две функции – следенето на пулса и сензорите за активност, като ги използва на съвсем друго ниво чрез изкуствен интелект, пише Bloomberg. KardiaBand от AliveCor, с която си партнира Apple, използва невронна мрежа, за да прогнозира и анализира сърдечния ритъм на база историята на човека и набор от данни за сърдечносъдовата дейност, както от болни, така и от здрави хора. Устройството измерва сърдечния ритъм на всеки пет секунди и съобщава на потребителя кога излиза извън очаквания диапазон. Технологията не прилага данните за общия диапазон, в който би трябвало да е сърдечният ви ритъм, а вместо това определя кое е необичайно за вас.Apple Watch вече използва машинно обучение, за да идентифицира кога сърдечният ритъм се отклонява от обичайното, но персонализираният подход излиза на преден план. Когато устройството разбере, че сте извън нормата, то ви подканя да запишете електрическите импулси на сърцето, като използвате технологията за електрокардиограма (ЕКГ) в часовника. Процесът изисква да поставите пръст върху сензора за 30 секунди, след което резултатите се появяват на екрана на устройството. След това записът може да бъде изпратен на лекар.Портативните ЕКГ четци, които работят със смартфони, са налични от няколко години, като позволяват на потребителите да проследяват електрическите импулси на сърцето си по желание, използвайки отделно устройство. Основният въпрос беше да знаете кога точно да го направите. За хората, застрашени от усложнения от сърдечно-съдовите заболявания, като инсулт, подобни устройства скоро могат да започнат да играят ключова роля, като помагат на потребителите да избягват опасни ситуации.\"Това е продължително следене на сърдечния ви ритъм, което ви позволява да знаете дали нещо потенциално излиза извън нормите“, коментира Ерик Тупъл, директор на Scripps Translational Science Institute и професор по молекулярна медицина, който не е свързан с разработката на технологията. „За първи  виждам изкуствен интелект в умен часовник. Това определено е стъпка в правилната посока“.Технологията може да засече опасни аномалии, като предсърдно мъждене. Това състояние се характеризира с нестабилен ритъм, който може да доведе до смъртоносни кръвни съсиреци и удар, като се развива при около една четвърт от хората на възраст над 40 години.И все пак тази технология не е евтина. KardiaBand, първият медицински аксесоар, за която Американската администрация по храните и лекарствата даде одобрение да се ползва в Apple Watch, се продава за 199 долара. Потребителите трябва да се абонират за премиум услугата на AliveCor, която е струва 99 долара годишно. Разбира се, трябва да имат и Apple Watch Series 3, които в САЩ се продават по 399 долара.Apple обяви и собствена инициатива за проучвания в тази област на медицината, като пусна приложението Apple Heart Study, което има за цел да събира данни за необичайна сърдечна дейност. ", "date": "2017.12.01", "title": "Apple Watch вече може да разпознава инфаркт"}
{"url": "http://www.novinite.bg/articles/153699/Poroshenko-obeshta-v-predvidimo-badeshte-referendum-za-NATO", "text": "Президентът на Украйна Петро Порошенко обещава да проведе скоро референдум за присъединяването на страната към НАТО и Европейския съюз, коментира и че за Украйна \"най-лошото е минало\", съобщава \"РИА Новости\".\"Ние твърдо държим курса за евроатлантическа интеграция, а дори и не се съмнявам, че в близко бъдеще в Украйна ще има референдум за присъединяване към членство в НАТО и ЕС\", обясни той и поздрави гражданите с 26-та годишнина от референдума за независимостта на Украйна.Порошенко постоянно говори за присъединяването на Украйна към НАТО и Върховната Рада дори обяви, че това е една от целите на външната политика.В Северноатлантическият алианс декларират, въпреки че вратите си отворени за нови членове, Украйна все още не е готова да се присъедини. Генералният секретар на НАТО Йенс Столтенберг посъветва Киев да се концентрира върху \"модернизирането на отбранителните институции, борбата с корупцията и укрепването на демокрацията\".Що се отнася до ЕС, присъединяването на Украйна се смята за нереалистично в Брюксел, поне през следващите години. И Жан-Клод Юнкер заяви директно, че Украйна няма нищо общо нито с Европейския съюз, нито с НАТО.", "date": "2017.12.01", "title": "Порошенко обеща в \"предвидимо бъдеще\" референдум за НАТО"}
{"url": "http://www.novinite.bg/articles/153689/Vizite-za-Kanada-padat-dnes-v-16-chasa", "text": "Визите за Канада падат днес в 16 часа за българи и румънци. Пътуването ще става само с електронно разрешение, ако е със самолет. Българите и румънците нямат да имат нужда от допълнителни документи, когато влизат в Канада по суша или по вода.При полети, които изискват трансфер на канадско летище обаче, българите и румънците също ще имат нужда от електронно разрешение(eTA). Хората, които вече имат eTA, няма нужда да кандидатстват отново. eТA е валидно за срок до пет години и позволява на пътуващите да летят или да преминават транзитно през Канада колкото често желаят, за краткосрочен престой (обикновено за непрекъснат период до 6 месеца) да учат, за посещение или за бизнес. В повечето случаи, eTA се издава в рамките на минути от подаването на молбата.", "date": "2017.12.01", "title": "Визите за Канада падат днес в 16 часа"}
{"url": "http://www.novinite.bg/articles/153701/NATO-ima-interes-za-stabilnost-na-Balkanite", "text": "Председателят на Военния комитет на НАТО генерал Петр Павел, който е на официално посещение у нас приветства България за ролята й в гарантирането на сигурността в региона на Балканите, както и за усилията за увеличаване на бюджета за отбрана.В рамките на посещението си председателят на Военния комитет на НАТО генерал Петр Павел се срещна с началника на отбраната генерал-лейтенант Андрей Боцев и със заместник-министъра на отбраната Атанас Запрянов. Със заповед на министъра на отбраната Красимир Каракачанов генерал Павел беше награден с почетен знак „Св. Георги“ I степен за офицери.  Приносът на вашата страна към дейностите, мисиите и операциите на НАТО получава много висока оценка. Искам да отбележа вашите усилия за увеличаване на военния бюджет и на инвестициите във военни способности. НАТО е толкова силна като организация, колкото са силни съюзниците в нея. Затова е необходимо да се знае какви са пропуските, какви са липсите във всяка една от страните членки и къде трябва да съсредоточим нашите усилия.България е стартирала три проекта за модернизация на въоръжените си сили и аз вярвам, че те са изцяло в синхрон с изискванията на НАТО за изграждане на бойни способности.Искам да отбележа постиженията на България за увеличаване на стабилността в този регион, посредством сътрудничество с различните структури на държавите от региона. НАТО има интерес регионът на Балканите да бъде стабилен. Това е в интерес на съюзниците и населението на държавите от Алианса. НАТО отделя особено внимание и на обстановката по сигурността в регона на Черно море.", "date": "2017.12.01", "title": "НАТО има интерес за стабилност на Балканите"}
{"url": "http://www.novinite.bg/articles/153716/Vardar-prelya-i-zalya-rajona-okolo-sgradata-na-pravitelstvoto-v-Skopie", "text": "Река Вардар излезе от коритото си в македонската столица Скопие и наводни района около сградата на македонското правителство, съобщават местните медии.Метеоролозите прогнозират, че дъждът ще продължи и на места ще паднат по 60 литра на квадратен метър. Валежите ще са най-обилни в югозападните и източните части от страната.Очаква се освен Вардар да прелеят още реките Радика, Църни Дрим и Сатеска.В Маврово паднаха 130 литра дъжд на квадратен метър, в Тетово - 84, Лазапроле - 75, Дебър - 71, Охрид - 44, Скопие - 35, Куманово - 19 литра на квадратен метър.Температурите навсякъде са били положителни.", "date": "2017.12.01", "title": "Вардар преля и заля района около сградата на правителството в Скопие"}
{"url": "http://www.novinite.bg/articles/153713/Turciya-poiska-aresta-na-bivsh-slujitel-na-CRU", "text": "Главният прокурор на Турция издаде заповед за арест на бившия служител на ЦРУ Греъм Фулър, съобщават турските медии.Прокурорът обвинява Фулър, бивш заместник-председател на Съвета за национално разузнаване на САЩ, че има връзки с Фетхуллах Гюлен, ислямски духовник, е обвиняван от Турция за миналогодишния неуспешен преврат.В заповедта за арест Фулър е обвинен в \"опит за сваляне на правителството на Република Турция\", уточнява турският всекидневник \"Хюриет\".Гюлен живее в изгнание в САЩ.Турция твърди, че мрежата на Гюлен е дирижирала опита за преврат от военни офицери. Той отрича обвиненията.Турските власти арестуваха голям брой хора във връзка със същото разследване, включително няколко служители на американското консулство в Истанбул.", "date": "2017.12.01", "title": "Турция поиска ареста на бивш служител на ЦРУ"}
{"url": "http://www.novinite.bg/articles/153691/Rekata-v-Berkovica-pred-prelivane", "text": "Значителни количества валежи се очакват в Западна България. Властите предупредиха, че са възможни наводнения.Eдна от критичните точки Берковица, където нивото на реката вече се е покачило значително.  Нивото на реката, която преминава през Берковица, се е повишило значително. Заради падналите дъждове - близо 40 литра на квадратен метър, и топенето на снега, коритото й започна да се пълни рязко още в четвъртък вечерта. Ако нивото се повиши само още метър, реката ще прелее.Дежурни екипи на общината постоянно наблюдават критичните точки. ", "date": "2017.12.01", "title": "Реката в Берковица - пред преливане"}
{"url": "http://www.novinite.bg/articles/153703/Zapiskite-na-Nyuton-vlyazoha-v-Svetovniya-registar-na-YuNESKO", "text": "ЮНЕСКО добави записките на сър Исак Нютон в Световния си регистър, предаде Би Би Си.Колекцията принадлежи на Кеймбриджкия университет. В нея са черновите на труда му „Математически начала на натурфилософията”, които съдържат законите на гравитацията на Нютон.Регистърът съхранява документи \"с изключителна универсална стойност\".Университетската колекция от документите на Нютон е една от най-големите в света и включва кореспонденция с кралския астроном Едмънд Халей – човекът, забелязал и описал периодичното появяване на Халеевата комета (кръстена на негово име). Именно Халей убедил Нютон да публикува математическите принципи. И нещо любопитно - в документите се съдържат подробности за личните разходи на физика, включително за връзки за обувки и дълги чорапи.", "date": "2017.12.01", "title": "Записките на Нютон влязоха в Световния регистър на ЮНЕСКО"}
{"url": "http://www.novinite.bg/articles/153702/Turski-targovec-na-zlato-zamesi-Erdogan-v-prane-na-pari-ot-Iran", "text": "Турско-ирански търговец на злато е заявил пред съдебни заседатели във федерален съд в Ню Йорк, че турският президент Реджеп Тайип Ердоган е разрешил сделка в схема за подпомагане на Иран да избегне санкциите на САЩ, съобщава \"Ройтерс\".Реза Зараб сътрудничи на американски прокурори в наказателен съдебен процес срещу турски банков директор, обвинен в подпомагането на изпирането на пари за Иран. По време на предполагаемия заговор Ердоган е бил премиер на Турция.Зараб посочил, че е научил от Зафер Чаглаян, който е бил икономически министър на Турция, че Ердоган и тогавашният финансов министър Али Бабаджан били разрешили на две големи турски банки - \"Зират банк\" и \"Вакъфбанк\" да прехвърлян средства за Иран.И двете банки отричат да са взимали участие в схемата.Говорител на Ердоган, както и съветник на Бабаджан са отказали да коментират казуса. Вчера Ердоган коментира, че Турция не е нарушила американските санкции. Говорител на правителството на Ердоган пък нарекъл казуса \"заговор срещу Турция\".Свидетелствата на Зараб дойдоха на третия ден от съдебния процес срещу Мехмет Хакан Атила, изпълнителен директор на турската държавна банка \"Халкбанк\", който е пледирал невинен във федералния съд в Манхатън.Американската прокуратура обвини деветима души по случая, които се сговорили да помогнат на Иран да избегне санкциите, въпреки че само 34-годишният Зараб и 47-годишният Атила са били арестувани от американските власти.По време на продължилите два дни свидетелски показания Зараб е заявил пред съдебните заседатели, че е помогнал на Иран да използва средства, депозирани в \"Халкбанк\", за да купи злато, което е било контрабандно изнесено в Дубай и продадено за пари в брой. Вчера Зараб е разкрил, че е трябвало да спре търговията със злато и вместо това да започне да прехвърля пари чрез покупки на фалшиви храни през 2013 г., след като американските са били променени.Зараб е посочил, че Атила е помогнал за измислянето на златните сделки, заедно с бившия генерален мениджър на \"Халкбанк\" Сюлейман Аслан.Зараб е свидетелствал, че в хода на схемата си той е подкупил Аслан и бившия турски министър на икономиката Зафер Чаглаян.Както Чаглаян, така и Аслан са били обвинени по случая.По-рано правителството на Турция коментира, че Чаглаян е действал законно, а \"Халкбанк\" също заявиха, че са действали законно. Чаглаян по-рано е казвал, че подобни твърдения при корупционно разследване от 2013 г. в Турция, което по-късно беше прекратено, били \"неоснователни твърдения\".", "date": "2017.12.01", "title": "Турски търговец на злато замеси Ердоган в пране на пари от Иран"}
{"url": "http://www.novinite.bg/articles/153677/Zapaliha-kolata-na-shefa-na-plovdivskiya-zatvor", "text": "Запалиха колата на шефа на пловдивския затвор Божил Иванов. Инцидентът е станал снощи. Джипът е бил полят сътс запалителна течност в предната част. Пожарникарите са пристигнали бързo и са успели да овладеят пламъците, но предната част на джипа е унищожена.", "date": "2017.12.01", "title": "Запалиха колата на шефа на пловдивския затвор"}
{"url": "http://www.novinite.bg/articles/153719/Majkal-Flin-prizna-che-e-lagal-FBR-za-Rusiya", "text": "Бившият съветник по националната сигурност на американския президент Доналд Тръмп - Майкъл Флин, ще се признае по-късно днес за виновен, че е излъгал ФБР за разговор с руския посланик през декември миналата година, съобщават американските медии.Признаването на вината е най-новата индикация, че Флин е сътрудничил на разследването на специалния прокурор Робърт Мюлър за намесата на Русия в президентските избори в САЩ през 2016 г., отбелязва \"Ню Йорк таймс\". Флин трябва да се яви по-късно днес пред федералния съд във Вашингтон.Уточнява се, че специалният прокурор Робърт Мюлър е обвинил Флин в \"съзнателно и умишлено\" генериране на \"фалшиви, фиктивни и измамнически изявления\" пред ФБР относно разговорите си с посланика на Русия.Флин е първият служител от администрацията на Тръмп и четвъртият, свързан с предизборния му щаб, на когото биват повдигани обвинения като част от разследването на Мюлър за възможен таен сговор между руското правителство и членове на екипа на Тръмп, както и потенциално възпрепятстване на правосъдието и финансови престъпления.Бившият шеф на предизборния щаб на Тръмп - Пол Манафорт, и неговият заместник Рик Гейтс бяха обвинени през миналия месец; те не се признаха за виновни. А външнополитическият съветник от предизборния щаб на Тръмп - Джордж Пападопулос, се призна за виновен за това, че е направил лъжливо изявление пред ФБР във връзка с контактите си с официални лица, свързани с руското правителство.Обвинението срещу Флин е първото в разследването на Мюлър, което е достигнало някого, който е бил служител в Белия дом при Тръмп и е най-новият знак, че разследването на специалния прокурор се преминава на по-високи обороти.Флин подаде оставка през февруари на фона на информации в медиите, че е заблуждавал вицепрезидента Майк Пенс относно комуникацията си с руски официални представители. ", "date": "2017.12.01", "title": "Майкъл Флин призна, че е лъгал ФБР за Русия"}
{"url": "http://www.novinite.bg/articles/153678/Jestoka-katastrofa-na-Televizionnata-kula-v-Sofiya", "text": "Жестока катастрофа на Телевизионната кула в СофияТежка катастрофа в столицата в петък сутрин. Инцидентът е станал на Телевизионната кула и затрудни движението за известно време. Кола е самокатастрофирала, нанизвайки се на мантинелата. Шофьорът е откаран в болница. Състоянието му не е известно. Не е ясно дали при него е имало пътници. На мястото са пристигнали пожарни коли и полиция. Наложило се е да бъдат рязани ламарините на автомобила, за да бъде изваден шофьорът. ", "date": "2017.12.01", "title": "Жестока катастрофа на Телевизионната кула в София"}
{"url": "http://www.novinite.bg/articles/153706/Maksim-Behar-v-svetovnata-PR-Stena-na-slavata", "text": "1 декември 2017 г., Лондон. Българският PR експерт  бе вписан официално в  на Световната PR организация , чийто президент той беше в продължение на две години. На бляскава церемония в лондонския хотел „Андаз“ близо 250 PR професионалисти от петте континента бурно аплодираха българина, изкачил се на възможно най-високата световна стълбица в професията.  е не само първият източноевропеец в световната PR Стена на славата, но и един от много малкото европейци в нея. Сред легендарните имена в тази класация са Харолд Бърсън, Даниел Еделман, Пол Холмс, Джак Мартин, Джон Сондърс, лорд Чадлингтън, лорд Тимоти Бел, Лу Капоци и Дейвид Галахър. „Приемам тази огромна чест по-скоро като аванс за всичко, което ми предстои да направя за нашия бизнес, но също така и като невероятно постижение за България, за моите колеги и приятели от M3 Communications Group, Inc., от Българската асоциация на PR агенциите, но и за приятелите ми от Борда на ICCO. PR бизнесът в световен мащаб е в огромен подем, но той повече от всякога страда от активната си трансформация в напълно нов бизнес – прозрачен, етичен и супер динамичен. Професията ни се промени неузнаваемо и съм щастлив, че бях Президент на  именно в тези драматични времена, в които ние поехме водеща роля в глобалните промени на нашия бизнес“, каза  по време на церемонията в Лондон.   e световно име в PR индустрията. През 1994 г. той основава и досега управлява водещата PR компания M3 Communications Group, Inc., която е партньор на Hill+Knowlton Strategies. През последните години  беше последователно член на Борда, ковчежник, вицепрезидент и президент на , а сега е един от петимата членове на Изпълнителния комитет на организацията.  е оглавявал Българската асоциация на PR агенциите, Българския форум на бизнес лидерите, Световния комуникационен форум в Давос, Швейцария, а сега е негов вицепрезидент, както и председател на Настоятелството на фондация „За Нашите Деца“, вицепрезидент на Атлантическия клуб в България и Генерален почетен консул на Република Сейшели в България.  Световната PR организация  е най-влиятелното в света обединение на професионалистите от бизнеса, оперира в 55 страни и в него влизат над 2500 PR компании. Президентът се избира за мандат от две години.За допълнителна информация, моля, свържете се с M3 Communications Group, Inc. на  и тел. 02/ 818 70 10. ", "date": "2017.12.01", "title": "Максим Бехар в световната PR Стена на славата"}
{"url": "http://www.novinite.bg/articles/153711/Germaniya-izteglya-diplomat-ot-Severna-Koreya", "text": "Германия оттегля трети дипломат от посолството си в Северна Корея заради нарастващата загриженост по ракетната програма на Пхенян, заяви външният министър Зигмар Габриел, цитиран от \"Ройтерс\".Северна Корея заяви, че успешно е тествана мощна нова междуконтинентална балистична ракета (ICBM), като поставя целия континент и САЩ в обхвата на ядрените си оръжия.Берлин категорично осъди теста като нарушение на международното право.Говорейки във Вашингтон след срещата с държавния секретар на САЩ Рекс Тилерсън, Габриел заяви, че е предложил подкрепа за твърда линия към Пхенян.\"Той иска подкрепата ни за усилията им да преследват твърда позиция по отношение на Северна Корея и ще я има. Но нашата работа е да решаваме какво ще правим по дипломатически канали\", обясни Габриел.Двама дипломати вече са оттеглени от германското посолство в Пхенян, а трети е оттеглена сега, коментира Габриел. Германия също така настоява Северна Корея да намали дипломатическото си присъствие в Германия.Габриел обясни, че Вашингтон не е поискал Германия, една от седемте европейски държави с посолства в Северна Корея, да затвори мисията си или да изтегли своя посланик. Германия няма желание да затваря посолството си, коментира той, но добави, че \"това не означава, че изключваме\" тази възможност.Габриел заяви, че Германия ще обсъди възможностите на Северна Корея с други европейски страни, за да определи дали е необходимо да се увеличи дипломатическият натиск. Говорителят на държавния департамент Хедър Науър съобщава, че Съединените щати са призовали страните да намалят връзките си със Северна Корея като част от усилията да наложат натиск върху Пхенян да се откажат от своите оръжейни програми.\"Ако искат да затворят мисиите си в Северна Корея, това също ще бъде нещо, което ще подкрепим\", добавя тя, но Тилерсън не е поискал специално в срещата си с Габриел, Германия да отзове посланика си.Зигмар Габриел коментира пред репортери, че няма информация Белият дом да планира да замени Тилерсън, като отбелязва, че вече е насрочил друга среща с Тилерсън за следващата седмица. Американски медии съобщиха вчера, че Белият дом е разработил план за директора на ЦРУ Майк Помпей, който да замени Тилерсън в рамките на седмици.", "date": "2017.12.01", "title": "Германия изтегля дипломат от Северна Корея"}
{"url": "http://www.novinite.bg/articles/153709/Blokada-na-krastovishte-v-znak-na-protest-sled-smartta-na-uchenik", "text": "Съученици на блъснатото на пешеходна пътека момче край Атия блокираха ключово кръстовище край Бургас.Заради смъртта на 16-годишния Константин Джардов те настояха за мерки срещу войната по пътищата и шофирането с несъобразена скорост. Поискаха и сигурност за пешеходците.Костадин беше пометен на пешеходна пътека от джип на кръстовището на село Атия, докато отиваше на училище.Две седмици по-късно съучениците му излязоха на протест. Те блокираха кръстовището, което е едно от най-натоварените и опасните в Бургас. През него ежедневно пресичат ученици в три гимназии.Ръководството на гимназията по туризъм настоява за мерки, които да обезопасят кръстовището.", "date": "2017.12.01", "title": "Блокада на кръстовище в знак на протест след смъртта на ученик"}
{"url": "http://www.novinite.bg/articles/153720/Papa-Francisk-se-sreshtna-s-Rohingi-v-Bangladesh", "text": "Папа Франциск се срещна с група бежанци мюсюлмани рохинги в Бангладеш и ги спомена по име за първи път по време на посещението си в Азия, съобщава БиБиСи.Папата споменава пред група от 16 бежанци в столицата Дака, че Бог днес също е с Рохинги. Той се въздържаше от използването на името в предишното си посещение в Мианмар, където не определят Рохинги като етническа група. Около 620 000 бежанци Рохинги са избягали от Мианмар от август насам.Папата беше критикувана от правозащитни групи, че не използва името им в Мианмар, които са обвинявани в етническо прочистване от ООН. Правителството на Мианмар отхвърля термина \"Рохинги\", обозначавайки общността с \"Бенгалис\". Според тях те нелегално са мигрирали от Бангладеш, така че не трябва да бъдат включени като една от етническите групи в страната.Коментарът на папата Франциск за бежанците в Дака е направен в импровизирана забележка, а не в речта му на срещата между вероизповеданията.\"В името на всички онези, които ви преследваха и ви нараниха, аз искам прошка\", каза папата пред бежанците. \"Призовавам вашите големи сърца да ни дадат опрощението, което искаме\", допълва той.Правозащитни групи призовават папата да използва термина \"Рохинги\", за да подкрепи общността. Той обаче е предупреден от католическите представители в Мианмар да не използват термина, притеснявайки се от отчуждаване на будисткото мнозинство.Броят на католиците в Бангладеш е много малък. Общността от 350 000 души съставлява 0.2% от населението. В предпоследния ден от пътуването си в Азия, папата коментира пред събралото се множество: \"Знам, че мнозина от вас дойдоха отдалеч, пътуваха повече от два дни. Благодаря ви за вашата щедрост. Всичко това показва любовта, която имате към Църквата.\"", "date": "2017.12.01", "title": "Папа Франциск се срещна с Рохинги в Бангладеш"}
{"url": "http://www.novinite.bg/articles/153692/Rumen-Radev-obyavi-nachaloto-na-blagotvoritelnata-iniciativa-Balgarskata-Koleda", "text": "\r\nВ Университетската болница \"Свети Георги\" в  президентът  обяви началото на 15-ото издание на благотворителната инициатива  за 2017/2018 година.\r\nТя се прави от 2003 г. по инициатива на президентската институция. На събитието днес присъстваха министърът на здравеопазването , областният управител на  Здравко Димитров, кметът на града Иван Тотев, представители на  и ОК, деца, подпомогнати от \"Българската Коледа\".\r\n\r\nИзбрах да го направим тук, защото УБ \"Св. Георги\" в  е едно от водещите лечебни заведения в страната с над вековна история, каза в приветствието си държавният глава. Тази болница се гордее със своите водещи специалисти в различните области на здравеопазването и мисля, че точно тук, където годишно се полагат грижи за хиляди български деца, нашият призив ще бъде по-силен и по-истински, допълни президентът Радев.\r\n", "date": "2017.12.01", "title": "Румен Радев обяви началото на благотворителната инициатива \"Българската Коледа\""}
{"url": "http://www.novinite.bg/articles/153708/Shte-prodaljat-li-remontnite-dejnosti-po-Dondukov", "text": "Крайният срок за ремонта на столичния булевард „Дондуков” дойде, но довършителната дейност по всяка вероятност ще продължи. Кметът на София Йорданка Фандъкова коментира, че от днес всеки ден забавяне ще струва на фирмата 70 хиляди лева.\"Комисията е на място и очаквам да констатират нивото на завършване. Ако има необходимост да продължат още малко работа - това вече ще бъде със санкция за забавяне. Моите очаквания са, че ще имат нужда от още някой друг ден за довършване\", обясни Фандъкова.Заради проливния дъжд, който от сутринта се изсипва в столицата  е създадена организация за непрекъснато наблюдение на реки и общински язовири.Със заповед на кмета на Столична община е въведен общинския щаб за наводнения. Всички аварийни екипи са на терен и извършват обходи и отреагират на сигнали. Във връзка и с възможния силен вятър от общината препоръчват на гражданите да обезопасят незакрепени предмети от своите тераси на домовете или офисите си. Строителните фирми да проверят конструктивните скелета и огради на обектите, които изпълняват.При наличие на паднали клони или дървета- могат да подават сигнали на телефон 112 или 987 55 55. Не трябва да се изхвърлят отпадъци в речните корита, канали и дерета.", "date": "2017.12.01", "title": "Ще продължат ли ремонтните дейности по \"Дондуков\""}
{"url": "http://www.novinite.bg/articles/153707/Zadejstvaha-plana-za-zashtita-pri-bedstviya-v-Blagoevgrad", "text": "В област Благоевград е задействан планът за защита при бедствие заради опасност от наводнения.В областта, както и на други места в страната, е разпоредено 24-часово наблюдение на нивата на реките. В Благоевградско ще се следи нивото на реките Струма, Бистрица, Места и Струмешница. Денонощно се следят и нивата на язовирите и по-малките водоеми.По разпореждане на областния управител Бисер Михайлов всички кметове в областта трябва да подават информация за обстановката на всеки час. При рискова ситуация тези сигнали трябва да се подават незабавно. По думите на областния управител за сега нивата на големите реки са ниски, а количеството на водата във водоемите не е опасно.Стана ясно и че по-рано днес служители на Община Петрич са направили проверка по сигнал за опасно мостово съоръжение. Според сигнала колоните на моста при село Тополница по пътя за Кулата са били подкопани. Според зам.-кмета на Петрич Минка Салагьорова не съществува възможност за пропадане на конструкцията. Кметството в Петрич е изпълнило всички предписания на Държавната агенция за метрологичен и технически надзор. Всичките 64 водоема на територията на общината са безопасни.", "date": "2017.12.01", "title": "Задействаха плана за защита при бедствия в Благоевград"}
{"url": "http://www.novinite.bg/articles/153714/Stabiliziraha-sastoyanieto-na-trima-ot-postradalite-pri-katastrofata-kraj-Mikre", "text": "Стабилизирано е състоянието на двете жени и мъжа, които пострадаха при тежката катастрофа край с. Микре на 17 ноември. Това съобщиха от „Пирогов,” където пострадалите бяха приети.Към момента те са настанени в травматологията на болницата с множество травматични увреждания. И тримата пациенти имат тежки тазови счупвания и фрактури на крайниците.След поредица от продължителни операции пострадалите са били преместени в Централната реанимация на болницата. И тримата пациенти вече са контакти, посочват още от лечебното заведение. Припомням, че една от жените бе транспортирана в спешната болница в нощта след катастрофата.Другите двама пострадали първоначално бяха настанени в столичната болница „Лозенец”, но по-късно – преведени в „Пирогов”.  Тежкотоварен автомобил от Шумен и пътнически автобус се сблъскаха в в района на село Микре на 17 ноември. В инцидента загинаха девет души, а 19 бяха ранени. В микробуса са пътували общо 27 човека.", "date": "2017.12.01", "title": "Стабилизираха състоянието на трима от пострадалите при катастрофата край Микре"}
{"url": "http://www.novinite.bg/articles/153710/Barekov-napuska-politikata", "text": "Евродепутатът Николай Бареков обаяви, че излиза от политиката. \"Излизам от политиката, връщам се обратно в гражданското общество и медиите\", отсече Бареков.Това стана по време на конференция на тема \"Фалшивите новини - бунтът на масите срещу елита в ХХI век\", която се проведе в УНСС.Бареков се закани да създаде конгломерат от честни медии. По време на конференцията той анонсира новия си медиен проект -fairnews.bg. Проектът представлява онлайн платформа за противодействие на фалшивите новини.Основна тема на форума бяха фалшивите новини, тяхното създаване и разпространяване. Бареков съветва студентите как да различват истинските от фалшивите новини.Като най-големи жертви на фалшивите новини Бареков определи хора като Бойко Борисов, Ахмед Доган и самия себе си, защото по думите му най-потърпевши са тези, за които се знае много.", "date": "2017.12.01", "title": "Бареков напуска политиката"}
{"url": "http://www.novinite.bg/articles/153679/Hilyadi-levove-subsidii-se-iztochvat-s-ovce-fantomi", "text": "Той поясни, че целта е да се вземат субсидии за подпомагане основно на пасища: \"Но трябва да имаш животни. Всяко животно ти дава право върху определен брой декари. А всеки декар е около 50 лева\". Преди месец в свое разследване разследващият журналист постави въпроса играят ли роля роднинските връзки в раздаването на държавни и европейски пари за земеделие? Тогава ви показахме как родителите на висш земеделски директор построиха три къщи за гости за близо 400 000 лева европари от джоба ни. \"Разследване\": Нови съмнения за злоупотреби с европари Стартирала проверка на фонд \"Земеделие\" показва, че трите къщи почти не се отдават на гости срещу наем. Фондът е санкционирал 22 къщи за гости в страната за това, че се ползват не по предназначение. Те трябва да върнат общо 6 милиона лева европари. Разследване за злоупотреби при получаване на европари в \"Темата на NOVA\" Държавата отстрани от поста чиновничката, а фонд \"Земеделие\" започна проверка дали къщите наистина развиват селски туризъм или се ползват за лични цели?", "date": "2017.12.01", "title": "Хиляди левове субсидии се източват с овце-фантоми"}
{"url": "http://www.novinite.bg/articles/153698/Tunel-ot-svetlini-na-Mosta-na-vlyubenite-koledna-gora-na-Sv-Nedelya", "text": "София трябва да светне с коледна украса до неделя. Екипите на Столична община украсяват града през нощта, за да не се пречи на движението. Светлинен тунел от звезди ще има на Моста на влюбените, на площад \"Св.Неделя\" пък ще \"израсне\" коледна горичка от 30 смърча, украсени и окичени с бутафорни подаръци. 80 броя светещи завеси ще създават коледно настроение по жълтите павета. 40 дървета около НДК ще бъдат украсени с 4 км светещи маркучи, още 7 км ще се увият по 200 дърветата на ключови места в столицата. Звезди и камбани ще красят стълбовете по булевардите \"Мария Луиза\" и \"Тодор Александров\" Шейна с елени спира пред Народния театър, конструкция с колегите на Рудолф ще краси Ларгото. Предвидена е коледна украса и за по-големите паркове на София. Тази вечер столичният кмет Йорданка Фандъкова ще запали светлините на елхата на София в парка на НДК. ", "date": "2017.12.01", "title": "Тунел от светлини на Моста на влюбените, коледна гора на Св. Неделя"}
{"url": "http://www.novinite.bg/articles/153696/Bansko-e-gotov-za-zimniya-sezon", "text": "Банско е напълно готов за зимния сезон.Ски съоръженията в курорта вече са в пълна готовност за любителите на зимните спортове. От днес вече е в работен режим и кабинковия лифт, предаде БНР.Затоплянето през последните дни обаче забави работата по ски пистите. Въпреки че във високите части снежната покривка е около 40 сантиметра, а оръдията за сняг са в готовност, по-топлото време и валежите не позволяват на концесионера да започне обработка на първите писти.От фирмата концесионер посочват, че всички оръдия са в \"бойна готовност\" - те ще заработят автоматично, когато температурата навън падне под -3 градуса. За момента работи само кабинковият лифт.Стана ясно още, че всички лифтове вече са минали профилактика и те са обезопасени и сигурни за туристите.От туристическия бранш в Банско заявиха, че легловата база в курорта около Коледните и новогодишните празници вече е почти напълно ангажирана.", "date": "2017.12.01", "title": "Банско е готов за зимния сезон"}
{"url": "http://www.novinite.bg/articles/153712/Yaponski-turisti-plashtat-za-da-berat-grozde-v-Balgariya", "text": "В България не само идват посетители за винен туризъм, но и хора, които си плащат, за да участват в гроздобера. Това се случи с японски туристи при брането на тазгодишната реколта във винарска изба „Вила Юстина“, която се намира на 25 км от Пловдив, разказа търговският директор Станислав Бакърджиев по време на пресконференция за кампанията на БНТ2 \"Купувам българско\".Някои български изби предлагат винен туризъм на световно ниво и ги виждаме във всички винарски региони, коментира той.Запитан какво означава виненият туризъм да е на високо ниво той посочи, че един от критериите е да се предлагат вина, наградени на световни конкурси, а дегустациите да са насочени и към специалисти.Той посочи, че по света има голям интерес към типично българските сортове като Мавруд, Димят и Рубин. Но, за да пробие една изба, първо трябва да се представи с вино от популярните международни сортове.В момента около 15% от виното на „Вила Юстина“ е за износ, като експортът се удвоява всяка година. Включително към дестинации като Тайван, Китай, Канада и САЩ, където има потенциал за реализацията на продукти от високия ценови клас.Избата има капацитет да преработва около 300 т грозде, от което се получават приблизително 150 хил. бутилки.Не е толкова трудно да се започне винен туризъм, важното е да има желание, казва Станислав Бакърджиев. Докато някои изби имат модерни дегустационни зали, за други според него е достатъчно да сложат една пейка за туристите.„На последния гроздобер дойде група японци, които си платиха, за да се включат в брането, а след това поискаха одеяла - дегустацията да е на лозето, сред природата“, разказа той.Около 10 хил. годишно са посетителите във „Вила Юстина“, за което помага близостта до Пловдив.", "date": "2017.12.01", "title": "Японски туристи плащат, за да берат грозде в България"}
{"url": "http://www.novinite.bg/articles/153704/Pernik-i-Veliko-Tarnovo-ostanaha-bez-parno", "text": "Парното в Перник и Велико Търново е спряно.Топлоподаването в Перник е преустановено заради авария в производствените мощности на ТЕЦ \"Република\".В града няма парно и топла вода. На мястото на аварията са изпратени екипи, които работят по отстраняването на повредата, предаде БНР.Голяма част от гражданите на Велико Търново също останаха без парно. Причината - авария на главен топлопровод.Очаква се отстраняването на аварията да отнеме цяла седмица, поради което парното в града няма бъде пуснато преди 8 декември.Стана ясно, че е възникнал пробив на главния топлопровод на улица \"Филип Тотю\" в областния град. От дружеството \"Топлофикация ВТ\" заявяват, че действията по отстраняването на аварията започват днес. Няма как обаче работата да приключи до 48 часа.Аварията засяга близо 4 000 битови потребители, засегнати са и училища, детски градини, търговски обекти и други. Те ще останат на студено, ако не преминат на алтернативно отопление в периода.Топлоподаването се спира и за Двореца на културата и спорта \"Васил Левски\", както и за Областна администрация Велико Търново и административните сгради в района, където работят близо 2 000 служители.", "date": "2017.12.01", "title": "Перник и Велико Търново останаха без парно"}
{"url": "http://www.novinite.bg/articles/153717/Tejka-katastrofa-na-patya-Veliko-Tarnovo-Ruse", "text": "Тежък инцидент на пътя Велико Търново - Русе между селата Раданово и Сашево. По първоначална информация има един загинал гражданин и един пострадал.Ударили са се турски товарен автомобил, УАЗ-ка и два леки автомобила.Временно е преустановено движението в района на катастрофата.Екипи на полицията отклоняват леките автомобили през с. Полски Сеновец, а товарните изчакват на място.", "date": "2017.12.01", "title": "Тежка катастрофа на пътя Велико Търново – Русе"}
{"url": "http://www.novinite.bg/articles/153676/Ochakva-ni-oblachno-vreme", "text": "Днес времето над страната ще бъде облачно. Ще има валежи, на места в Западна България и Родопската област - значителни. В източната половина на страната ще остане ветровито, вятърът ще е югозападен и ще е топло, с дневни температури над 15°; там преваляванията ще са слаби и само на отделни места. В северозападните райони ще проникне студен въздух и максималните температури ще са около 6-7°. През нощта валежите ще продължат. Атмосферното налягане в сутрешните часове е значителна по-ниско от средното за месец декември (948 hPa). През деня ще започне бавно да се повишава. В планините ще бъде облачно. Ще има валежи от дъжд, над 1800-2000 м – от сняг, в масивите в Западна България - значителни. В западните райони на Стара планина, където ще нахлуе студен въздух, валежите от сняг ще са над 1500 м. Ще духа бурен, по високите и открити части ураганен вятър от юг-югозапад, който в северозападните райони ще се ориентира от север-североизток и ще отслабне. Максималната температура на 1200 метра ще е около 8°, на 2000 метра – около 3°. Над Черноморието ще е предимно облачно. Слаби превалявания от дъжд ще има главно по Северното Черноморие. Ще духа силен южен вятър. Максималните температури ще са 15° - 18°. Температурата на морската вода е 11°-13°. Вълнението на морето ще бъде е 3-4 бала.", "date": "2017.12.01", "title": "Очаква ни облачно време"}
{"url": "http://www.novinite.bg/articles/153700/Nad-90-ot-mlechnite-produkti-na-pazara-sa-balgarski", "text": "Над 90% от потреблението на млечни продукти се задоволява от българското производство и това не са временни данни, а за 5-годишен период. Това съобщи зам.-министърът на земеделието, храните и горите д-р Цветан Димитров при представяне на инициативата „Купувам българско“ на БНТ2. Тя се провежда в партньорство с основните браншови организации и Националното сдружение на общините в Република България, съобщиха от МЗХГ.При яйцата българското производство достига до 93% от пазара, а при телешкото – 63 на сто.Димитров цитира и статистически данни за ръст от 28% в производството на плодове и зеленчуци за миналата година. Като цяло има и 3 на сто нарастване на продажбите на български храни за последната година.Тенденцията за увеличаване на дела на българските храни, които купуват домакинствата у нас е трайна, което води до ръст в производството на родни продукти, което се отразява положително и на износа, обясни д-р Димитров. От 2009 г. насам земеделската и хранителната промишленост имат положително външнотърговско салдо, което постоянно нараства. През миналата година износът на храни и земеделски продукти от България превишава с 1,2 млрд евро вноса. 75% от всички изнесени храни са за страните от Европейския съюз. Това е най-скъпият пазар, но и най-претенциозният, което показва, че българските храни са качествени, каза още зам.-министър Димитров.  ", "date": "2017.12.01", "title": "Над 90% от млечните продукти на пазара са български"}
{"url": "http://www.novinite.bg/articles/153680/BSP-dava-procedurata-po-priemane-na-Byudjet-2018-na-KS", "text": "Парламентарната група на БСП дава процедурата по приемане на Бюджет 2018 г. на Конституционния съд, заяви на брифинг депутатът от БСП Жельо Бойчев.След като ГЕРБ и Обединените патриоти скриха дебата по обсъждане на бюджет 2018 г. от българските граждани и след случилото се снощи, ПГ на БСП дава процедурата по приемане на бюджет 2018 г. на Конституционния съд, каза Бойчев.„Правим това с ясното разбиране да се противопоставим на поредния опит за неглижиране на НС. Това се превръща в политика от страна на ГЕРБ“, допълни народният представител от опозицията.„Властта в България произтича от народа, а оттам от парламента. Не може министър Горанов да налага волята си на Народното събрание. БСП категорично ще се противопостави на тенденцията от страна на ГЕРБ непрекъснато да обезличава парламента“, посочи той. „Предложението на Васил Антонов беше прието, но в крайна сметка с окончателното гласуване, то не се съдържа в бюджета“, обясни депутатът.Народният представител Васил Антонов от БСП, чието предложение за отпускане на 1,13 млн. лева за храма „Александър Невски“ и Зографския манастир първо беше прието, а после отхвърлено при гласуването на бюджета вчера, коментира: „Успешен е опитът НС да бъде превърнато в мокър печат към министъра на финансите“. „Чл.6 с предложението ми е действащ и това е причината, поради която ще дадем процедурата на Конституционния съд“, заяви той.", "date": "2017.12.01", "title": "БСП дава процедурата по приемане на Бюджет 2018 на КС"}
{"url": "http://www.novinite.bg/articles/153715/Elhata-na-Sofiya-nyama-da-svetne-dnes", "text": "Отменя се насроченото за днес (1-ви декември) празнично събитие за включване светлините на елхата на София пред Националния дворец на културата.Във връзка с неблагоприятната метеорологична обстановка се отменя празничната музикално-танцова програма, запалването на светлините на Коледната елха на София и заря, които трябваше да се реализират днес в парка пред Националния дворец на културата.Елхата на София няма да светне днес, но нека си припомним миналогодишната елха в самото НДК. Разрушението може да е съзидание, а отпадъкът за едни да е изкуство за други. Коледният дух, завладял двама млади творци, ги вдъхнови да превърнат боклука в инсталация.Големият ремонт, който тече в НДК във връзка с предстоящото българско председателство на Съвета на ЕС през 2018 г., им даде възможност да демонстрират креативността си.", "date": "2017.12.01", "title": "Елхата на София няма да светне днес"}
{"url": "http://www.novinite.bg/articles/153686/Inspektori-tragvat-po-ribnite-magazini-predi-Nikulden", "text": "От Българската агенция за безопасност на храните (БАБХ) проверяват обекти, в които се предлага риба и рибни продукти в цялата страна, съобщиха от БАБХ.Инспекторите проверяват складове за търговия на едро, заведения за обществено хранене, обекти за търговия на дребно, пазари и борси, на които се предлага риба и рибни продукти в цялата страна.Тематичните проверки са свързани с Никулден и засиленото предлагане и търсене на храни за празника. Те се извършват съвместно с Изпълнителна агенция по рибарство и аквакултури и Комисия за защита на потребителите. Целта е да се гарантира безопасността на храните и да се предотврати всеки опит на недобросъвестни търговци за злоупотреби, уверяват от БАБХ.При проверките инспекторите ще следят за регистрацията на обектите, за наличие на документи за произход и безопасност на рибата, за спазване на срокове и условия на съхранение, съответствие с изискванията за етикетиране съответствие на сградов фонд и оборудване с действащото законодателство в областта на храните.Миналата година при подобни проверки за Никулден са издадени 20 предписания и са съставени 4 Акта за установяване на административно нарушение. Общото количество на бракуваната риба тогава е 255 килограма.От БАБХ дават следния съвет към потребителите при закупуване на прясна риба:Върху повърхността на прясната риба има много тънък слой слуз. Ако слузта е обилна, а слоят плътен, това означава, че рибата е престояла по-дълго време. Люспите на рибата трябва да са блестящи, плътно залепени за тялото. Не трябва да има разкъсвания. Хрилете трябва да са с розово-червен цвят. Очите трябва да са бистри. При натискане с пръст, вдлъбнатината трябва да изчезне бързо.", "date": "2017.12.01", "title": "Инспектори тръгват по рибните магазини преди Никулден"}
{"url": "http://www.novinite.bg/articles/153684/Opasno-vreme-ni-ochakva-prez-uikenda", "text": "Циклонът \"Филип\" вече е над България. Опасно силни дъждове ни очакват през уикенда. Има опасност и от наводнения не само заради очакваните порои, но и заради по-високите температури, които топят снега.Валежите ще са най-силни в Западна и Централна България.В Източна България пък ще има изключително силни ветрове, които на моменти ще достигат до 80 километра в час.В събота времето ще се задържи облачно и дъждовно. Температурите ще са между 5° и 10°. По-високи ще са в Източна България, където ще продължи да духа умерен южен вятър и максималните там ще са между 12° и 15°.В неделя остава облачно и дъждовно. Температурите ще са в широки граници: минималните – от 2°-5° в северозападната част от страната до 8°-12° в Югоизточна България; максимални – от 6°-8° в Северозападна до 14°-18° в Югоизточна България и крайните югозападни райони. В югоизточните райони ще продължи да духа умерен южен вятър, докато в много райони от Дунавската равнина вятърът временно ще се ориентира от изток-североизток.В неделя привечер ще започне да нахлува студен въздух и през нощта срещу понеделник дъждът в северозападните планински райони ще премине в сняг.", "date": "2017.12.01", "title": "Опасно време ни очаква през уикенда"}
{"url": "http://www.novinite.bg/articles/153695/Na-27-dekemvri-zaplashtaneto-tryabva-da-e-kato-v-pochiven-den", "text": "27 декември 2017 г. е неприсъствен ден. Това съобщават от ИА „Главна инспекция по труд“ във връзка с многото запитвания кои са почивните дни по време на Коледните и Новогодишните празници и как се заплаща трудът, положен на тях.Официалните празници през годината са регламентирани в чл. 154, ал. 1 от Кодекса на труда. В ал. 2 на същия член е разписано изрично, че „когато официалните празници по ал. 1, с изключение на Великденските, съвпадат със събота и/или неделя, първият или първите два работни дни след тях са неприсъствени. Празничните дни за Коледните празници според Кодекса на труда са 24, 25 и 26 декември 2017 г. А 27 декември е неприсъствен, поради факта, че 24-ти съвпада с почивен ден – неделя. За празничен ден във връзка с Новогодишните празници е обявен само 1 януари, който е понеделник.По отношение на заплащането на труда за неприсъствения ден - 27 декември, са съотносими регламентите за работа в почивни дни. Размерът, с който трябва да бъде увеличено дневното възнаграждение, зависи от начина на отчитане на работното време – подневно или сумирано, както и дали лицето работи на ненормиран работен ден. Във всички случаи – независимо от начина на отчитане на работното време, трудът, положен на официален празник, се заплаща с минимум 100% увеличение. Самият начин на отчитане на работното време – подневно или сумирано, както и дали лицето работи в условията на ненормиран работен ден, имат значение при заплащането на извънредния труд, положен в празнични и почивни дни.Ако работното време се отчита подневно или лицето работи на ненормиран работен ден, положеният труд в празнични дни винаги е извънреден и също се заплаща със 100% увеличение. Така работникът или служителят трябва да получи увеличение на дневната си надница в четворен размер – удвоен размер на трудовото възнаграждение за работа на официален празник и удвоен размер за положения извънреден труд. Работата за тези лица в почивни дни, в случая и на неприсъствения 27 декември, също е извънреден труд. В този случай обаче надницата се увеличава с минимум 75% - само за положения извънреден труд.При сумирано отчитане на работното време извънредният труд се изплаща с 50% увеличение, но едва в края на отчетния период, ако бъде отчетено полагането на такъв. В този смисъл самото полагане на труд в празничен и почивен ден не означава непременно полагане на извънреден труд и съответно той не се заплаща с увеличение. За работа в дните на официални празници, работниците и служителите, за които е въведено сумирано изчисляване на работното време, имат право да получат не по-малко от удвоения размер на трудовото си възнаграждение, т.е. не по-малко от две надници. При полагане на труд по график при въведено сумирано изчисляване на работното време на неприсъствения 27 декември, законът не предвижда увеличение на възнаграждението.", "date": "2017.12.01", "title": "На 27 декември заплащането трябва да е като в почивен ден"}
