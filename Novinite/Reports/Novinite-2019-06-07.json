{"url": "https://www.novinite.bg/articles/176630/Promishlenostta-se-poniji-prez-april-s-19", "text": "\r\nПромишленото производство през април намалява с 1,9% в сравнение с март 2019 г., сочат предварителни данни на Националния статистически институт (НСИ). В четвъртия месец от годината при календарния индекс е регистриран ръст от 2,4 на сто спрямо съответния април на 2018 г.\r\n\r\nПрез април 2019 г. намаление спрямо предходния месец е регистрирано в добивната промишленост - с 3,6 на сто, в производството и разпределението на електрическа и топлоенергия и газ - с 2,3%, и в преработващата промишленост - с 1,8 на сто.\r\nНа годишна база ръст на индекса на промишленото производство, изчислен от календарните данни, е отчетен в преработващата промишленост - с 4,3%, а спад - в производството и разпределението на електрическа и топлоенергия и газ - с 5 на сто, и в добивната промишленост - с 2%.\r\n", "date": "2019.06.07", "title": "Промишлеността се понижи през април с 1,9%"}
{"url": "https://www.novinite.bg/articles/176634/Planinskite-produkti-shte-mogat-da-sas-specialno-logo", "text": "\r\nОт днес производителите могат да обозначават продуктите си oт планински произход със специално лого, за което трябва да получат специално удостоверение и да бъдат вписани в публичен регистър. Информацията съобщиха от земеделското министерство. В „Държавен вестник“ днес е обнародвана Наредба № 4 от 28 май 2019 г. за условията и реда за използването на незадължителния термин за качество „планински продукт“.\r\n\r\nТерминът за качество „планински продукт” се използва за описание на продукти от растителен и животински произход, включително и пчелни продукти, произведени и преработени в планински райони. Понятието може да се използва и при извършване на директни доставки на непреработени продукти от производители, регистрирани по реда на Наредба №26 от 14 октомври 2010 г. за специфичните изисквания за директни доставки на малки количества суровини и храни от животински произход, уточняват от ведомството.\r\nЗа продукти, като например месо, животните следва да бъдат отглеждани в планински райони и да прекарат най-малко последните две трети от живота си в тях.\r\nКонтролът върху употребата на логото ще се извършва от Българската агенция по безопасност на храните на всеки етап от производството, преработката и дистрибуцията.\r\n", "date": "2019.06.07", "title": "Планинските продукти ще могат да със специално лого"}
{"url": "https://www.novinite.bg/articles/176635/Nova-opasna-igra-Deca-izskachat-pred-kolite-plashat-shoforite", "text": "Деца изскачат на улицата пред коли, правят смешни физиономии и бягат, за това пише сайтът mamaninja.bg, като се позовава на сигнали на притеснени майки. Случките и разказите са от различни градове на България.", "date": "2019.06.07", "title": "Нова опасна игра!? Деца изскачат пред колите, плашат шофьорите"}
{"url": "https://www.novinite.bg/articles/176616/Problemat-s-Natura-2000-e-izklyuchitelno-seriozen", "text": "Проблемът с Натура 2000 е изключително сериозен, грешките са безброй, каза министърът на околната среда и водите Нено Димов по време на парламентарен контрол в отговор на въпрос относно липсата на данни за България по Натура 2000.„Твърдението, че България е единствената, която не е докладвала на ЕК по проектите за местообитанията и птиците, не е коректно. Докладването за птиците още не е започнало, тъй като първият срок за предаване е 31 юли 2019 г.“, уточни министър  Димов и добави, че настоящото докладване за периода 2013 – 2018 г. е обвързано с резултатите от проведен мониторинг и определянето на състоянието на типовете природни местообитания и видове в рамките на проект „Анализи и проучвания на видовете и природните местообитания“.„Почти 35% е Натура 2000 в България и сме на трето място в ЕС. При всички положения проблемът е изключително сериозен, териториите са много големи, грешки са безбройни. Свидетели сме на това, че в Натура 2000 има предприятия, които са строени по времето на комунизма, има летища, има гробища. Надявам се проектът, който най-сетне стартира и който три години мина през процедура на обжалване, да внесе яснота“, заключи Нено Димов.", "date": "2019.06.07", "title": "Проблемът с Натура 2000 е изключително сериозен"}
{"url": "https://www.novinite.bg/articles/176641/Voenno-uchenie-v-Novo-selo", "text": "\r\nНа учебния полигон „Ново село\" беше открито съвместното тактическо учение с бойни стрелби „Ответен удар\" 2019. То е част от национални и международни учения, провеждани в Югоизточна Европа и Черноморския регион това лято.\r\n\r\n\r\n\r\n\r\n\r\n\r\n", "date": "2019.06.07", "title": "Военно учение в Ново село"}
{"url": "https://www.novinite.bg/articles/176643/Krasimir-Valchev-Uchitelite-tryabva-da-se-chuvstvat-po-svobodni-i-kreativni", "text": "Разговаряме с всички експерти в Регионалните управления на образованието за това как всеки учител да бъде подкрепен да работи по-свободно и да подхожда индивидуално към всяко дете.Очакваме учителите да компенсират влиянието на външната среда. Това заяви министърът на образованието и науката Красимир Вълчев на среща с директори на образователни институции от община Трявна, която се състоя в Началното училище \"Пенчо Славейков\", съобщи пресцентърът на МОН.Община Трявна е 100-ата, която министър Вълчев посещава и обсъжда актуалните теми в системата на образованието с учители, с представители на общините и областните управители.Колко полезни за развитието са уроците по шах и извънкласните дейности са показали ученици от Основното училище \"Васил Левски\" в Плачковци. Министърът е поздравил училищния отбор за постигнатите успехи, след което е изиграл партия шах с петокласника Добромир Добрев и доста трудно е успял да го победи. От учениците образователният министър е получил малък шах, карта за член на клуба и пропуск, с който му се разрешава да влиза в училището.В Трявна министър Вълчев е присъствал на дебат между ученици от Средното училище \"П. Р. Славейков\" на тема \"Българското училище преди Освобождението дава много образование на подрастващите\".Децата са изследвали множество исторически източници, за да защитят своите тези. Министър Вълчев ги е поздравил за труда, който са вложили, за да се подготвят. С преподавателите от Националната гимназия за приложни изкуства \"Тревненска школа\" в града министърът е обсъдил възможностите ученици от цялата страна да посещават училището и да наблюдават иновативни методи на преподаване. В гимназията той е видял уникални произведения, създадени като дипломни работи от учениците.", "date": "2019.06.07", "title": "Красимир Вълчев: Учителите трябва да се чувстват по-свободни и креативни"}
{"url": "https://www.novinite.bg/articles/176620/Majka-podade-signal-za-izdarpano-uho", "text": "Майка подава сигнал за упражнено насилие над детето ѝ, което посещава частна детска градина. Детето е с хематом на ухото. От детското заведение обаче са категорични, че поведението на детето е проблемно и отричат да са причинили нараняване на малчугана.Във вторник следобяд Ц. С. взима синът си от частна ясла. По думите ѝ, детето било във видимо стресирано състояние. След като се прибрали вкъщи забелязала, че ухото на детето е посинено. Според нея, синът ѝ, който е на 1,8 г., е бил дърпан за ухото от служител на яслата.След преглед от „Пирогов” обяснили, че детето е с хематом, а съдебен лекар потвърждава констатацията и издава медицинско удостоверение, че ухото на детето е било силно издърпано. Жената е подала сигнал до всички органи случаят да се разследва. По думите ѝ от детската градина отказват да съобщят името на преподавателката, причинила травма на детето ѝ.От детското заведение обаче споделят, че детето е проблемно.„Детето е много трудно за гледане, с изключително проблемно поведение. То е агресивно към себе си и това рефлектира върху всички останали деца, защото то е непрекъснато неспокойно до тогава степен, че постоянно има писъци, търчане във всички посоки, блъскане във врати, стени, помитане на кошари, деца. Майката много добре знае за поведението на детето си. /…/ Ние издаваме детето и часове по-късно получаваме обвинение, че ухото е посинено при нас. На майката сме обяснявали многократно за проблемите на детето. Препоръчали сме да заведе детето на психолог, дали сме координати на детски психолог. Разговорите ни тръгнаха към това, че детето няма как да остане в детската градина, защото наранява себе си и останалите деца. Оттам започна войната с детската градина”, каза управителят на детската градина.", "date": "2019.06.07", "title": "Майка подаде сигнал за издърпано ухо"}
{"url": "https://www.novinite.bg/articles/176599/Karakachanov-Shansat-Obedineni-patrioti-da-oceleyat-kato-koaliciya-ne-e-golyam", "text": "Шансът \"Обединени патриоти\" да оцелеят като коалиция не е голям. Това каза в интервю за NOVA вицепремиерът и лидер на ВМРО Красимир Каракачанов. По думите му Волен Сидеров е свободен да напусне, когато поиска. Патриотичните упреци през медиите започнаха преди изборите, но не завършиха с тях.„Няма да ставам звероукротител. Още миналата година ноември месец свалих синята каска и казах: „До тук”. Без каска, военният министър посреща изстрелите на единия си партньор. Последният - от вчера.„Резултатът на ВМРО е в резултат не на честен вот”, каза лидерът на „Атака” Волен Сидеров.„Защо той не спечели по някакъв по-честен начин? Кой е нечестният начин? Препоръчвам му на г-н Сидеров да си погледне резултатите в Ямбол и да види 3-4 цигански секции - бие ГЕРБ, бие ДПС включително. Това сигурно е по любов.Социологията е ясна – о,о3% от ромите са гласували за ВМРО.  Това прави по-малко от 450 гласа. Това ли решава изборите. Ще му ги подаря тези гласове, но и те няма да му стигнат да прескочи 1%. Шумът, който се вдига от моя „партньор” на практика скрива истинските купувачи на ромски гласове”, каза Каракачанов.Без любов в коалицията можело, но да е и без скандали поиска Каракачанов.„Аз нямам намерение да лекувам този или онзи. Ако някой смята, че е дошло времето да напуска коалиция „Обединени патриоти”, да бъде така добър да го направи”, заяви той и добави, че евентуалното напускане на Волен Сидеров нямало да застраши нито парламента, нито правителството.Министърът на отбраната коментира и сделката за изтребителите. Над 1, 6 млрд. долара е сума, на която България няма да се съгласи, обясни Каракачанов: „Те дават таван, до който американското правителство може да сключи договор. Това не означава, че България ще се съгласи или ще плати такава цена”.Още се преговаря, но компромис с въоръжението и поддръжката нямало да се прави.„Финалната цена ще бъде съгласувана и ще включва абсолютно всичко – поддръжката, обучението на пилотите, осигуряване на инфраструктура на земята”, каза посланикът на САЩ у нас Ерик Рубин.Очаква се договорът за нови изтребители за Военновъздушните сили да се сключи до края на лятото.Субсидиите за партиите трябва да бъдат намалени. Това каза вицепремиерът и лидер на ВМРО Красимир Каракачанов в ефира на „Плюс-Минус. Коментарът след новините”.Той обясни, че съществува и вариант, при който може да бъде поставен таван на субсидията. Той обаче отново нямало да гарантира равнопоставеност.„1 лев е символично, но пък, както виждате, с темата със субсидиите опозицията винаги спекулира, когато е в опозиция, а когато е във властта, не прави нищо. Ето сега премиерът им предлага едно решение, парламентът ще го обсъди. Дали ще отидем на този вариант или на вариант, при който субсидията има таван –  пак няма да има равнопоставеност. Ако една партия е взела 300 000 гласа, дали ще вземе 300 000 лв. или по 10 000 лв., а друга партия е взела 1 млн. гласа – субсидията пак не е равнопоставена. В Германия законът е много простичък. Има определена субсидия, но над някаква рамка – например 5 млн. –  няма субсидия”, каза Каракачанов.„Ако търсим вариант, при който партиите да бъдат финансирани от държавата, за да не бъдат зависими от външно финансиране, това като че ли е по-добрият вариант, отколкото да ги лишиш от субсидия. Въпрос на обсъждане е, ще има дебат”, каза още лидерът на ВМРО.", "date": "2019.06.07", "title": "Каракачанов: Шансът \"Обединени патриоти\" да оцелеят като коалиция не е голям"}
{"url": "https://www.novinite.bg/articles/176626/Nivoto-na-reka-Dunav-shte-se-pokachva-i-v-idnite-dni", "text": "Нивото на река Дунав ще се покачва в българо-румънския участък и в идните дни, но засега опасност няма. Това съобщи изпълнителният директор на Изпълнителната агенция за проучване и поддържане на река Дунав /ИАППД/ в Русе Павлин Цонев.Опасно високи води на Дунав при Лом и Видин, въвеждат денонощно наблюдениеТой обясни, че високите водни стоежи са характерни за сезона. Причина за това са топенето на снеговете в алпийската част на водосбора на реката, както и валежите от дъжд в средната част на Дунав. Нивото в българския участък зависи от притоците Тиса, Драва, Сава и Велика Морава, които са пълноводни. Отделно, водостокът се регулира и от шлюзовите комплекси \"Желзни врата-1\" и \"Железни врата-2\". По думите на Цонев вчера от там е било изпуснато голямо количество вода- около 70 см воден стълб, като днес то е много по-малко.Цонев обясни, че нивото не езерото в \"Железни врата-1\" в момента е пет метра под нормалното. Това означава, че комплексът е готов да поеме нови водни количества, които идват от унгарската част.По думите му прогнозата е, че ще има временно покачване на нивото в нашия участък до началото на идната седмица, след което се очаква то да се задържи.Нивото на река Дунав при Русе днес е 640 см спрямо условната кота \"нула\". За следващите два дни прогнозата е то да се покачи с още 62 см и да достигне 702 сантиметра. Според директора на общинската дирекция \"Управление при кризи\" в Русе Спасимир Димитров тогава ще бъде обявена първа степен \"Повишено внимание\". Тя се въвежда, когато нивото на реката е в границите между 680 и 750 сантиметра. Втора степен - денонощно наблюдение, се обявява между 750 и 800 см, а третата, която е за опасност от приливане - при над 800 сантиметра. Критичното ниво за Русе е 881 см, но и тогава заплаха за урбанизираната територия на града няма.", "date": "2019.06.07", "title": "Нивото на река Дунав ще се покачва и в идните дни"}
{"url": "https://www.novinite.bg/articles/176605/Simeonov-Nyama-novina-okolo-otnosheniyata-v-malkata-koaliciya", "text": "Няма никаква новина около отношенията в малката коалиция. Това заяви лидерът на НФСБ и депутат от „Обединени патриоти“ Валери Симеонов, цитиран от БГНЕС.Симеонов подчерта, че въпреки възникналото напрежение след изборите, нищо в отношенията между трите формации вътре в коалицията не се е променило. „Говоря си с всички. За мен тази обстановка на обвинения, упреци и противопоставяне не ми е приятна. Бих препоръчал на колегите да намерят нормален начин за своите взаимоотношения“, коментира Симеонов.„Ние не сме се събрали, за да се обичаме“, допълни още той и подчерта, че коалицията може да продължи да работи, въпреки противоречията. „Събрали сме се да вършим някаква работа. В случая тя е да се изпълнява програмата, под която сме се подписали. Личните отношения не би трябвало да имат значение. Освен партия, всеки представлява избиратели и то десетки или стотици хиляди, пред които е отговорен“, коментира още лидерът на НФСБ.Симеонов обясни, че на този етап и при тези отношения не се очертава скоро да се проведе Коалиционен съвет и призова лидерите на останалите две партии да поставят личните си отношения на заден план.", "date": "2019.06.07", "title": "Симеонов: Няма новина около отношенията в малката коалиция"}
{"url": "https://www.novinite.bg/articles/176597/Radev-prizova-na-sreshta-s-prezidenta-Vladimir-Putin-za-poveche-gavkavost-pri-dogovorite-za-dostavka-na-energijni-resursi", "text": "България и Русия имат стратегическо партньорство в енергетиката и следва да възприемат много по-гъвкав подход и механизми по отношение на договорите за дългосрочни доставки на енергийни ресурси, тяхната актуализация и за намаляване на цените. За това призова днес държавният глава Румен Радев на срещата си с президента на Руската федерация Владимир Путин в Санкт Петербург. Възможностите за покупки на ограничени количества природен газ от други доставчици, но на много конкурентни цени, ще оказват в бъдеще все по-голямо влияние върху пазара на енергийни ресурси у нас и в региона, посочи Румен Радев.Българският държавен глава е на посещение в Русия за участие в престижния Петербургски международен икономически форум, в който свои представители имат десетки държави и стотици компании от цял свят. В първия ден от визитата си Румен Радев проведе среща и със своя колега Владимир Путин, на която бяха обсъдени редица теми от двустранните отношения в областта на енергетиката, икономическия обмен, отбраната, както и в сферата на образованието, науката и културата. Това е втората среща между двамата държавни глави след разговора им в Сочи през месец май 2018 година, на която беше възстановен диалогът на най-високо политическо ниво между България и Русия след десетгодишно прекъсване.„Отношенията между Русия и България постепенно се възстановяват. Започваме  да използваме резервите за активизиране на двустранните ни отношения в почти всички области. Пример за това е ръстът на стокообмена, който през първото тримесечие на 2019 г. се е увеличил с 2,8 на сто“, заяви в началото на разговорите президентът Владимир Путин.  Българският държавен глава открои вековните исторически, културни и духовни връзки между България и Русия, които предполагат много по-активно двустранно сътрудничество в икономиката, енергетиката и културата.Румен Радев посочи по време на срещата, че промените по отношение на цените, доставчиците и възможностите за диверсификация създават нова ситуация на газовата карта на Европа и вече са довели до много по-ниски цени на природния газ  за редица държави в Западна Европа. Държавният глава припомни и че през миналата седмица беше сключен договор, с който на България бяха предоставени 300 млн. куб. метра газ през терминала за втечнен газ в Гърция. Това е 10% от годишното потребление на природен газ в страната ни и по думите на държавния глава постигнатата цена е „конкурентна и по-изгодна от цената на тръбния газ, който получаваме от Русия“.„Има голям спад на цената на природния газ на борсите в Западна Европа и е време българското правителство да бъде не толкова срамежливо и по-активно и да подходи към преговори за цената на руския природен газ в България“, заяви след края на срещата президентът Радев в отговор на журналистически въпрос. Държавният глава посочи, че не иззема по никакъв начин функциите на правителството, което следва да проведе тези преговори. „Очаквам обаче правителството да се мобилизира и да търси решения за снижаване на цената на природния газ в България, защото от това зависи цената на отоплението и електроенергията на домакинствата, на стоките от първа необходимост и конкурентоспособността на българския бизнес“, заяви Румен Радев.В отговор на въпрос за започналата процедура за привличане на стратегически инвеститор за изграждането на АЕЦ „Белене“ президентът припомни, че решението на българския парламент и правителството е този проект да се изпълни без държавни гаранции. България не може да поеме към момента финансовия риск за изграждането на втората атомна електроцентрала у нас и оттук-нататък е въпрос за привличане на стратегически инвеститори, които сами или в кооперация да участват за реализацията на този проект. Руската страна има желание да участва като държава, която предоставя технологията и осигурява нейната безопасност, но очаква и държавни гаранции по отношение на този крупен проект, добави още президентът. Русия има готовност да продължи да съдейства и за поддръжката на военната техника на въоръжение в Българската армия, заяви още Румен Радев. „Модернизацията и цялостното превъоръжаване с нова военна техника отнема много години и отнема много ресурси, така че ние по най-добрия начин трябва да поддържаме това, което имаме в момента“, посочи още президентът. По време на срещата от руска страна бе поставен и въпросът за постигане на споразумение за използваните руски лицензи от българската отбранителна промишленост.Утр държавният глава ще направи изказване в президентския панел на Международния икономически форум в Санкт Петербург, посветен на изпълнението на целите за устойчиво развитие на Организацията на обединените нации до 2030 година. Румен Радев ще проведе двустранни срещи с генералния секретар на ООН Антониу Гутериш и с министър-председателя на Армения Никол Пашинян.", "date": "2019.06.07", "title": "Радев призова на среща с президента Владимир Путин за повече гъвкавост при договорите за доставка на енергийни ресурси"}
{"url": "https://www.novinite.bg/articles/176613/Karakachanov-Pregovorite-sas-SASht-za-iztrebitelite-prodaljavat", "text": "\r\nПреговорите със САЩ за изтребителите ще продължават, тъй като първоначално предложената по-висока сума може да бъде намалена. Това каза министърът на отбраната Красимир Каракачанов по време на парламентарен контрол.\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.06.07", "title": "Каракачанов: Преговорите със САЩ за изтребителите продължават"}
{"url": "https://www.novinite.bg/articles/176601/Dneven-horoskop-za-petak", "text": "Настроени сте авантюристично. Идеята да пътувате е чудесна, стига да сте с подходящите хора. Оставите ли се на инерцията и продължите да се трудите без почивка, рискувате да понижите физическата си и емоционална устойчивост.Нужно да направите компромиси с навика си да мърморите и недоволствате от всичко, направено от другите. Бъдете толерантни и търпими към околните. Не всички имат вашия практичен и конкретен подход и визия. На някои хора ще е нужно дълго да им се обяснява.Придържайте се към собствените си правила и няма да сгрешите. Последователно следвайте целите си, така както вие умеете, като нито за миг не губете вярата си. Запазете за себе си вълненията и не давайте израз на обземащите ви емоции. Вижте повече на : ", "date": "2019.06.07", "title": "Дневен хороскоп за петък"}
{"url": "https://www.novinite.bg/articles/176606/Evgeniya-Baneva-ostava-v-aresta", "text": "След шестчасово заседание Апелативният специализиран наказателен съд остави в ареста Евгения Банева. Съдът не уважи молбата на Банева мярката й за неотклонение \"задържане под стража\" да бъде заменена се казва в изявление на институцията.Решението бе взето в четвъртък вечерта.Тя се нуждае от операция на щитовидната жлеза и биопсия, според експертите, написали медицинската експертиза.Семейството бизнесмени Николай и Евгения Баневи бяха предадени от френските власти на разследващия екип от Специализираната прокуратура на 6 декември 2018 г.Те са в ареста по обвинение за участие в организирана престъпна група за данъчни и длъжностни престъпления и пране на пари.", "date": "2019.06.07", "title": "Евгения Банева остава в ареста"}
{"url": "https://www.novinite.bg/articles/176609/Dnes-pochitame-pametta-na-Sveta-machenica-Valeriya", "text": "На 7 юни Българската православна църква почита паметта на Света мъченица Валерия. Името идва от латинското родово название Valeruis – \"силен съм\".Света Валерия е родена в град Кесария, Палестина, по времето, в което се извършвали жертвоприношения. Светицата заедно с две нейни приятелки решили да се отрекат от фалшивите идоли, като опълчат срещу езическите ритуали, и избягали от града си. В гората те се отдали на строг пост и молитви към Бога. Управителят на Кесария обаче научил за отказа им да се отрекат от Христос. Трите момичета се скрили в малка къща, постили и се молили за унищожението на идолите така, че да не се извършват вече езически ритуали и жертвоприношения. Въпреки това били открити и отведени при управителя на Кесария. Той обещал да пощади живота им, ако се съгласят публично да се отрекат от христовата вяра. Те обаче отказали и за наказание били екзекутирани.Имен ден празнуват всички с името Валери и Валерия.", "date": "2019.06.07", "title": "Днес почитаме паметта на Света мъченица Валерия"}
{"url": "https://www.novinite.bg/articles/176636/Inovativen-proekt-shte-sledi-nad-700-bolni-balgari-ot-distanciya", "text": "\r\nНад 700 възрастни хора с хронични заболявания и трайни увреждания в отдалечени райони ще получат здравни и социални услуги в домашна среда в рамките на проект на Българския червен кръст, който ще се реализира в партньорство с Министерството на труда и социалната политика и Министерството на здравеопазването. Целта на проекта е да създаде иновативен модел за мониторинг на хронични заболявания - телеасистенция, чрез използване на съвременните информационни и комуникационни технологии, съобщиха от социалното министерство.\r\n\r\n\r\n\r\n\r\n\r\n\r\n", "date": "2019.06.07", "title": "Иновативен проект ще следи над 700 болни българи от дистанция"}
{"url": "https://www.novinite.bg/articles/176612/Otkriha-narkotici-v-chastni-domove-vav-Vraca", "text": "Наркотици откриха служители на полицията в монтанско при претърсване на частни домове в областта. На 06.06.2019 г. след сигнал е проведена специализирана полицейска операция по линия \"Наркотици\", при която е извършено претърсване в частен дом в гр. Брусарци, обитаван от 33-годишен софийски жител. В хода на проведените процесуално-следствени действия в отоплителна камина на твърдо гориво в кухнята на къщата е намерен и иззет прозрачен полиетиленов плик, съдържащ 15,30 грама суха зелена листна маса канабис. Същия ден, около 18,00 ч. след получена информация е извършено претърсване в апартамент в ж.к. „Младост” в гр. Монтана, обитаван от 35-годишна жителка. Полицейските служители са намерили и иззели 3 полиетиленови пликчета, съдържащи 19,5 грама жълтеникаво прахообразно вещество, което при направения полеви наркотест реагира на метамфетамин; една ръчно свита цигара с тегло 0,3 грама канабис;  електронна везна и полиетиленов плик, съдържащ 6,5 грама зелена тревна маса канабис.Работата случаите продължава.", "date": "2019.06.07", "title": "Откриха наркотици в частни домове във Враца"}
{"url": "https://www.novinite.bg/articles/176615/Zapochva-proverka-na-14-proekta-za-kashti-za-gosti", "text": "Започва проверка на 14 проекта, подадени за одобрение от Местни инициативни групи (МИГ), за допълнителни дейности към къщите за гости. Това съобщи  министърът на земеделието, храните и горите Десислава Танева в телевизионно участие, информират от пресцентъра на МЗХГ.\r\nТя обясни, че тези проекти са  предоставени за одобрение в ДФ „Земеделие“. „Тези дейности са допустими  по Програмата за развитие на селските райони (ПРСР). Въпросът е дали тези инвестиции ще бъдат ползвани по предназначение или някой има намерение да ги направи за лично ползване. Те включват изграждането на басейни, джакузи и детски площадки“, уточни министърът. За всяко съмнение, че бизнес планът е неустойчив - няма да получат финансиране.\r\nДесислава Танева заяви още, че проверките ще бъдат извършвани от представители на министерството и ДФЗ, като същите ще бъдат публични и на тях ще са поканени и медиите. С цел да бъдат избегнати злоупотреби в бъдеще, от  бенефициентите ще се изискват декларации за конфликт на интереси. МИГ е група на местно ниво, в която влизат представители на публичния сектор, на неправителствения сектор и на местната администрация, която е напълно независима от МЗХГ.\r\n„Ще положим всички усилия наложените санкции от ДФЗ по методиката, която ВАС обяви  за нищожна, да се платят от тези, които са нарушили правилата. Има вече платени глоби по издадени актове и държавата си ги е събрала“, коментира министър Танева. Методиката за определяне на санкциите, след плащане по проекти по ПРСР 2007 – 2013г., определя само размерът на санкцията, но не и наличието на нарушение.\r\nЕвропейското законодателство е ясно - нарушителят плаща. Предстои да бъдат обявени нови  правила, по които изпълнителният директор на фонд \"Земеделие\" ще налага санкциите.\r\nВъв връзка с падналите градушки земеделският министър съобщи, че напълно пропадналите площи са 94 хил. дка, като само 600 дка от тях са в райони с противоградова  защита. За да  има противоградова защита върху цялата земеделска територия е необходимо земеделските производители да участват във финансирането й с такса за обработваемите площи. „Държавата не е застраховател“, обясни Десислава Танева.\r\n", "date": "2019.06.07", "title": "Започва проверка на 14 проекта за къщи за гости"}
{"url": "https://www.novinite.bg/articles/176617/Prestrelka-mejdu-policai-i-narkodilari-v-Petrich", "text": "Престрелка между полицаи и наркодилъри е имало късно снощи в Петрич . По първоначална информация, Марио с прякор \"Селяко\" и негов близък - Симо са участвали в наркосделка. Множество полицаи са се събрали при бензиностанция Лукойл на изхода от гр. Петрич към село Първомай.", "date": "2019.06.07", "title": "Престрелка между полицаи и наркодилъри в Петрич"}
{"url": "https://www.novinite.bg/articles/176608/Na-809-mln-leva-se-ocenyavat-godishnite-zagubi-ot-piratstvo-v-Balgariya", "text": "Икономическите субекти в Европейския съюз губят до 117 млрд. лева годишно от продажбата на фалшификати в 11 основни икономически отрасъла, съобщава офисът наСлужбата на Европейския съюз за интелектуална собственост (EUIPO) в София. Годишните загуби поради фалшифициране и пиратство в България се оценяват на 809 млн. лева, което се равнява на 15,5% от продажбите в тези 11 отрасъла на икономиката, предаде БТА.Взети заедно, високата стойност, снизходителните присъди и високата възвращаемост на вложените ресурси, определят притегателността на фалшифицирането за престъпните групи, отчитат анализаторите от Службата за интелектуална собственост. Начините на действие на тези групи стават все по-сложни с развитието на технологиите и на каналите за разпространение, наред с разширяването на гамата от продукти, които се фалшифицират. Бизнес моделите, които прилагат фалшификаторите, използват предимно интернет за разпространението на продуктите и за рекламиране на разпространението и потреблението на незаконно цифрово съдържание. Интернет сайтовете, които продават фалшифицирани стоки печелят от допълнителните постъпления от реклами, които са както за високо рисково съдържание (съдържание с ограничение за възраст, хазарт и опасен софтуер), така и за законни търговски марки, които по този начин търпят двойни щети от рекламирането на такива сайтове (щетите за собствените им търговски марки, като и вреди от предоставеното доверие за уеб хостинг).Освен анализите на предлагането на фалшифицирани стоки и пиратско съдържание, EUIPO изследва също и търсенето, т.е. нагласите сред гражданите на ЕС към потребление на стоки и услуги, които нямат права за интелектуална собственост. Сред мотивите за потребителите да купуват фалшифицирани стоки и незаконно да използват съдържание със защитени права са ниските цени, достъпността и не така силното осъдително отношение на обществото към такива действия.Като ответна мярка на тези тенденции Службата на ЕС за интелектуална собственост, съвместно с публични и частни партньори, предприема и подкрепя действия в отговор на тези предизвикателства. Тези действия варират от предоставяне на носителите на права на информация за нарушенията; работа с Европол по мащабни ответни мерки срещу престъпления срещу интелектуалната собственост; подкрепа за Европейската комисия в борбата с доставката на фалшифицирани стоки за трети страни и в подпомагането на малки и средни предприятия да защитят своите продукти, както и предоставяне на информация на гражданите за наличното законно предлагане на цифрово съдържание и за икономическите и социални последици от купуването на фалшифицирани стоки или до незаконното ползване на цифрово съдържание.Отрасълът на облеклото, обувните изделия и принадлежностите е най-големият от всички проучени по отношение на обем на продажбите и заетост. Според оценката нереализираните продажби в отрасъла в целия ЕС се равняват приблизително на 55,5 млрд. лева всяка година или на 9,7% от всички продажби. В България нереализираните продажби поради фалшифициране в отрасъла на облеклото, обувните изделия и принадлежностите се оценяват на около 199 млн. лева годишно или на около 16,2% от продажбите.Наличието на фалшифицирани стоки на пазара води до приблизителна загуба от 13,6 млрд. евро годишно за отрасъла на козметиката и личната хигиена в ЕС. Това се равнява на 10,6% от всички продажби в отрасъла. В България приблизителната загуба за отрасъла на козметиката и личната хигиена е 108 млн. лева, което се равнява на 17,6% от всички продажби в отрасъла. ", "date": "2019.06.07", "title": "На 809 млн. лева се оценяват годишните загуби от пиратство в България"}
{"url": "https://www.novinite.bg/articles/176598/Mej-shte-podade-oficialno-ostavka-kato-lider-na-Konservativnata-partiya", "text": "Мей обяви намерението си да подаде оставка на 24 май в емоционално изказване, след като британските депутати на три пъти отхвърлиха нейното споразумение за Brexit, договорено с ЕС.След днешното обявяване на оставката започва процес по избор на приемник на лидерския пост на Консервативната партия. На 10 юни ще се приемат кандидатури за поста. На 13 юни консервативните законодатели ще проведат няколко кръга гласувания, за да намалят броя на кандидатите, като всеки път ще се гласува тайно. Всеки кандидат с 16 гласа или по-малко в първия кръг отпада от състезанието. Ако всички кандидати имат повече от 16 гласа, отпада този с най-малко гласове. Във втори кръг на гласуване отпада всеки кандидат с 32 гласа или по-малко. Ако всички кандидати имат повече от 32 гласа, отпада този с най-малко гласове. По-нататъшните гласувания са насрочени за 18, 19 и 20 юни и ще продължат, докато останат двама кандидати. За окончателните двама кандидати гласуват всички членове на Консервативната партия, като победителят се обявява за нов лидер.При предишни състезания за лидерския пост това гласуване се извършваше по пощата. Партията каза, че иска да завърши този етап в седмицата, която започва на 22 юли. Докато тече процедурата, Мей ще изпълнява функциите на премиер.", "date": "2019.06.07", "title": "Мей ще подаде официално оставка като лидер на Консервативната партия"}
{"url": "https://www.novinite.bg/articles/176628/Moje-li-britanskiyat-parlament-da-spre-Brexit-bez-sdelka", "text": "Част от претендентите за приемник на премиера Тереза Мей заявиха, че Великобритания трябва да напусне Европейския съюз на 31 октомври, дори това да означава Brexit без сделка.Могат ли британските депутати да направят нещо, за да спрат излизане на Великобритания от Европейския съюз без сделка?Мей обяви миналия месец, че ще подаде оставка днес и ще позволи на друг да определи по-нататъшния път на Brexit, но приемникът й ще се сблъска със същите ограничения, които доведоха до отхвърлянето три пъти на сделката й за Brexit.Гласуванията досега през годината сочат, че няма единен план, подкрепян от мнозинство в парламента. Депутатите продължават да спорят кога, как и дори дали Великобритания да изпълни решението на британците на референдума през 2016 г. за излизане от Европейския съюз.Въпреки това има съгласие на мнозинството в парламента за противопоставяне на Brexit без сделка, която да урежда временни договорки по въпроси като митническата материя и правата на гражданите.Ако новият премиер не успее да преодолее безизходицата в парламента или реши да предприеме активни действия за Brexit без сделка, какво могат да направят депутатите, за да предотвратят излизане от ЕС без споразумение?Избраните депутати в Камарата на общините със 650 места разполагат с много начини да изразят мнението си, но малко от тези начини имат силата да накарат правителството да промени курса си. Противниците на Brexit без сделка могат да поискат извънредни дебати или да използват времето за дебати, предоставено на опозиционните партии, за да гласуват по предложение, което да изразява мнението им. Ако бъде подкрепено от мнозинство, това ще създаде политически натиск за правителството да преосмисли политиката си, но премиерът няма да бъде обвързан да я промени.Ако мнозинство в парламента иска да спре Brexitбез сделка без подкрепата на правителството, то ще има нужда да промени законодателството, за да може по някакъв начин да го предотврати - с искане премиерът да отложи или да отмени Brexit.По-рано тази година депутатите намериха начин да поемат контрола върху парламентарния дневен ред и въпреки съпротивата на правителството приеха закон, с който задължиха Тереза Мей да поиска още време от ЕС. Това само по себе си няма да предотврати Brexit без сделка, тъй като ЕС трябва да даде съгласието си за удължаване на срока. Само законодателство за оттегляне на искането за задействане на член 50 може да спре Brexit. В крайна сметка Мей реши, че така или иначе ще иска удължаване на срока и това доведе до отлагане на датата на Брекзит за 31 октомври, но стана ясно, че депутатите могат да намерят начин да наложат волята си, ако съберат мнозинство.Този механизъм обаче почиваше върху желанието на правителството да получи парламентарно одобрение на сделка за Brexit. Ако правителството дейно следва стратегия за излизане без сделка, депутатите няма да могат да похитят законодателния процес, за да прокарат техен закон и ще трябва да измислят алтернативен начин за спирането й.Макар и да има малко прецеденти, парламентарните правила се доказаха като доста гъвкави през последните месеци, а председателят на Камарата на общините Джон Бъркоу, който има значителна власт върху процедурните въпроси, подкрепя опитите за блокиране на Brexit без сделка.Парламентът има правомощието да свали правителството с вот на недоверие. За това ще е необходимо част от консерваторите или от членовете на Демократичната юнионистка партия да се разбунтуват.Това може да спре политическия процес и почти със сигурност да доведе до смяна на лидерите, но няма автоматично да промени юридическата истина, че Великобритания ще престане да е член на ЕС на 31 октомври.За предотвратяване на Brexit без сделка ще са необходими действия на следващото правителство, което ще дойде на власт или след избори, или с формиране на нова управляваща коалиция в парламента. ", "date": "2019.06.07", "title": "Може ли британският парламент да спре Brexit без сделка?"}
{"url": "https://www.novinite.bg/articles/176611/Razbiha-shema-za-falshivi-medicinski-svidetelstva-v-Pernik", "text": ", съобщиха от пресцентъра на ОД на МВР. В акцията са участвали служители на сектор „Противодействие на икономическата престъпност“. Намерени и иззети са множество бланки „Медицинско свидетелство“, които били с подписи и печати на различни лекари специалисти. На документите трябвало да се нанесат личните данни на кандидат-шофьорите.. Започнато е досъдебно производство под ръководството на Районна прокуратура – Перник и работата по разследването продължава.", "date": "2019.06.07", "title": "Разбиха схема за фалшиви медицински свидетелства в Перник"}
{"url": "https://www.novinite.bg/articles/176632/Gruevski-podade-ostavka-v-severnomakedonskiya-parlament", "text": "Оставката на бившия премиер на Северна Македония Никола Груевски като депутат бе внесена в народното събрание в сряда 5 юни. Очаква се депутатите да обсъдят оставката на Груевски в понеделник и да решат дали ще бъде включена в дневния ред на следващото заседание във вторник, където вече има включена друга точка, а именно отнемането на мандата му като депутат. Груевски е обвиняем по две дела в Северна Македония и получи дипломатическо убежище в Унгария, съобщава БГНЕС.Председателят на македонския парламент Талат Джафери, заяви пред МИА, че оставката е постигната с нотариален акт и с подходящи печати, потвърждаващи, че това е лично изявление на Груевски„Прилага се на 5 юни. Тя написана на унгарски език и когато бъде преведена, ще бъде изпратена до депутатите”, каза Джафери.Оставката, както съобщава, ще бъде преразгледана в понеделник за съгласуване и ще вземе предвид разпоредбите на Правилника за дейността и Конституцията, отнасящи се до оставката на член на Парламента, както и факта, че парламента вече разглежда подходящата процедура за отмяна на мандата му.Ако Джафери и координаторите на парламентарните групи решат в понеделник да приемат оставката на Груевски, изпратена чрез нотариален акт като лично изявление, тя ще бъде в дневния ред в заседанието, насрочено за вторник, 11 юни.Джафери казва, че както опозицията, така и управляващото мнозинство трябва да бъдат консултирани как да се процедира, защото това е случай, за който в нашето законодателство няма конкретни разпоредби и закони.", "date": "2019.06.07", "title": "Груевски подаде оставка в северномакедонския парламент"}
{"url": "https://www.novinite.bg/articles/176622/KNSB-Pada-dyalat-na-sivata-ikonomika-u-nas", "text": "\r\nДелът на сивата икономика у нас е под 16% и е с 4 нива по-нисък от този в повечето европейски държави. Това стана ясно по време на Конференция за превенция и ограничаване на недекларираната заетост. Беше представено и ново мобилно приложение, чрез което работници и клиенти могат да подават сигнали за нарушени трудови права и незаконни практики.\r\nОт КНСБ съобщиха, че дялът на сивата икономика у нас спада в последните години. Най-голям той обаче остава в секторите на селското стопанство, където дялът на нерегистрираната заетост е 90%.\r\nСледват ремонтите в дома - 60%, строителство - 40%, лека промишленост.\r\nНай-малко сива икономика има в тежката индустрия - 9%.\r\nПламен Димитров президент на КНСБ: В световен план 15,7% от наетите заемат неформални работни места. Този процент нараства. Това би трябвало да значи, че само 25 % от икономиката може да бъде дефинирана като сива.Владислав Горанов министър на финансите: Може ли някой да предположи колко е средния осигурителен доход в 5-звездните хотели във Велинград или Банско? Под минималния. Ако си представяте, че в 5-звезден хотел можете да намерите готвач под няколко хиляди лева... Защото това е реалността. Ние трябва да търсим всички възможни мерки както да променяме средата и манталитета, така и да укрепваме капацитета за контрол.Бисер Петков министър на труда и социалната политика: Проучванията показват различни данни относно нивото на недекларирания труд в България. Следва да се подчертае, че във всички проучвания се отбелязва тенденция за намаляване на процента на недекларирания труд и сивата икономика. Това се отчита от ЕК, която премахна препоръката към България за намаляване размера на недекларирания труд.Новото мобилно приложение на КНСБ може да бъде изтеглено. На него клиенти и работници могат да подават сигнали до институциите у нас за нарушени трудови права и да подават данни за сива икономика.\r\n", "date": "2019.06.07", "title": "КНСБ: Пада дялът на сивата икономика у нас"}
{"url": "https://www.novinite.bg/articles/176610/Vtoro-ubijstvo-na-migrant-v-Belgrad", "text": "Още един т в сръбската столица Белград.Това стана само ден, след като в града беше , който от две години е живял в Белград.Националността на втория пострадал все още е неизвестна.Той е бил , съобщиха от Спешната помощ в Белград.Инцидентът стана в квартал Кърняча.", "date": "2019.06.07", "title": "Второ убийство на мигрант в Белград"}
{"url": "https://www.novinite.bg/articles/176639/Zapochva-nadprevarata-za-posta-na-Tereza-Mej", "text": "\r\nБританският премиер Тереза Мей днес подава оставка, а в 19.00 часа българско време официално започва надпреварата за лидерския пост на Консерваторите.\r\n\r\n\r\n\r\n\r\n\r\n\r\n\r\n", "date": "2019.06.07", "title": "Започва надпреварата за поста на Тереза Мей"}
{"url": "https://www.novinite.bg/articles/176596/Predimno-slanchevo-temperaturi-shte-sa-mejdu-25-i-30", "text": "Днес ще бъде предимно слънчево. След обяд над Източна България и планинските райони ще се развие купеста и купесто-дъждовна облачност и на места там ще превали и прегърми. До обяд ще е почти тихо, а след пладне ще се появи слаб, в Дунавската равнина - до умерен запад-северозападен вятър. Максималните температури ще са между 25° и 30°.Преди обяд в планините ще бъде предимно слънчево. След пладне ще се развива купеста и купесто-дъждовна облачност и на места ще превали и прегърми. Ще духа до умерен, по високите и открити части и временно силен вятър от северозапад. Максималната температура на височина 1200 метра ще е около 21°, на 2000 метра - около 15°.По Черноморието ще е предимно слънчево, след обяд ще има временни увеличения на облачността и на много места ще превали краткотрайно. Максималните температури ще са между 25° и 28°. Вълнението на морето ще е 1 - 2 бала. Температурата на морската вода е 18° - 22°.", "date": "2019.06.07", "title": "Предимно слънчево, температури ще са между 25° и 30°"}
{"url": "https://www.novinite.bg/articles/176623/Eto-rezultatite-ot-maturite", "text": "Публикуваха резултатите от държавните зрелостни изпити. Дванадесетокласниците могат да ги видят през сайта на Министерството на образованието и науката след въвеждане на входящ номер и идентификационен код на адрес Официалните протоколи ще бъдат изпратени по-късно до училищата, уточниха от просветното ведомство. Над 49 000 ученици се явиха на матурата по Български език и литература, която се проведе на 21 май, а темата, по която писаха беше \"Реалност и измислица в разказа \"Косачи\" на Елин Пелин\".Втората задължителна матура по предмет по избор се проведе на 23 май. Зрелостниците трябваше да изберат един от 13 предмета. Най-много – над 14 000, положиха изпит по английски език. От 28 до 31 май се проведоха матурите по желание, които не са задължителни за зрелостниците.", "date": "2019.06.07", "title": "Ето резултатите от матурите"}
{"url": "https://www.novinite.bg/articles/176625/39-godishen-maj-e-pochinal-sled-kato-e-bil-nahapan-ot-kucheta-v-selo-Vlado-Trichkov", "text": "\r\nОколо 16.12 часа вчера на тел. 112 бил подаден сигнал за намерено тяло на мъж в гориста местност в землището на село Владо Тричков, съобщиха от МВР.\r\n\r\n\r\n\r\n\r\n\r\n\r\n\r\n\r\n", "date": "2019.06.07", "title": "39-годишен мъж е починал, след като е бил нахапан от кучета в село Владо Тричков"}
{"url": "https://www.novinite.bg/articles/176602/Trevnite-ploshti-v-Sofiya-se-obrabotvat-sreshtu-karleji", "text": "\r\nБлизо 70 случая на лаймска болест и 30 на марсилска треска след ухапвания от кърлеж са регистрирани в страната. Заради климатичните условия паразитите са повече тази година, а обработката на зелените площи не е ефективна заради валежите.\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.06.07", "title": "Тревните площи в София се обработват срещу кърлежи"}
{"url": "https://www.novinite.bg/articles/176607/Igrata-na-igrachkite-Pateshestvieto-vklyuchva-originalna-muzika-i-dve-novi-pesni-na-Randi-Nyuman", "text": "На 28 юни Уди, Баз Светлинна година и цялата банда се завръщат в супер очаквания анимационен филм на Дисни и Пиксар Играта на играчките: Пътешествието. Седмица преди българската премиера на филма на пазара ще се появи и официалният саундтрак, който отново връща към поредицата носителя на „Оскар“, композитор и автор на песни Ранди Нюман. Саундтракът съдържа две нови песни I Can’t Let You Throw Yourself Away и The Ballad of the Lonesome Cowboy, като втората се изпълнява от носителя на наградата „Грами“ и мултиплатинен музикант Крис Стейпълтън.Филмите от поредицата Играта на играчките са обичани в цял свят заради необикновените си, изключителни истории, завладяващите си герои, поразителната си визия и музиката именно на Ранди Нюман. Композиторът е автор на емблематичните песни You’ve Got a Friend in Me, Strange Things, When She Loved Me и We Belong Together, която му донесе и „Оскар“ за най-добра оригинална песен през 2010. Режисьорът Джош Кули споделя, че музиката на Ранди Нюман за Играта на играчките: Пътешествието е определяща и не би могъл да си представи филма без него.От своя страна Ранди Нюман коментира, че изпитва голяма привързаност към филмите и е страхотно отново да се завърна към този свят. Той допълва още: Играта на играчките: Пътешествието има голяма емоционална дълбочина. Важни неща се случват на героите, които обичаме. Има доста екшън, но има и достатъчно моменти с по- дълбок смисъл. Този филм ни предложи множество възможности да направим редица дълбоко емоционални неща, но без да прекаляваме. Нюман е развълнуван да работи с Крис Стейпълтън по финалната песен The Ballad of the Lonesome Cowboy и е на мнение, че той по прекрасен начин пресъздава чувствата на Уди.Самият Стейпълтън също не крие въодушевлението си:   За мен причината филмите Играта на играчките да издържат проверката на времето е, силата на историите, песните и героите. В света, който представлява Играта на играчките, има по нещичко, на което да се наслаждават хората от всички възрасти. Невероятна чест е да изпълня песен на Ранди Нюман, част от, без съмнение, най-иконичния анимационен франчайз в историята. Саундтракът на Играта на играчките: Пътешествието ще бъде на пазара на 21 юни.Песента The Ballad of the Lonesome Cowboy вече дебютира като сингъл и видео клип. Премиера на Играта на играчките: Пътешествието е на 28 юни на 2D, 3D, IMAX 3D и 4DX. ЗА ФИЛМА: Уди винаги е бил сигурен в своето място на този свят и в това, че негов приоритет е да се грижи за детето, на което принадлежи, независимо дали това е Анди или Бони. Един ден Бони донася нова играчка в стаята си – направеният от нея Виличко, който определя себе си като „боклук“, а не като играчка. Уди се нагърбва с отговорната задача да му покаже защо трябва да приеме това, че е играчка. Когато Бони взима цялата банда на семейната екскурзия, Уди внезапно се отклонява, което му носи среща с отдавна загубената му приятелка – пастирката Бо Пийп.След годините, в които се е грижила сама за себе си, приключенският дух на Бо и животът, прекаран на пътя, вече не отговарят на деликатната ѝ порцеланова облицовка. Уди и Бо разбират, че вижданията им по отношение на живота като играчка са тотално различни, но скоро откриват, че това е последната им грижа.Режисьор е Джош Кули (Riley’s First Date), а продуценти са Джонас Ривера (Отвътре навън, В небето) и Марк Нилсен (Отвътре навън).", "date": "2019.06.07", "title": "„Играта на играчките: Пътешествието“ включва оригинална музика и две нови песни на Ранди Нюман"}
{"url": "https://www.novinite.bg/articles/176618/Oshte-dva-neuchebni-dni-za-uchenicite-prez-yuni", "text": "Два неучебни дни обяви МОН заради изпитите след седми клас - 17 и 19 юни (понеделник и сряда). Първоначалното намерение бе в тези дни да се учи. Учители обаче се възпротивиха, защото така сутрин ще са квестори, а следобед ще преподават. Очаква се на изпитите да се явят 61 223 ученици. За първи път подаването на документи ще е изцяло електронно. Всяка работа ще има индивидуален електронен бар код, за да не се бъркат различните работи на учениците. Тестовете ще се проверяват вече електронно, затова учениците ще трябва да пишат с черен химикал.", "date": "2019.06.07", "title": "Още два неучебни дни за учениците през юни"}
{"url": "https://www.novinite.bg/articles/176633/100-evro-globa-za-biskvitka-na-galab-v-Italiya", "text": "\r\nСиньора Елизабета Б. от намиращия се между Милано и Торино град Алесандрия бе глобена със 100 евро заради подхвърлена на гълъб бисквитка.\r\n\r\nСлучката е от завчера и мястото й е паркът в центъра на населеното място. Госпожата ходела почти всеки ден там и носела на населяващите го пернати трохи от домашната трапеза, бисквити, а понякога жито и царевица. Да, ама преди известно кметът на Алесандрия забранил да се дава на ставащите доста досадни гълъби каквато й да е храна с цел да се спре тяхното размножаване. Къде от незнание, къде от угризения да не остави без храна хвърчащите си приятели жената обаче не се съобразила с разпореждането на първия местен гражданин. И оня ден двама униформили я спипали на „местопрестъплението“, след което й откъснали квитанцията на глобата...\r\n", "date": "2019.06.07", "title": "100 евро глоба за бисквитка на гълъб в Италия"}
{"url": "https://www.novinite.bg/articles/176619/Radev-obsadi-perspektivite-za-uvelichavane-na-regionalnata-svarzanost-s-ministar-predsedatelya-na-Armeniya", "text": "Перспективите за увеличаване на свързаността в региона на Черно море като предпоставка за насърчаване на икономическия обмен, инвестициите, туризма и образованието, обсъдиха президентът Румен Радев и министър-председателят на Армения Никол Пашинян на среща днес в Санкт Петербург. Разговорът се проведе преди откриването на панела на високо равнище на Петербургския международен икономически форум.Никол Пашинян покани България да участва в изграждането на магистрала, която свързва Армения и Иран и е част от транспортния коридор между Черно море и Персийския залив. Към проекта вече е заявен интерес от Китай и неговото финансиране може да бъде част от общите усилия за развитие на комуникационните връзки на Европа  и Азия.Президентът Радев отново открои необходимостта от откриването на пряка въздушна линия между България и Армения, а министър-председателят Пашинян призова за насърчаване на контактите между туристическите агенции от двете държави. Никол Пашинян отправи молба и за подкрепата на България за облекчаване на визовия режим на Армения с ЕС.", "date": "2019.06.07", "title": "Радев обсъди перспективите за увеличаване на регионалната свързаност с министър-председателя на Армения"}
{"url": "https://www.novinite.bg/articles/176600/Posledno-obshtestveno-obsajdane-za-cenite-na-toka-i-parnoto-ot-1-yuli", "text": "\r\nПоследно обществено обсъждане, този път с участието и на гражданските организации за цените на тока и парното от 1 юли. Вчера омбудсманът Мая Манолова поиска от КЕВР финансовите отчети за дейността на електроразпределителните дружества за 2018 г.\r\n\r\n\r\n\r\n\r\n\r\n\r\n", "date": "2019.06.07", "title": "Последно обществено обсъждане за цените на тока и парното от 1 юли"}
{"url": "https://www.novinite.bg/articles/176624/Radev-i-Antoniu-Guterish-Otstaplenieto-ot-mnogostrannata-diplomaciya-generira-nestabilnost-i-krizi", "text": "Отстъплението от многостранната дипломация застрашава сигурността и стабилността и е предпоставка за генерирането на кризи. Това беше общата позиция на държавния глава Румен Радев и на генералния секретар на ООН Антониу Гутериш, които проведоха днес среща  в рамките на Петербургския международен икономически форум. Двамата бяха единодушни, че климатичните промени, борбата с тероризма и устойчивото развитие изискват съвместни усилия и общ подход от държавите-членки на ООН. „България цени високо и подкрепя усилията за реформа, която да доведе до  по-ефективна и дееспособна ООН“, посочи Румен Радев. Държавният глава призова ООН да използва в много по-голяма степен способностите си не само да разрешава, но и да предотвратява възникващите кризи. Обща бе и оценката, че тенденцията на ескалация на напрежение в международните отношения, отказът от ключови споразумения в областта на разоръжаването и засилването на миграционните потоци не могат да бъдат преодолени с едностранни действия от нито една отделна държава и не трябва да водят до ерозия в дейността на ООН.", "date": "2019.06.07", "title": "Радев и Антониу Гутериш: Отстъплението от многостранната дипломация генерира нестабилност и кризи"}
{"url": "https://www.novinite.bg/articles/176604/Bez-kamioni-po-glavnite-patishta-v-petak-i-nedelya-do-kraya-na-septemvri", "text": "Камионите няма да се движат по главните пътища и магистрали от днес до края на месец  септември.Мярката е за всички превозни средства над 12 тона.За различните участъци от пътната мрежа ограничението е в различни часове, като ограничението е главно в следобедните часове, когато трафикът е най-засилен.", "date": "2019.06.07", "title": "Без камиони по главните пътища в петък и неделя до края на септември"}
{"url": "https://www.novinite.bg/articles/176627/Cvetanov-komentira-ot-Garciya-proekta-za-Belene", "text": "От спирането на проекта \"Белене\" през 2012 година до сега, правителството и Народното събрание винаги сме пазели България от поемането на финансови разходи или финансови рискове свързани с евентуалното възобновяване на този проект. Това написа в профила си във Фейсбук Цветан Цветанов.„Съвсем ясно записахме в решение от юни 2018 на НС забрана за сключване на договори за задължително изкупуване на енергията, преференциални цени, договори за разлика, държавни гаранции, корпоративни гаранции и/или други непазарни механизми за реализация на инвестицията! В последните дни по медиите последователно се прокарва тезата за промяна на тази политика и това решение. Дано това не се случи наистина!“, посочва политикът.Цветанов е категоричен, че трябва да отстояваме принципната позиция, която сме имали по този въпрос от 2012 година. „Обратното ще вкара енергетиката и икономиката на страната в дългова спирала!“", "date": "2019.06.07", "title": "Цветанов коментира от Гърция проекта за \"Белене\""}
{"url": "https://www.novinite.bg/articles/176629/Grajdani-i-Manolova-kam-KEVR-Ne-uvelichavajte-cenata-na-toka", "text": "Необосновано е увеличението на цената на тока и парното и нечестно спрямо българските граждани. Това каза омбудсманът Мая Манолова, която участва в второто обществено обсъждане в КЕРВ през тази седмица. Този път в заседанието участват граждани, предаде БГНЕС.Новите цени предвиждат увеличение на електроенергията с малко над 3,5%, а за топлоснабдяването - с малко над 4.5%.Общественият защитник заяви, че продължава да се наблюдава порочната закономерност - при регистрирано намаление на цената на природния газ, цената на парното и на топлата вода да не се променят, а дори да се вижда увеличение.\"Това увеличение на цената на електроенергията е абсолютно необосновано. То е нечестно. На фона на намаляващите цени на суровините то е наистина необяснимо. Предстои намаляване цената на природния газ. Такова е искането на „Булгаргаз“ - вярно, с 10 ст - под 1%, но така или иначе цената на природния газ ще бъде намалена, а цената на топлото ще бъде повишена\", отбеляза Манолова.Манолова е недоволна, че регулаторът не е поканил гражданите и сдруженията, когато се води обсъждане с трите електроразпределителни компании.По време на общественото обсъждане пред сградата на регулатора се събраха няколко пенсионери на протест срещу политиката на КЕВР и с викове срещу председателя Иван Иванов.Част от протестиращите бяха поканени да се качат и да участват в общественото обсъждане. Те призоваха членовете на КЕВР да не повишават нито цената на тока, нито цената на парното поне в рамките на половин година. През това време да се проверят всички енергийни и топлофикационни дружества дали те не допускат злоупотреби при фактурирането на услугите.Гражданските организации и отделни протестиращи настояха да се променят общите условия за получаване на топлинна енергия, да се премине към индивидуални договори с топлофикационните дружества, да отпаднат топлинните счетоводители. Всички ТЕЦ-ове да бъдат подложени на засилени проверки от страна на КЕВР дали не надписват фактурите, настояват още те.\"При милион и половина под ръба на бедност и, кажи-речи, още толкова на ръба - да се тръгва към нов ценови шок е гавра с българските потребители. Така че нашето предложение е да не се повишава цената на парното - в никакъв случай\", каза Емил Георгиев, изп. секретар на Федерацията на потребителите.", "date": "2019.06.07", "title": "Граждани и Манолова към КЕВР: Не увеличавайте цената на тока"}
{"url": "https://www.novinite.bg/articles/176621/Rumen-Radev-Vladimir-Putin-i-Si-Dzinpin-se-vklyuchvat-v-obshta-diskusiya-na-foruma-v-Sankt-Peterburg", "text": "Президентът Румен Радев, руският му колега Владимир Путин и китайският държавен глава Си Дзинпин излизат на една сцена. Те участват в Международния икономически форум в Санкт Петербург, където вчера българският държавен глава разговаря с Путин.Президентът Румен Радев, руският му колега Владимир Путин и китайският държавен глава Си Дзинпин ще се включат в обща дискусия на Международния икономически форум в Санкт Петербург. Очаква се те да обсъдят целите за устойчиво развитие на ООН до 2030 г., както и актуални проблеми от международния дневен ред.В четвъртък президентът Радев разговаря с Владимир Путин за бъдещето на АЕЦ „Белене” и за цените на природния газ за България. Руската страна настоя за български държавни гаранции за изграждането на централата, а Румен Радев поиска по-ниски цени на газа към нашата страна.В последните часове българският президент разговаря също с премиера на Армения Никол Пашинян. Арменският премиер е поканил страната ни да участва в строителството на магистралата между Армения и Иран – коридор, който свързва Персийския залив с Черноморския регион.", "date": "2019.06.07", "title": "Румен Радев, Владимир Путин и Си Дзинпин се включват в обща дискусия на форума в Санкт Петербург"}
{"url": "https://www.novinite.bg/articles/176631/Karakachanov-Nov-korab-za-VMS-shte-bade-dostaven-do-2023-g", "text": "Амбицията е и трите големи модернизационни проекта за армията да се движат паралелно, но това технически е невъзможно. Това каза министърът на отбраната Красимир Каракачанов по време на парламентарния контрол.  Проект за кораби е правен, механизмът е отработен, проектът за бронираната машина се движи най-бавно, тъй като такъв въобще не е изработван - за разлика и от този със самолетите. Така че няма как да се движат едновременно по месеци, коментира министърът, който отговори на въпроси по проектите, за които вчера информира и в ресорната парламентарна комисия. Добре би било до края на годината да имаме подписани договори и по трите проекта, посочи Каракачанов. Ценовите оферти за проекта за корабите са отворени на 29 май, очаква се дейността на работната група да приключи около 12 юни с изготвяне на окончателен доклад, който, след утвърждаване от министъра, трябва да бъде внесен за разглеждане в Министерския съвет. Следващата стъпка е започване на преговори с избрания изпълнител и подписване на договор в рамките на 2019 година, каза Каракачанов. Очаква се при успешно завършване на процедурата първият кораб да бъде доставен на ВМС до края на 2023 г., а вторият - до края на 2024 година. Според Каракачанов може да се стигне до забавяне на проекта за ВМС само ако до 12 юни, като се подготвя докладът, се окаже, че ценовите и техническите параметри, които се разглеждат, имат пропуски. При евентуален такъв вариант ще дадем възможност на трите участващи фирми да си коригират офертите до рамките, гласувани от парламента, посочи министърът.До днес е срокът, в който Сухопътните войски трябва да представят какво са изработили като проект за бронираната машина, за да бъдат изпратени писма до фирмите. Към този момент проявилите интерес към проекта са \"Артек\", \"Дженерал дайнамикс\", \"Некстер\" и \"Патриа\". На тях ще бъдат изпратени писма, за да изпратят те на свой ред оферти. С изпращането на писмата на практика процедурата стартира, посочи Каракачанов, който се надява и по този проект да бъде сключен договор до края на годината. Министърът посочи, че по него е имало трудности в работата, защото, ако за самолета и за кораба е имало някаква практика в МО, то за бронираната машина \"изцяло се започна на гола поляна\". В началото имаше разминавания между вижданията как да се постигне реализирането на проекта, те отдавна са преодолени и към момента няма никакви разминавания между военни и цивилни специалисти, каза военният министър.За проекта за придобиване на изтребители Ф-16 Каракачанов посочи, че след като измине 14-дневният срок след гласуваната от Конгреса на САЩ финансовата рамка, ще получим предложение за оферта с конкретните суми. Ако то не удовлетворява нашите специалисти и разбиране, разговорите ще продължат, за да търсим взаимноприемлива и разумна цена, каза министърът. Той вижда възможности сумата да бъде свалена още с разумни компромиси, но не и за сметка на въоръжението и оборудването на самолета. Посочи още, че разходи за инфраструктура за новите машини ще трябва да направим, защото за разлика от други държави, не сме изграждали такава. ", "date": "2019.06.07", "title": "Каракачанов: Нов кораб за ВМС ще бъде доставен до 2023 г."}
{"url": "https://www.novinite.bg/articles/176637/Mariya-Gabriel-Balgariya-stava-domakin-na-edin-ot-evropejskite-centrove-sas-superkompyutri", "text": "България, Чехия, Финландия, Италия, Люксембург, Португалия, Словения и Испания са осемте държави, в които ще бъдат разположени центровете за европейски суперкомпютри на световно равнище. Това съобщи еврокомисарят по цифровата икономика и общество Мария Габриел на заседанието на Съвета на министрите по телекомуникации в Люксембург, цитирана от представителството на ЕК в България.„Днешният ден е исторически за Европа. Инвестицията на държавите членки, заедно със средствата от ЕС, е в размер на 840 милиона евро. Суперкомпютрите са в основата на европейското технологично лидерство и могат да направят успешно конкурирането със САЩ и Китай. Днес България прави решителна крачка напред като страна с потенциал за регионален лидер в областта на суперкомпютрите. Благодаря на българския премиер Бойко Борисов за подкрепата от началото на процеса, за който страната ни имаше ключова роля включително чрез конференцията през април 2018 г. в София.“, заяви Мария Габриел.Комисарят подчерта, че тези суперкомпютри ще подкрепят изследователите, промишлеността и предприятията в Европа при създаването на нови приложения в широк кръг от области – от разработването на лекарства и нови материали до борбата с изменението на климата. Европейското съвместно предприятие за високопроизводителни изчислителни технологии EuroHPC е добър пример за сътрудничество между страните в ЕС, което стимулира иновациите и прави Съюза лидер на световно равнище в стратегически области.„Убедена съм, че новите центрове ще повишат конкурентоспособността на Европа. Но още по-важното е, че суперкомпютрите ще носят реални и измерими ползи за хората. Те ще играят важна роля в области като персонализираната медицина, създаването на лекарства, нови продукти и материали, биоинженерството, енергетиката и прогнозирането на времето“, заяви още българският еврокомисар Мария Габриел.", "date": "2019.06.07", "title": "Мария Габриел: България става домакин на един от европейските центрове със суперкомпютри"}
{"url": "https://www.novinite.bg/articles/176603/Semejstvo-Obama-podpisaha-dogovor-za-podkast-v-Spotifaj", "text": "\r\nБившата президентска двойка на Съединените щати Барак и Мишел Обама подписаха договор за подкастове в интернет, пише BBC. Потребителите на стрийминг услугата за музика „Спотифай“ ще могат да слушат радиопредаванията на семейство Обама. Според собствената компания на Обама Higher Ground, която ще продуцира подкастовете, сделката е за \"няколко години\".\r\n\r\n\r\n\r\n\r\n\r\n\r\n\r\n", "date": "2019.06.07", "title": "Семейство Обама подписаха договор за подкаст в „Спотифай“"}
{"url": "https://www.novinite.bg/articles/176642/Marinov-Prilaganeto-na-integriran-podhod-e-klyuchov-faktor-za-garantirane-na-sigurnostta", "text": "В хода на провеждащото се в Люксембург заседание на Съвета „Правосъдие и вътрешни работи“ министър Младен Маринов отново акцентира върху необходимостта от прилагането на интегриран подход за гарантиране на сигурността. Това съобщиха от пресцентъра на МВР.Обединявайки се около становището, участниците поставиха и силен фокус върху модерните технологии и оптималното използване на наличните данни чрез ефективно прилагане на оперативната съвместимост. Беше изразена категорична подкрепа за необходимостта от увеличаване финансирането на Европол и еu-LISA в новата Многогодишна финансова рамка, за да може агенциите да изпълняват успешно разширения кръг задачи.В контекста на новия европейския институционален цикъл бе коментиран и въпросът за бъдещето на политиката в областта на миграцията и убежището. Вътрешните министри на държавите от ЕС дискутираха и Директивата за връщането, както и Регламента за създаването на Инструмент за гранично управление и визи като част от Фонда за интегрирано гранично управление.Министър Маринов потвърди, че ефективната политика за връщане винаги е била приоритет за България, особено в контекста на всеобхватния подход за управление на миграцията. Той изрази задоволство от показаното разбиране, че държавите на предна линия се нуждаят от помощ и солидарност, а не от допълнителни мерки по границата. В този смисъл поздрави Румънското председателство за усилената работа по досието и за постигнатия баланс.Форматът продължава с дискусии по редица текущи въпроси, касаещи актуалното състояние на сътрудничеството в сферата на вътрешните работи.", "date": "2019.06.07", "title": "Маринов: Прилагането на интегриран подход е ключов фактор за гарантиране на сигурността"}
{"url": "https://www.novinite.bg/articles/176640/Manolova-Obshtestvenoto-obsajdane-na-novite-ceni-na-toka-i-parnoto-be-butaforiya", "text": "„За съжаление обсъждането днес е бутафория. Решенията предварително са взети, което стана ясно и от отсъствието на представители на Министерството на енергетиката, депутати, Столичната община - като собственик на най-голямата топлофикация, на работодатели, синдикати.Може би са преценили, че не ги интересува каква ще е цената на парното и тока или, че решенията предварително са взети и няма защо да си губят времето.“ Това каза омбудсманът Мая Манолова на обществено обсъждане в КЕВР за повишаване цените на парното и тока от 1 юли 2019 г.„Като национален защитник, като адвокат на българските граждани, моето място е тук, да изтъкна всички аргументи – защо по отношение цената на парното, тя не просто не трябва да се повишава, тя трябва да бъде намалена, предвид че цената на основната суровина, която има значение за определянето й - природният газ, е намалена на международните пазари с 50%“, акцентира омбудсманът. Манолова изрази възмущение, че в същото време, предложението на „Булгаргаз“, предвижда намаление на цената на природния газ в България само с 10 ст. или под 1%, а на всичкото отгоре, ще бъде разгледано посфактум, което също ощетява гражданите.„Ние сме в парадокса при най-ниска историческа цена на природния газ на международните пазари, да имаме най-високата историческа цена на парното, при положение, че близо 70% от себестойността на топлоенергията съставлява, именно цената на тази суровина“, подчерта общественият защитник. Манолова посочи, че за пореден път общественото обсъждане на КЕВР е събитие, което няма значение за крайното решение на регулатора и че не е чула отговори от КЕВР по конкретните становища на енергийните предприятия по време на откритите заседания. За да илюстрира тревожната ситуацията като отправна точка, омбудсманът използва Столичната топлофикация. „Тревогата за състоянието на „Топлофикация София“ е голямо. Дружеството затъва все повече и повече и това нечестно и несправедливо повишаване на цената няма да стимулира гражданите да плащат повече.Хората са абсолютно немотивирани, защото единственият начин за стабилизиране на дружеството, неговата управа вижда в повишаване на цените и набъбването на сметките, но това не тревожи нито КЕВР, нито МЕ, нито СО“, каза Мая Манолова и припомни, че дружеството е натрупало загуба за близо 600 млн. лв. Тя за пореден път каза, че решенията за повишаване цените на тока и парното са необосновани и нечестни за хората. На заседанието омбудсманът попита, защо „Топлофикация“ всяка следваща година произвежда по-малко енергия, при условие, че се присъединяват нови абонати, защо делът на разходите непрекъснато се увеличава, защо не намаляват технологичните загуби и няма информация за качеството на топлоснабдяването и на административното обслужване и защо ремонтните програми на топлофикациите не се изпълняват.Манолова отбеляза, че за да анализира аргументите за повишаване цената на електрическата енергия е поискала по Закона за достъп до обществена информация пълните заявления на енергийните дружества, защото там важни данни за икономическата обосновка за цената на тока са заличени, което е в противоречие със закона. „Изглежда, че са нагодили повишението на цената с размер, който е малко под инфлацията за предходния ценови период. Това, което не можахме да направим, е един преглед, една проверка, дали твърдението на шефа на КЕВР, че ако удовлетвори исканията на енергийните дружества, цената щяла да се повиши с 50% - 60%.Това не можем да го проверим, защото липсват данните от техните заявления и ние не знаем какво са поискали“, аргументира се общественият защитник. Според нея гражданите, които всъщност ще плащат сметките, са изключени от процеса по формиране на новите цени, започнал със заявленията на дружествата на 1 април т.г. и реално приключващ с това обсъждане. Пред журналисти Мая Манолова припомни, че е използвала всички правомощия, които има като омбудсман, за да защити интересите на гражданите - атакувала е пред КС невъзможността гражданите да обжалват решенията на регулатора, отправила е и конкретни предложения за промяна в Закона за енергетиката до депутатите, които не са взети под внимание.„Удобно им е гражданите да не могат да обжалват, защото в едно съдебно производство ще се проверят всички икономически обосновки, всички сметки, а така единствените, които могат да обжалват са електроразпределителните дружества и ТЕЦ-овете, а какъв е техният интерес – каквото са поискали това са им дали“, завърши Манолова. Общественото недоволство на граждани и НПО-та взе връх, когато в залата под полицейска охрана и с разрешението на председателя на КЕВР, влязоха да се изкажат представители на протестиращите граждани, които поискаха мораториум върху цените на тока, парното и водата поне за 6 месеца, проверки за фактурираните от дружествата услуги и промени в Закона за енергетиката.", "date": "2019.06.07", "title": "Манолова: Общественото обсъждане на новите  цени на тока и парното бе бутафория"}
{"url": "https://www.novinite.bg/articles/176614/Goranov-Ne-mi-e-izvestno-imeto-mi-da-e-v-spisaka-na-prokuraturata-za-partijnite-subsidii", "text": "Не ми е известно името ми да е в списъка на прокуратурата за партийните субсидии. Може да е там. Това го знае само прокуратурата. Това каза министърът на финансите Владислав Горанов в отговор на въпрос включено ли е името му в списъка на прокуратурата с лица, за които има съмнение, че са извършили престъпления във връзка с партийните субсидии, съобщава „Фокус“.„Не съм видял списък на прокуратурата. Не са ни канили, викали, призовавали още за обяснения. Ако прокуратурата ми изпрати призовка, за да дам показания, ще разберете“, заяви той.Горанов уточни, че има конкретни имена на експерти от Министерството на финансите, за които прокуратурата има съмнение, че са извършили престъпление: „Има конкретни имена на експерти. Ако се говори за тезата на прокуратурата, че има извършено престъпление, това тепърва ще се изследва. Дори да допуснем, че тълкуванието на закона, което сме имали 20 години, е некоректно, то нито има умисъл, нито има преднамереност. Разходите не ги е правила държавата, правили са ги партиите“, коментира финансовият министър.„Имената ги знаем, но едва ли са национално значими, за да трябва да ги коментираме. Започва се от ниво експерт, после има началник на отдел, директор на дирекция“, добави той.В отговор на въпрос има ли вече министерството конкретни идеи след като прокуратурата даде указания до 30 дни да се измисли как по-добре да се контролира партийното финансиране, министър Горанов заяви: „Според нашето мнение и сега контролните механизми са работещи. Има различно тълкувание как трябва да се прилага законът. Работим върху това, което е казала прокуратурата. Ще се опитаме още повече да подобрим контролните механизми“, изтъкна той.Според него в случая не става въпрос за липса на контрол, а за различно виждане как следва да се чете законът. „Като позиция продължаваме да смятаме, че текстовете на чл. 25 и чл. 27 са структурирани така през годините, че да се получава преразпределение на гласовете в полза на правоимащите. Определени гласове, включени в общата сума за определяне на годишния размер на субсидията идват от партии и коалиции, които в последствие нямат право на субсидия и тези гласове се преразпределят“, каза още финансовият министър.", "date": "2019.06.07", "title": "Горанов: Не ми е известно името ми да е в списъка на прокуратурата за партийните субсидии"}
{"url": "https://www.novinite.bg/articles/176638/Goranov-Balgariya-moje-da-plati-novite-iztrebiteli-navednaj", "text": "Държавата може да си позволи да плати наведнъж новите изтребители, заяви финансовият министър Владислав Горанов в отговор на въпрос дали може да се договори разсрочено плащане:„В преговори сме още, най-вероятно няма да успеем да договорим разсрочено плащане. Със сигурност военните проекти са скъпо за нас усилие. Това, което съм убеден, е, че Ф-16 блок 70 е най-оптималният за нас вариант. В преговори сме с американската страна, за да постигнем оптималната цена, която е определена от парламента. 2 милиарда са доста пари, но след като това е приоритет, след като сме членове на НАТО, вероятно и това усилие трябва да бъде направено“.Горанов каза още, че не му е известно дали неговото име фигурира сред служителите на финансовото министерство, за които прокуратурата има съмнения за извършено престъпление при раздаването на партийните субсидии.„Това знае само прокуратурата. Ако ми изпратят призовка да се явя и да дам показания, ще разберете. Има конкретни имена на конкретни експерти, но пак казвам, тук, ако се говори за тезата на прокуратурата, че има извършено престъпление, това тепърва ще се изследва, тъй като дори да допуснем, че тълкуванието, което 20 години сме имали на закона, е некоректно, то нито има умисъл, нито има преднамереност на едни подобни действия. В края на краищата разходите не ги е правила държавата, правили са ги партиите. Но нека оставим прокуратурата да си свърши работата с обследване на конкретните процеси, ако трябва да ги коментираме“, подчерта министърът, който участва в дискусия, посветена на недекларираното наемане на работници и служители, организирана от КНСБ.Тази седмица Конгресът на Съединените щати даде разрешение България да получи възможност за купуване на цялостен пакет от 8 многоцелеви изтребителя Ф-16 на стойност 1 млрд. и 600 млн. долара.", "date": "2019.06.07", "title": "Горанов: България може да плати новите изтребители наведнъж"}
