{"url": "https://www.novinite.bg/articles/184068/Pochisteni-li-sa-prohodite-v-stranata", "text": "Сняг вали в няколко области на страната. Пътните настилки са предимно мокри, по усойните и планински райони частично заледени или заснежени. Те са обработени и проходими при зимни условия, съобщават от АПИ. Проходът на Републиката е отворен за движение. Пътните настилки са мокри, но опесъчени и няма натрупване на сняг. Проблеми е имало през нощта заради паднали камъни в района на село Въглевци. Те обаче са били своевременно отстранени от платното за движение.Температурите са в стойностите от -1 до -4 в района на Велико Търново, а най-студено е на прохода Твърдица-Елена, който също е почистен и опесъчен.17 машини дежурят по пътищата във Великотърновска област.  Ограничения на скоростта има в отделни участъци на магистралите „Хемус” и „Тракия” заради спешни ремонти. За това напомнят от Агенция „Пътна инфраструктура”. Лявата тръба в посока София при Витиня е в ремонт. На „Тракия” при Мухово в посока Бургас участъкът се обезопасява.Напомняме и за ограничението в района Чирпан - Стара Загора. Там заради неравности разрешената скорост на движение е до 90 километра в час. На места трафикът се осъществява в една лента заради подмяна на мантинели.", "date": "2019.12.29", "title": "Почистени ли са проходите в страната?"}
{"url": "https://www.novinite.bg/articles/184073/Korneliya-Ninova-e-na-sreshta-s-kmeta-na-Pernik", "text": "\r\nКорнелия Нинова е на среща с кмета на Перник, общински съветници и граждани. Лидерът на левицата изненадващо замина за миньорския град в деня, в който местните се готвят за протестно шествие и молебен за вода.\r\n\r\n\r\n\r\n\r\n\r\n", "date": "2019.12.29", "title": "Корнелия Нинова е на среща с кмета на Перник"}
{"url": "https://www.novinite.bg/articles/184074/Politologat-prof-Antoaneta-Hristova-2019-beshe-godina-na-izbori", "text": "\"Толкова много са събитията, че не мога да ги аранжирам. Годината беше много интензивна откъм политически събития. Мога да я дефинирам като. Четири избора – много силни. Два политически и два за различни позиции в прокурорската система\", заяви в ефира на Нова телевизия политологът проф. Антоанета Христова.„Това са избори, които подчиниха битките между опозиция и управляващи, между институциите на президентството и министерски съвет. Толкова ожесточено бяха активирани тези битки, че в крайна сметка ние гледахме една засилен битка, на много нива. ”, смята Христова.„ГЕРБ минава през една много сложна ситуация, която може да се нарече ситуация на . Много политически партии са преживявали криза в такива ситуации, но с негативен резултат. Помните СДС и какво се случи с тях. Това, което прогнозираха хората, че след такъв тип криза ГЕРБ няма да се представи добре, не се случи. Защото лидерът успя да вземе на ръчен партията. Това ръчно управление засега дава добър резултат. То дава добър резултат и заради това, че около него няма конкуренция. БСП е в такава кондиция, толкова много битки и фронтове си е отворила вътре и вън, че . Тя може да се опитва да бъде алтернатива, но не може да се заяви”, заяви политологът.„В същото това време . Бъдейки опозиция, убеден в това, че опозиционното му поведение е истинското, автентичното, това, за което той е избран. Той на практика иззема функцията на БСП, той е опозицията”, смята Христова.Тя очаква, че проекцията на президента за далечното бъдеще е за политическа кариера и . Според нея догодина ще се очакват още по-ожесточени сблъсъци между президент и премиер.", "date": "2019.12.29", "title": "Политологът проф. Антоанета Христова: 2019 беше година на избори"}
{"url": "https://www.novinite.bg/articles/184084/Proveryavame-onlajn-validnostta-na-e-vinetki-na-koli-sas-smeneni-nomera", "text": "На сайта на Националното тол управление може да се проверява валидността на електронна винетка на автомобил, който е със сменен регистрационен номер. Това съобщават от пресцентъра на Агенция \"Пътна инфраструктура\" (АПИ). Информацията може да се намери чрез бутона \"Проверка на е-винетка при пререгистрация на автомобил\", след като се въведе новият номер. Досега служители на Националното тол управление уведомяваха за прехвърлянето и валидността на е-винетката лично - по телефона или чрез електронната поща, собствениците или ползвателите на автомобили с променени регистрационни номера. Още новини от България и света четете тук Съгласно Наредбата за условията, реда и правилата за изграждане и функциониране на смесена система за таксуване на различните категории пътни превозни средства на база време и на база изминато разстояние, при промяна в регистрационния номер на пътното превозно средство собственикът или ползвателят следва в срок до три работни дни да заяви тази промяна в Агенция \"Пътна инфраструктура\". Той може да подаде заявлението в централното управление или в областните управления на АПИ, както и на електронния адрес info@bgtoll.bg, допълниха от пътната агенция. От началото на 2019 г. постъпилите и обработени заявления за прехвърляне на електронна винетка са близо 29 000, посочиха от АПИ. Собственикът или ползвателят на превозното средство запазва е-винетката с валидността на вече издадената.", "date": "2019.12.29", "title": "Проверяваме онлайн валидността на е-винетки на коли със сменени номера"}
{"url": "https://www.novinite.bg/articles/184075/Zaradi-bezvodieto-v-Pernik-Ninova-iska-sreshta-s-Ivan-Geshev", "text": ", кметове на населени места, общински съветници и граждани във връзка с кризата с водата, съобщи тя в социалните мрежи.„Три са темите, които хората поставиха и очакват реакция от нас като партия и парламентарна група. На първо място поставиха остро въпроса за отговорността -  Те не приемат липсата на информация по разследването, поради което поех ангажимент още днес да Премиерът постоянно прехвърля вината на ВиК дружеството и на общината, но е факт, че въпросното дружество е пускали водата само след направени заявки и разрешение от министерството, т.е. отговорността е и при министрите. След разговор с главния прокурор, срещата ще се проведе на 6 януари. , на довеждащите водопроводи и на пречиствателните станции. Правителството да изпълни обещанието си за тази подмяна. По думите на специалисти това ще отнеме години“, пише Корнелия Нинова.", "date": "2019.12.29", "title": "Заради безводието в Перник: Нинова иска среща с Иван Гешев"}
{"url": "https://www.novinite.bg/articles/184081/Prodaljavat-pregovorite-mejdu-Kiev-i-Moskva-za-dostavka-na-gaz", "text": "И днес продължават преговорите между Русия и Украйна за транзит и доставки на газ. Срещата е във Виена, а преговорите продължиха до късно вечерта в събота, предаде БГНЕС.Това е четвърти ден на преговори между двете страни. В събота генералният директор на \"Нафтогаз Украйна\" съобщи, че към момента няма единодушие с \"Газпром\" по текстовете на споразумението.Основните параметри на транзитния договор бяха съгласувани още на 20 декември по време на преговори в Берлин и Минск. Срокът на новото споразумение е пет години. Догодина Русия трябва да достави на европейския пазар през Украйна 65 милиарда кубични метра газ и по 40 милиарда годишно от 2021 г. до 2024 г. Протоколът включва и правни спогодби за уреждане на спорове.Руският министър на енергетиката Александър Новак обяви, че на украинската страна са били изплатени присъдените от международния арбитраж в Стокхолм 2 милиарда и 900 милиона долара. Това беше условието страните да се откажат от всички останали взаимни съдебни претенции, за които няма окончателно съдебно решение, както и да подпишат споразумение с украинското правителство за изтегляне на антитръстови претенции в размер на 7.4 милиарда долара.", "date": "2019.12.29", "title": "Продължават преговорите между Киев и Москва за доставка на газ"}
{"url": "https://www.novinite.bg/articles/184088/Gripna-epidemiya-se-ochakva-prez-vtorata-polovina-na-yanuari-i-nachaloto-na-fevruari", "text": "\r\nОчаква се грипната епидемия да се появи през втората половина на януари и началото на февруари, съобщи директорът на Центъра по заразни и паразитни болести проф. д-р Тодор Кантарджиев. По думите му, тази година епидемията се е забавила в цяла Европа, което се дължи до голяма степен и на климатичните особености.\r\nВ момента са разпространени вирусните инфекции. Две са основните причини за епидемичните разпространения на инфекциите през студените месеци, обясни проф. Кантарджиев.Проф. д-р Тодор Кантарджиев: Първите грипни вируси ги доказахме поминалия петък в Бургас. Това беше H1N1, така наречен пандемичен, който по-необразованите свързват със свински грип. Той бе открит при две деца. Едното на 3 г., другото на 3 г. и няколко месеца. Те отдавна са здрави и изписани от болницата. Миналата седмица доказахме грипни вируси в София. Те бяха H3 в първа клиника на Инфекциозна болница при дете на 7 г. и дете на 13 г., които са добре към момента. Първите открити случаи показват, че референтната лаборатория на центъра работи, но не казваме, че има епидемично разпространение на грип.\r\n\r\n\r\n\r\n", "date": "2019.12.29", "title": "Грипна епидемия се очаква през втората половина на януари и началото на февруари"}
{"url": "https://www.novinite.bg/articles/183793/Kakvi-shte-badat-tendenciite-pri-hranata-prez-2020-godina", "text": "Какво общо имат овесеното мляко, пицата от карфиол и храните, богати на пробиотици? Всички те бяха супер модерни през 2019 година. Тази година ще бъде запомнена и с многото алтернативи на месото, храненето с храни с ниско съдържание на въглехидрати и веганските ястия. Като цяло здравословното хранене беше тенденция през 2019 година, но вече е време да разберем какво ще ни донесе 2020 година по отношение на храната.1. Още повече протеин на растителна основа През 2019 година се появиха много храни на растителна основа, които са богати на протеини. Истината е, че това не са нови храни, просто хората започнаха да ги откриват. И това ще продължи да се случва и през 2020 година. Като цяло хората ще започнат да консумират по-малко червено месо и ще си набавят все повече протеини от растителни храни, като соя, фасул, семена от диня и т.н.2. Повече храни на растителна основа, но не само Веганството е много обсъждана тема и има много противоречиви мнения по въпроса. През 2020 година ще има повече интерес към пропускането на животинските продукти, но не и строгото веганство. Ще се появят предизвикателства като \"Понеделник без месо\" или снаксове на растителна основа. Идеята е хората да включат повече растителни храни в менюто си, но не и да се отказват от животинските на 100%.3. Нова ера на моктейлите! Моктейлът е коктейл, който не съдържа алкохол. \"Сухият януари\" е популярен начин да започнете годината по-здравословно, но все повече и повече хора започват да се въздържат от употребата на алкохол целогодишно. Истината е, че всяко следващи поколение започва да пие все по-малко алкохол. Именно поради тази причина, моктейлите или безалкохолните коктейли се завръщат с пълна сила и ще ги виждаме във всички барове през 2020 година.4. Все повече алтернативи на млякото 2019 година със сигурност беше годината на овесеното мляко. Вече може да се намерите растителен заместител на млякото в почти всеки магазин и всяко заведение. И тъй като все повече хора започват да следват режим на хранене, който изключва животинските продукти, все повече растителни алтернативи на млякото ще стават популярни- бадемово, орехово и т.н. Очаква се през 2020 година да се появят и още алтернативи на млечните продукти- йогурти, сметани и т.н.Вижте повече на:", "date": "2019.12.29", "title": "Какви ще бъдат тенденциите при храната през 2020 година"}
{"url": "https://www.novinite.bg/articles/184067/Dneven-horoskop-za-nedelya-29-dekemvri-2019-g", "text": "Опитайте да предразположите близките и приятелите си днес да говорят с вас. Имате няколко големи идеи, които трябва обстойно да обсъдите. Може да не осъзнавате точно какво ви се върти в главата, преди да го кажете.Не можете да разберете точно какво правите днес, така че отложете взимането на важни решения, особено тези, които включват морал. Днес се доверявайте единствено и само на себе си.Напоследък сте се концентрирали върху бъдещето в дългосрочен план, но това трябва да се промени. Помислете малко в краткосрочен план, за да изчистите всички пречки по пътя си.", "date": "2019.12.29", "title": "Дневен хороскоп за неделя, 29 декември 2019 г."}
{"url": "https://www.novinite.bg/articles/184083/Palno-razpisanie-na-gradskiya-transport-v-Sofiya-za-Nova-godina", "text": "Във връзка с Новогодишни празници ЦГМ въвежда следния режим на работа на превозните средства на обществения транспорт:На 29.12.2019 г. линиите ще работят по празничниразписания.На 30 и 31.12.2019 г. линиите ще работят по делнични разписания.На 01.01.2020 г.линиите ще работят по празнични разписания с увеличени интервали на движение. Разписанията ще бъдат публикувани в сайта на „Център за градска мобилност“ ЕАД.На 31.12.2019 г. срещу 01.01.2020 г. се организира нощно движение както следва:трамвайна линия № 5 – 2 коли на интервал 31 минути;трамвайна линия № 7 – 2 коли на интервал 37минути;трамвайна линия № 8 – 2 коли на интервал 41 минути;трамвайна линия № 12 – 2 коли на интервал 46 минути; трамвайна линия № 18 - 2 коли на интервал 29 минути;трамвайна линия  № 20 – 2 коли на интервал 49 минути;трамвайна линия № 22 – 2 коли на интервал 50 минути;тролейбусна линия № 1 – 2 коли на интервал 50 минути;тролейбусна линия № 2 – 2 коли на интервал 46 минути;тролейбусна линия № 4 – 2 коли на интервал 48/49 минути;тролейбусна линия № 9 – 2 коли на интервал 34 минути;  се организира нощно движение както следва:автобусна линия № 83 – 3 коли на интервал 45 минути;автобусна линия № 85 – 1 кола на интервал  79 минути;автобусна линия № 102 – 2 коли на интервал 65 минути.автобусна линия № 213 – 2 коли на интервал 50 минути.автобусна линия № 285 – 1 кола на интервал 79 минути;автобусна линия № 310 – 2 коли на интервал 35минути. (нощта на 31.12.2019 г. срещу 01.01.2020 г.) нощните автобусни линии № N1, N2, N3 и N4 ще работят по променени маршрути както следва: (в посока ж.к. Младост 4): от бул. “Тодор Александров” (площад “Независимост”) по бул. “Княз Александър Дондуков”, надясно по бул. “Васил Левски” и по бул. “Цар Освободител” по маршрута двупосочно;За линията се закриват спирки:двупосочна за прекачване с кодове 6435, 6436, 6455 и 6468 «Площад Княз Александър I”;с код  6457 “Ул. Париж”;с код  6456 “Ул. 6-ти септември” (в посока Студентски град): от бул. “Тодор Александров” (площад “Независимост”), по бул. “Княз Александър Дондуков”, надясно по бул. “Васил Левски” и  по маршрута двупосочно.За линията се закриват спирки:двупосочна за прекачване с кодове 6435, 6436, 6455 и 6468 «Площад Княз Александър I”;с код  6457 “Ул. Париж”;с код  6456 “Ул. 6-ти септември”. (в посока автостанция Изток): от бул. “Тодор Александров” (площад “Независимост”) по бул. “Княз Александър Дондуков” и след кръстовището с бул. “Васил Левски” направо по маршрута до автостанция Изток двупосочно.За линията се закриват спирки:двупосочна за прекачване с кодове 6435, 6436, 6455 и 6468 «Площад Княз Александър I”;с код  6457 “Ул. Париж”;с код  6456 “Ул. 6-ти септември”двупосочна с кодове 6439 и 6440 “Площад Св. Александър Невски”;с код 1241 “Площад Паметник Левски”;с код 2012 “Ул. Кракра”. (в посока ж.к. Дружба 2): от бул. “Тодор Александров” (площад “Независимост”) по бул. “Княз Александър Дондуков”, надясно по бул. “Васил Левски” и наляво по бул. “Янко Сакъзов” по маршрута двупосочно.За линията се закриват спирки:двупосочна за прекачване с кодове 6435, 6436, 6455 и 6468 «Площад Княз Александър I”;с код  6457 “Ул. Париж”;с код  6456 “Ул. 6-ти септември”двупосочна с кодове 6439 и 6440 “Площад Св. Александър Невски”.Линиите ще спират на съществуващите трамвайни и автобусни спирки в променените участъци на маршуртите и на временна двупосочна спирка за прекачване на бул. “Княз Александър Дондуков” при ул. “Сердика”. Спирката ще бъде сигнализирана.На 29.12.2019 г. и 01.01.2020 г. ще работят по разписания за предпразник и празник.На 30 и 31.12.2019 г. ще работят по делнични разписания. На 29.12.2019 г. и 01.01.2020 г. линиите ще работят по разписания за предпразник и празник.На 30 и 31.12.2019 г. линиите да работят по делнични разписания.На 31.12.2019г. срещу 01.01.2020 г. ще се организира нощно движение на метровлаковете както следва:маршрут МС «Младост 1» - МС «Витоша» - на интервал 20 минути;маршрут МС «Младост 1» - МС «Бизнес парк София» - на интервал 40 минути;маршрут МС «Младост 1» - МС «Летище София» - на интервал 40 минути.", "date": "2019.12.29", "title": "Пълно разписание на градския транспорт в София за Нова година"}
{"url": "https://www.novinite.bg/articles/184082/Kmetat-na-Pernik-Iskam-palna-podmyana-na-vodoprovoda-na-grada-Borisov-me-podkrepya", "text": "Перничани, това което искам е пълна подмяна на водопровода на град Перник. Това написа в своя Фейсбук профил кметът на Перник Станислав Владимиров.\"Трябва да сменим веднъж завинаги тези прогнили тръби, от които пием вода (малкото, която не изтича по улиците)\", категоричен е той.\"Ще използвам водната криза, за да свършим това много важно и голямо нещо за Перник. Стискайте палци!\", призова Владимиров.\"Засега преговорите с правителството вървят добре. Срещам разбиране от премиера за този мега проект за Перник\", увери кметът на града.\"Горе главата! Трудно е за всички ни! Нека кризата ни направи още по-задружни и излезем от нея по-силни от всякога\", допълни той.", "date": "2019.12.29", "title": "Кметът на Перник: Искам пълна подмяна на водопровода на града, Борисов ме подкрепя"}
{"url": "https://www.novinite.bg/articles/184090/Katastrofa-zatrudni-dvijenieto-po-glavniya-pat-Sofiya-Varna-v-prohoda-Boaza", "text": "Затруднено е движението по главния път София - Варна в прохода \"Боаза\" заради катастрофа. В момента то се регулира от екипи на \"Пътна полиция\", няма сериозно пострадали хора, съобщи дежурният в Областно пътно управление (ОПУ) в Търговище, цитиран от БТА.Пътният инцидент е между три автомобила. По данни на ОПУ са пострадали майка и дете, които са откарани с линейка за преглед в болницата в Търговище. Причините за катастрофата се изясняват.Над региона вали слаб сняг. Видимостта е добра. Пътните настилки са мокри. Образувалата се снежна покривка е около 3 см, на места в общините Омуртаг и Антоново - до 5 см.Настилките се опесъчават. По пътищата в областта работят над 22 машини, допълни дежурният в ОПУ. Няма затворени участъци. Котленският проход е отворен за движение.", "date": "2019.12.29", "title": "Катастрофа затрудни движението по главния път София - Варна в прохода \"Боаза\""}
{"url": "https://www.novinite.bg/articles/183833/Cvetat-na-2020-godina-e", "text": "Специалисти от американския Институт за цвета \"Пантон\" определиха главния цвят за 2020 година - това ще бъде класическото синьо.\"Неувяхващият и неизменен оттенък на синия Пантон 19-4052 Класическо синьо е елегантен със своята семплост. Той се възприема като цвят на спокойствието и внушава мир и покой в човешката душа\", оправдаха избора си специалистите\"Те изтъкнаха, че винаги може да се разчита на класическото синьо. Нюансът ни напомня за безкрая на вечерното небе и ни подбужда да излезем от рамките на обикновеното.Вижте повече на: ", "date": "2019.12.29", "title": "Цветът на 2020 година е..?"}
{"url": "https://www.novinite.bg/articles/184070/Big-Ben-shte-otbeleji-nastapvaneto-na-Novata-godina", "text": "Камбаната на лондонската часовникова кула Биг Бен ще отбележи настъпването на Новата година, предаде Ройтерс. През последните две години емблематичната 96-метрова кула беше обвита със строително скеле заради работата по реставрацията й, предаде БТА.Биг Бен ще отбележи за първи път настъпването на Нова година след реставрацията си. След началото на ремонта камбаните биеха само по случай важни събития.При реконструкцията беше възстановен емайла на четирите часовникови циферблата. Железните и каменни части бяха почистени, възстановени и боядисани отново. През март беше премахнато част от скелето. Тогава се разбра, че стрелките и цифрите на циферблатите са били боядисани в синьо, както според учените е бил оригиналният им цвят.Очаква се работата по реставрацията на часовниковата кула да приключи окончателно през 2021 година.", "date": "2019.12.29", "title": "Биг Бен ще отбележи настъпването на Новата година"}
{"url": "https://www.novinite.bg/articles/184087/Turciya-ne-moje-da-se-spravi-sas-sledvashtata-valna-bejanci", "text": ", предупреди турският президент Ердоган. Той иска предоговаряне на мигрантското споразумение с ЕС, пише Дойче веле, цитирано от БГНЕС.. От седмици наред се водят ожесточени боеве за сирийския регион - последният бастион на джихадистките бунтовници. Артилерийските изстрели, ракетите и бомбите, пуснати от въздуха, унищожиха големи части от селищата в района. С оглед на продължаващото настъпление на сирийските и руските войски, сирийско-американската медицинска асоциация затвори две големи болници.Освен това, както заяви за Дойче веле говорител на организацията “Медико интернационал”, . При тези обстоятелства все повече хора са принудени да избягат - по данни на неправителствената организация “Риспонс координейшън груп” от ноември насам около 217 000 души са напуснали домовете си.. Както през 2015 г. , очаква се скоро голям брой сирийци да се отправят към Европа. Заради бомбардировките над 80 000 души са били принудени да напуснат сирийската провинция Идлиб и вече са на път към турската граница. Ердоган съобщи, че този път страната му няма да е в състояние да поеме този огромен наплив. \"\", заяви Ердоган.Както съобщава \"Зюддойче цайтунг\", очевидно в отговор на това предупреждение . Засега обаче няма официално потвърждение от федералното правителство. Ако това пътуване се осъществи, Меркел ще настоява пред Ердоган да запази условията по споразумението за бежанците, което ЕС и Турция сключиха през март 2016 г.. В замяна на това ЕС обеща да предостави 6 милиарда евро до 2018 г. за подобряване на условията на живот на бежанците в Турция. Освен това Турция се задължава да връща обратно лицата, които не получат право на убежище. Срещу всеки депортиран в Турция бежанец страните от ЕС се задължават да приемат по един сирийски бежанец директно от Турция. ЕС заяви също така, че е готов да преговаря със страната за премахването на визовите изисквания за турските граждани и приемането на Турция в ЕС.. Още през лятото Ердоган се закани, че ще отвори вратите към Европа, ако не получи от повече подкрепа в грижите за бежанците, живеещи в страната. До този момент Турция е подслонила около 3,6 милиона сирийски бежанци.При посещението си в Турция и Гърция в началото на октомври германският министър на вътрешните работи Хорст Зеехофер беше запознат с новите искания на Анкара. Те се свеждат до следното: повече пари за издръжката на нарастващия брой бежанци, облекчаване на визовите условия за турските граждани, напредък в разширяването на митническия съюз и помощ при изграждането на зона за сигурност на сирийска територия., казва социологът и експерт по миграцията Джералд Кнаус и допълва, че след влизането му в сила едва няколко сирийци са успели да преминат границите на ЕС. От близо 50 000 души, достигнали до гръцките острови тази година, по-малко от една трета са били сирийци. Според Кнаус мнозинството сирийци, живеещи в Турция, не са готови да тръгнат към Европа. „Докато се чувстват защитени в Турция, имат достъп до здравната и образователната система и получават социални помощи, те ще си останат в страната\", смята Кнаус. Но за целта Турция ще трябва да продължи да получава финансова подкрепа от ЕС., твърди Кнаус. И двете страни нямат интерес от това. Ето защо се принуждават да си сътрудничат. Освен това Споразумението дава на Съюза известна свобода на действие, която той би загубил, ако то бъде предоговорено. И същевременно в такъв случай той ще бъде зависим от турските решения.. Само през последните шест месеца страната е приела 45 000 нови бежанци, съобщи говорителят на правителството Манос Логотетис., които пристигат на гръцките острови. Кнаус твърди, че от 2016 г. насам броят им значително е намалял. През изминалата година средно 14 души на месец са били депортирани обратно. Това допълнително увеличава натиска върху гръцката система за предоставяне на убежище, която в момента е изправена пред колапс., твърди Кнаус. „Ако споразумението между ЕС и Турция се провали заради отстъпки от страна на Съюза, който би пренебрегнал в такъв случай собствените си ценности, никой вече няма да може да защити надеждността на Конвенцията за бежанците в световен мащаб”, обясни той.", "date": "2019.12.29", "title": "Турция не може да се справи със следващата вълна бежанци"}
{"url": "https://www.novinite.bg/articles/184089/Chetvarta-jertva-na-lavini-v-Italiya", "text": "Нова лавина причини смъртта на скиор в Доломитите, който стана четвъртата жертва на снежни маси в италианските Алпи за последните 24 часа, предаде БТА.Скиорът е един от четиримата души, затрупани от лавината близо до заслон тази сутрин.В събота снежна стена помете група германски скиори в долината Сеналес, провинция Болцано. Загинаха две 7-годишни момиченца и майката на едното от тях. Разследващи проверяват дали не е трябвало склонът да бъде затворен за скиори този ден предвид силния риск от лавини.Силните ветрове повишиха опасността от лавини в италианските алпийски ски зони, които през празниците посрещат множество хора.", "date": "2019.12.29", "title": "Четвърта жертва на лавини в Италия"}
{"url": "https://www.novinite.bg/articles/184066/Oblachno-s-temperaturi-mejdu-0-i-5", "text": "Днес облачността ще бъде предимно значителна и сняг ще вали в Северна България и планините, където ще се образува и снежна покривка. Ще духа умерен северозападен, в Източна България до силен северен вятър. В Североизточна България и Предбалкана ще има условия за виелици и навявания. Максимални температури между 0° и 5°, в София около 0°Над планините облачността ще е значителна с превалявания от сняг, по-съществени в Стара планина. Ще духа умерен до силен север-североизточен вятър. По планинските проходи ще има условия за виелици. Максималната температура на височина 1200 метра около минус 5°, на 2000 метра – минус 11°.Над Черноморието облачността ще е променлива. В северните райони дъждът ще се примесва със сняг. Ще духа умерен до силен северeн вятър. Максималните температури ще бъдат 3° - 6°, температурата на морската вода е 11° - 12°. Вълнението на морето ще бъде 3-4 бала.", "date": "2019.12.29", "title": "Облачно с температури между 0° и 5"}
{"url": "https://www.novinite.bg/articles/184069/Kakvo-vreme-ni-ochakva-prez-novata-godina", "text": "Предупреждения за сняг и виелици в неделя. Обявени са жълти кодове за осем области в страната. Възможни са навявания. Внимавайте ако сте на път, особено в Северна България.Термометрите в София отчитат -3 градуса и прехвърча сняг.„В Североизточна България и Предбалкана наистина има обявени жълти кодове за снеговалеж, тъй като там се очаква той да е по-интензивен и с по-значително количество. Очакват се до 5-10 сантиметра. Толкова ще е и снежната покривка. Това, в съчетание с вятъра, който ще е умерен, а временно и силен, ще създава условия за виелици”, обяви дежурният синоптик в НИМХ Христо Христов.„Снеговалежите ще продължат и през нощта. През утрешния ден валежът ще спре. В Източна България вятърът ще се усили. Там за утре е обявен жълт код за силни ветрове. Валежът ще спре на 31 декември и ще има доста слънце през деня. Температурите през деня ще се повишат, но сутрешните ще останат ниски”, заяви той.„През новогодишната нощ се очаква отново да се усили северозападният вятър. С него ще започне ново понижение на температурите. Облачността ще се увеличи, но ако някъде има валежи, те ще са съвсем слаби. Температурите към полунощ ще бъдат между -1 и 4 градуса, няма да са много ниски. По-сериозно понижение ще има чак към сутринта”, каза още Христов.„През първия ден от новата година се очаква облачността да е доста значителна над страната. Тъй като температурите ще се понижат, на доста места ще превали слаб сняг. През следващите дни се очаква изграждане на един гребен, което ще доведе до разкъсване на облачността и повишение на температурите”, обяви синоптикът.", "date": "2019.12.29", "title": "Какво време ни очаква през новата година?"}
{"url": "https://www.novinite.bg/articles/184071/Stolichna-obshtina-122-mashini-chistyat-Sofiya-ot-snega", "text": "122 машини снегопочистваща техника са на терен и извършват обработки със смеси против заледяване в София, съобщиха от Столична община. Обработени са пътищата, по които се движат колите на масовия градски транспорт.Снегопочистващата техника започва работа по основните улици в районите, както и на вътрешноквартални улици. Опесъчени са пътищата в природен парк „Витоша“ – Драгалевци - Алеко и Бояна - Златни мостове.В момента по- обилен е снеговалежът в южните квартали. Екипи на дирекция „Аварийна помощ и превенция“ обхождат стръмни и опасни участъци в града, както и мостовите съоръжения, за да проверят състоянието им.Напомняме на шофьорите да излизат на пътя само с добре оборудвани за зимата автомобили и да шофират със съобразена със зимната обстановка скорост.", "date": "2019.12.29", "title": "Столична община: 122 машини чистят София от снега"}
{"url": "https://www.novinite.bg/articles/184086/Shte-reshat-li-problemite-na-Sofiya-elektricheskite-trotinetki", "text": "Електрическите тротинетки се появиха в София в момент, в който недоволството от увеличващия се трафик и замърсяването на въздуха ескалира. Новата за България алтернатива за придвижване не може да реши всички проблеми в столицата, но предизвика вълнение у потребителите, които искаха да опитат нещо ново, както и критики, свързани с регулацията и безопасността на движението.Ако през първата половина на 2019 г. чувахме все повече слухове, че няколко компании имат апетит към навлизането на този пазар у нас, то през второто полугодие всичко това се сбъдна. Така по столичните улици се появиха Lime, Hobo и Brum.Началото даде американският играч Lime, който вече беше във фаза на експанзия в Европа. Той стъпи у нас през август с общо 150 електрически тротинетки. Само месец по-късно още две компании навлязоха на пазара - българската Hobo и Brum, която ползва платформата на американската компания Bird.Предвид краткия период, в който компаниите имаха възможността да тестват услугата си в София, и трите посочват, че са доволни от постигнатото през 2019 г.“Въз основа на настоящото ни присъствие в Европа, София се открои като град с важно географско местоположение и голям потенциал благодарение на подема на алтернативната градска мобилност. Инвестициите ни в България ще подкрепят продължителния растеж и разрастването ни в Източна Европа”, коментира новият оперативен мениджър на Lime у нас Петко Анчев.По думите на Йордан Георгиев, който ръководи Brum Scooters, тротинетките са се възприели добре от потребителите. “За съжаление, не успяхме да организираме по-ранно пускане на тротинетките, за да видим развитието на бизнеса през летния сезон и за по-добра преценка ще се наложи да изчакаме 2020 г.”, посочи той в интервю за Investor.bg.За Hobo успехът от 2019 г. се измерва в доказването, че услугата е конкурентоспособна на местния пазар. По думите на основателя на компанията и неин изпълнителен директор Теодор Рачев фокусът е бил и върху изграждането на име на лоялен партньор, успешното стратегическо сътрудничество със Столична община и с различни частни бизнеси.Досега Hobo може да се похвали с петцифрен брой пътувания със средна продължителност 10,5 минути в делнични дни и до 16 минути през почивните дни. Средните стойности за дължина на пътуване са 1,4 км, а през събота и неделя цифрата расте с 20%, коментира Рачев. От старта си в София до днес Brum има близо 30 хил. карания, а по-голямата част от тях са за не повече от 10-15 минути. От Lime пък се похвалиха, че вече имад над 100 хил. пътувания със средно изминато разстояние на пътуване от 1,28 км.Ръководителите на трите компании са единодушни, че голямото предизвикателство за тях е да променят възприятията на потребителите и да наложат електрическите скутери като предпочитан начин за придвижване.Според Йордан Георгиев от Brum безопасността и културата на каране също се открояват като проблем. В тази връзка трите оператора, които показват желание за общо развитие на пазара, си сътрудничат в редица посоки, включително наскоро пуснаха специално видео, което показва как безопасно да се управляват тротинетките в градска среда.Не на последно място в списъка с предизвикателства остават кражбите. “Кражбите също са неприятно предизвикателство. За щастие успяваме да хванем почти всички крадци благодарение на полицията, която реагира много бързо и ефективно на всички наши сигнали. В резултат от това кражбите от старта досега са драстично намалели, но това е постигнато с много труд, много часове прекарани по районните управления и в следствие на немалък брой хора, срещу които вече водим дела”, коментира Георгиев.", "date": "2019.12.29", "title": "Ще решат ли проблемите на София електрическите тротинетки?"}
{"url": "https://www.novinite.bg/articles/184077/Za-den-1-zaginal-i-11-katastrofi", "text": "През изминалото денонощие в страната са станали 11 пътни произшествия, един е загинал, а 14 са ранени. Това съобщи пресцентърът на МВР.В София са регистрирани една тежка и 16 леки катастрофи.Един човек е ранен.От началото на месеца пътни инциденти са отнели живота на 39 души, а от началото на годината - на 620, сочи статистиката на вътрешното ведомство.", "date": "2019.12.29", "title": "За ден: 1 загинал и 11 катастрофи"}
{"url": "https://www.novinite.bg/articles/184076/400-ovce-gladuvat-sled-pojar-v-Plovdivsko", "text": "Четвърта безсънна нощ изкарва семейство Димитрови от пловдивското село Исперихово, чието стадо от около 400 овце гладува, след като пожар изпепелява склада с храната за животните. В огъня изгарят над 20 тона фуражи и близо 10 хил. бали слама, обясняват пред бТВ потърпевшите. Семейството се опитало да потуши огъня. Повечето от овцете са бременни, като някои от тях дори започнали да раждат, което допълнително усложнило ситуацията за собствениците на фермата. Някои от агънцата са починали заради недостиг на храна, разказва Райка Димитрова.  Нейният син – Георги подчерта, че голяма част от запасите за зимата са били в изгорелия склад. \r\nВ момента потърпевшите разчитат на помощ от хора. Семейството се нуждае най-много от фураж и зърно, за да нахрани своето стадо. Закупената храна за животните идва от европари, които са били похарчени за запасите. Освен това ще имат нужда от помощ за почистване и изграждане на нов склад.\r\n \r\nСтопаните се занимават с овцевъдство повече от 30 години и не смятат да продават животните. \r\n \r\nДарителска сметка за желаещите да помогнат: Общинска банка филиал Пещера Илия Георгиев Димитров Номер на сметка SOMBBGSF IBAN BG37SOMB 91301068 011401\r\n", "date": "2019.12.29", "title": "400 овце гладуват след пожар в Пловдивско"}
{"url": "https://www.novinite.bg/articles/184072/Blizo-290-km-patishta-sa-remontirani-prez-2019-g-sas-sredstva-ot-ES", "text": "Близо 290 км второкласни и третокласни пътища са рехабилитирани през 2019 г. със средства от ОП „Региони в растеж“ 2014-2020 г. и Програмата за териториално сътрудничество Интеррег V-A Гърция - България. Двете програми се финансират от Европейския фонд за регионално развитие и националния бюджет. В основния ремонт на отсечките са вложени около 255 млн. лв. През тази година по ОПРР бяха ремонтирани 43 км от прохода „Петрохан“ - важна транспортна връзка на Северозападна с Югозападна България през билото на Стара планина, над 17 км от третокласния път III-1002 Враца – пещера Леденика, 9 км от околовръстния път на Ловеч /част от път II-35 Плевен-Ловеч/, над 27 км от път II-44 Севлиево - Драгановци – Габрово, който осигурява най-кратката връзка между столицата и Габрово и свързва населените места от Северна България с прохода Шипка и Южна България. С финансиране от ОПРР 10-километровия участък от път II-86 Пловдив – Асеновград вече е с магистрален габарит, с което се осигури бърз и удобен транспортен достъп на жителите от общините Куклен и Асеновград и от област Смолян до АМ „Тракия“, летище Пловдив и индустриалния район в околностите на град Пловдив. Ремонтирани са и близо 39 км от път ІІ-57 Стара Загора – Раднево. Второкласният път осигурява връзката на общините Стара Загора и Раднево с АМ „Тракия“ и е основна пътна артерия към енергийния комплекс „Марица Изток“. По ОПРР през следващата година продължава ремонтът на още 101 км пътища, на които е работено и през тази година. Сред тях са 32,5 км от пътя Дупница – Самоков, свързващ ГКПП „Гюешево“ с АМ „Струма“, с път I-1 София - Благоевград и АМ „Тракия“, на 12 км от път III-109 за Мелник, който е единствената транспортна връзка на Мелник и селата Спатово, Хотово и Лозеница с общинския център гр. Сандански, както и на Мелник, Роженския манастир и природния феномен „Мелнишки пирамиди“ с републикански път I-1 (Е-79) и др. По Програмата за трансгранично сътрудничество ИНТЕРРЕГ V-A Гърция – България тази година бяха ремонтирани 32 км от пътя Момчилград – Крумовград - Ивайловград. Второкрасният път осигурява удобна връзка за голям брой туристи, пътуващи ежедневно за Гърция. През 2020 г. продължава реконструкцията и рехабилитацията на 7 км от второкласния път II-86 Средногорци – Рудозем и се предвижда да стартира строителството на обходния път на Рудозем, по който ще преминава трафикът към бъдещия контролно- пропускателен пункт „Рудозем - Елидже“. По Програмата за трансгранично сътрудничество ИНТЕРРЕГ V-A Румъния - България през 2020 г. ще започне основният ремонт на над 24 км пътища в Северна България. Ще се рехабилитират 9,3 км от път III-118 Гулянци - Долна Митрополия в област Плевен, както и около 15 км от път II-81 Костинброд - Берковица – Монтана.", "date": "2019.12.29", "title": "Близо 290 км пътища са ремонтирани през 2019 г. със  средства от ЕС"}
{"url": "https://www.novinite.bg/articles/184079/Zapochva-stroejat-na-scenata-za-novogodishnite-praznenstva-v-Sofiya", "text": "Започва подготовката за посрещането на Нова година в София. От събота вечер е ограничено паркирането на автомобили на площад „Княз Александър I Батенберг”, съобщава .Сцената под звездите вече започва да се изгражда, а на нея се очаква да излязат Кирил Маричков, Иван Лечев, Дони и още много други.Взети са сериозни мерки за сигурност. Ще бъдат изградени 7 пропусквателни пункта, на които ще се следи дали хората не влизат с остри оръжия и пиротехника. Няма да се допускат хора във видимо нетрезво състояние.От 15 ч. в новогодишния ден ще бъде забранено преминаването по бул. „Цар Освободител”, в отсечката от ул. „Георги Сава Раковски” до бул. „Дондуков”.Концертът е с начален час 22.", "date": "2019.12.29", "title": "Започва строежът на сцената за новогодишните празненства в София"}
{"url": "https://www.novinite.bg/articles/184078/Protest-i-moleben-zaradi-bezvodieto-v-Pernik", "text": "Жители на Перник излизат на протест с жълти жилетки срещу критичното безводие в града. Организиран е и молебен за вода в храма „Свети Иван Рилски”.В Перник започва действието на аварийния план и всички необходими мерки, които взима държавата за справяне с кризата. От днес започва ремонт на пречиствателната станция. Ще бъде изградено изцяло ново трасе по клон 2, което значи, че ще бъдат подменени и сменени 70 км тръби.Това, което е ясно до момента, е, че около 200-300 литра в секунда ще бъде осигурена вода от пещерите. Аварийният план ще струва около 20 млн. лв.„Незабавно трябва да започне работа по изграждане на пречиствателната станция, тъй като вече започна да влиза и повече мътна вода, знаете, че вали. Прави всичко възможно. Почистили сме няколко водни канала, по които да влиза по-сериозен приток към язовир „Студена”. Два дена правим обследване по планината. Виждаме, че има вода. Сега трябва до два три дена технически да решим как и по какъв начин ще докараме тази вода до язовир „Студена”, заяви в Перник министърът на икономиката Емил Караниколов.„ При 260-270 литра в секунда вода, която се подава към Перник, имаме приток към язовир „Студена” от 167-170 литра.  Тоест дефицитът е само около 100 литра, което е наистина добра новина за Перник”, каза заместник регионалният министър Николай Нанков", "date": "2019.12.29", "title": "Протест и молебен заради безводието в Перник"}
{"url": "https://www.novinite.bg/articles/184091/Sar-Tom-Djouns-Babichkite-izpisvat-imeto-mi-na-gardite-si", "text": "Сър Том Джоунс все още се радва на голямо внимание от представителките на нежния пол, макар вече да е на достолепните 79 години. Той обаче признава, че фен базата му е изградена предимно от по-възрастни дами. Най-вече ме обичат бабичките. Някои от тях дори изписват името ми на гърдите си.”, разказа пред в. Sunday Mirror Джоунс. Легендарният певец разкри още, че му е трудно да повярва, че е почти на 80 години, и все още мисли за себе си като за 30-годишен. Не мога да повярвам, когато казват, че съм на 80 години. Когато си млад, да си на 80 звучи ужасно“, уточни той. Попитан дали вижда 30-годишните жени като подходящи партньорки, изпълнителят заяви, че когато гледа младите жени, не вижда себе си толкова възрастен.", "date": "2019.12.29", "title": "Сър Том Джоунс: Бабичките изписват името ми на гърдите си"}
{"url": "https://www.novinite.bg/articles/184080/Zapochva-speshen-remont-na-prechistvatelnata-stanciya-v-Pernik", "text": "Започва спешен ремонт на станция в Перник, защото в момента тя не е способна да пречиства мътната вода от язовир „Студена”, съобщиха министрите Николай Нанков и Емил Караниколов, съобщи bTV. Като втора мярка, те отбелязаха, че през следващите дни започва строежът на второто трасе на водопровода – клон 2, което ще бъде дълго 1 км и ще струва на държавата около 2 млн. лева. Въпреки спешните мерки, перничани се събират на протест. Заради кризата с водата жителите на града ще направят протестно шествие и молебен заради водната криза. Исканията на гражданите са за оставки, съд и присъди на всички, отговорни за кризата", "date": "2019.12.29", "title": "Започва спешен ремонт на пречиствателната станция в Перник"}
{"url": "https://www.novinite.bg/articles/184085/Stachkata-na-slujitelite-v-Germanwings-shte-zasegne-poletite-do-Sofiya", "text": "\r\nПилотите и стюардесите на авиокомпания Germanwings започват ефективна стачка в 0.00 часа на 30 декември, която ще продължи до 24.00 часа на 1 януари 2020 г, съобщиха от Министерството на външните работи.\r\n\r\nОт стачните действия ще бъдат засегнати и полетите на Eurowings, които се оперират от Germanwings. У нас те изпълняват маршрути от София до германските градове Дюселдорф и Щутгарт.\r\nПо информация на българското посолство в Берлин, в протестните действия е възможно да се включат и служители на авиокомпания Lufthansa.\r\nОт Външно министерство препоръчват на всички пътуващи да се информират за актуалната обстановка, като имат предвид възможните затруднения и закъснения на полетите.\r\nПри необходимост от съдействие българските граждани могат да се свържат с дипломатическите ни представителства във Федерална Република Германия на телефонния номер на посолството ни в Берлин /+49 30 201 0922/, както и на дежурен телефон само за спешни случаи и извънредни ситуации в извънработно време /+49 176 122 99 190/.\r\nЗа връзка с Генерално консулство в Мюнхен телефонните номера са /+49 89 171 176 14/, / +49 89 171 176 15/, а дежурният телефон в извънработно време там е /+49 172 888 10 56/.\r\nГенерално консулство във Франкфурт отговаря на телефонен номер /+49 69 509 278 13 10/, както и на /+49 69 509 278 132/.\r\n", "date": "2019.12.29", "title": "Стачката на служителите в Germanwings ще засегне полетите до София"}
