{"url": "https://www.novinite.bg/articles/160773/Shefat-na-BABH-lichno-reshava-sadbata-na-kravata-Penka", "text": "Директорът на Българската агенция по безопасност на храните лично ще реши съдбата на кравата Пенка в понеделник. Животното прекоси границата ни със Сърбия и прекара 15 дни на територията на западната ни съседка, след което се върна у дома. Това наложи Пенка да бъде изследвана за вируси, за да се предотврати появата на болести. Първите резултатите от лабораторните анализи са добри, информираха от БАБХ в събота. Въпреки това, животното пак може да бъде умъртвено, защото е пребивавало известно време в страна, която не е членка на ЕС.Пенка все още е под карантина.В петък легендата от „Бийтълс” Пол Маккартни призова феновете си във Facebook да подкрепят петицията за помилването на животното.Темата стигна и до Еврокомисията. Оттам поясниха, че има шанс животното да оцелее. За целта трябва да изкара карантинен период.", "date": "2018.06.10", "title": "Шефът на БАБХ лично решава съдбата на кравата Пенка"}
{"url": "https://www.novinite.bg/articles/160768/Balgarite-prinujdavani-da-prosyat-v-Tuluza-jertvi-na-zverski-izdevatelstva", "text": "Групата от 11 българи, които бяха арестувани в събота в Тулуза за организиране на мрежа от просяци, са изтезавали жестоко жертвите си. Това става ясно от публикации във френски медии, които отразяват подробностите около разследването.Арестуваните са членове на пет ромски фамилии. Те принуждавали различни хора – предимно такива с физически или психически проблеми, да просят по кръстовищата в Тулуза. Определяли им работно време – от 9 до 21 ч. И поставяли долна граница за сумите, които просяците трябвало да събират. За „работещите” на по-малките кръстовища тя била 30 евро, а тези на по-големите – 400 евро.За онези, които не успявали да изпросят достатъчно пари, следвали жестоки наказания. Някои били връзвани за дървета, други – прегазвани с коли и зверски пребивани. Жертвите, сред които има и 7-годишно дете, били принуждавани и да пият големи количества алкохол с цел по-лесното им манипулиране.В схемата, която френските власти определят като „модерно робство”, всеки просяк имал собствен „господар”. А „господарите” в групата често търгували с жертвите си и си ги препродавали срещу 500 евро.Четирима от замесените в престъпленията вече са с повдигнати обвинения и остават в ареста.Всички жертви вече са настанени в социални домове във Франция. Всички те, с изключение на една обаче, са поискали да се върнат в родината при първа възможност.Групата от 11 българи, които бяха арестувани в събота в Тулуза за организиране на мрежа от просяци, са изтезавали жестоко жертвите си. Това става ясно от публикации във френски медии, които отразяват подробностите около разследването.Арестуваните са членове на пет ромски фамилии. Те принуждавали различни хора – предимно такива с физически или психически проблеми, да просят по кръстовищата в Тулуза. Определяли им работно време – от 9 до 21 ч. И поставяли долна граница за сумите, които просяците трябвало да събират. За „работещите” на по-малките кръстовища тя била 30 евро, а тези на по-големите – 400 евро.За онези, които не успявали да изпросят достатъчно пари, следвали жестоки наказания. Някои били връзвани за дървета, други – прегазвани с коли и зверски пребивани. Жертвите, сред които има и 7-годишно дете, били принуждавани и да пият големи количества алкохол с цел по-лесното им манипулиране.В схемата, която френските власти определят като „модерно робство”, всеки просяк имал собствен „господар”. А „господарите” в групата често търгували с жертвите си и си ги препродавали срещу 500 евро.Четирима от замесените в престъпленията вече са с повдигнати обвинения и остават в ареста.Всички жертви вече са настанени в социални домове във Франция. Всички те, с изключение на една обаче, са поискали да се върнат в родината при първа възможност.", "date": "2018.06.10", "title": "Българите, принуждавани да просят в Тулуза – жертви на зверски издевателства"}
{"url": "https://www.novinite.bg/articles/160769/Ne-e-vazmojno-plastmasovite-izdeliya8203-da-otpadnat-napalno-smyatat-proizvoditeli", "text": "Не е възможно пластмасовите изделия да отпаднат напълно, смятат родни производители на полимерни опаковки. Страната ни има традиции в изработването и рециклирането на пластмасови изделия, но все още липсва връзка, която да осигури връщането на вече използвания продукт за преработка в завода.Според производители обаче гласовете за тотална забрана на пластмасовиоте изделия за еднократна употреба у нас са преувеличени.Инж. Людмил Илиев - производител на полимерни опаковки: Директивата на Евросъюза никъде не се говори за забрана. Целта е полимерните опаковки, били то за еднократна и за многократна употреба да се достигне до 2030 година до почти 100% рециклиране, а не забрана.Мерките за ограничаване на вредите от използване на найлоновите торбички у нас вече са дали резултат, обяснява Илиев и дава пример с изделията си, в които 40% от материала е рециклиран. Това е пътят и за другите продукти за еднократна употреба, които трябва да бъдат изхвърляни разделно в определените за това контейнери. Малкото хора, които го правят, обаче са обезсърчени.Татяна Борисова: Да кажем, аз събирам разделно и после минава камионът и всичко събира на едно - кое му е разделното - не знам.Според производители идеята за използването на биоразградима пластмаса не е удачна, защото у нас липсват подходящи сметища, където продуктът да се разгражда.Възможна алтернатива на пластамасовата чаша е биоразградимата чаша. Изобретението, патентовано от пловдивчанини, е създадено от натурални и екологично чисти зърнени продукти и може да бъде изядено след употреба.Мирослав Запрянов - производител на биоразградима чаша за напитки: Идеята е да не замърсяваме с добре познатите пластмасови хартиени чаши. Интересът е много голям, предимно в България, но вече започваме да продаваме и в Европа.Вкусните чаши се продават в търговската мрежа на цена от 50 ст. Заради засиления интерес от фирмата вече разработват и други екопродукти.", "date": "2018.06.10", "title": "Не е възможно пластмасовите изделия&#8203; да отпаднат напълно, смятат производители"}
{"url": "https://www.novinite.bg/articles/160764/Prodaljava-izdirvaneto-na-izbyagaliya-ot-centralniya-sofijski-zatvor-Radoslav-Kolev", "text": "Продължава издирването на избягалия от централния софийски затвор Радослав Колев.В ход е поредна акция на полицията в Ботевград и района. Претърсват се вили, както и цялата околност заради сигнали, че рецидивистът се укрива именно там, съобщава Нова телевизия.Според бащата на Колев той най-вероятно вече е извън страната. Полицията обаче смята, че беглецът няма ресурс да напусне България и се крие у нас.В събота почина Марио ПАНЧЕВ, който уби другия избягал от затвора Владимир Пелов и беше тежко ранен при престрелка с него в центъра на Ботевград", "date": "2018.06.10", "title": "Продължава издирването на избягалия от централния софийски затвор Радослав Колев"}
{"url": "https://www.novinite.bg/articles/160762/Oblachna-i-dajdovna-nedelya", "text": "Днес в сутрешните часове явленията в Западна България временно ще затихнат, а облачността ще се разкъса и над по-голямата част от страната ще преобладава слънчево време. Около и след обяд отново на места в Западна и Централна България ще има краткотрайни валежи и гръмотевици, интензивни ще са явленията главно в планинските райони. Остават условията за градушки. Над Източна България ще преобладава слънчево време с временни увеличения на облачността, но без валежи. Ще духа слаб до умерен североизточен вятър. Температурите слабо ще се понижат и преобладаващите максимални ще бъдат между 25° и 30°. Над планините в Западна и Централна България ще има значителна облачност, около и след обяд купесто-дъждовна. На места ще превали краткотраен дъжд, временно интензивен, придружен с гръмотевици. Много слънчеви часове ще има над масивите в Източна България. Ще духа умерен, по билата и временно силен вятър от изток-североизток. Максимална температура на височина 1200 метра около 20°, на 2000 метра – около 13°.Над Черноморието ще преобладава слънчево време с временни увеличения на облачността, но без валежи. Ще духа до умерен североизточен вятър. Максимални температури на въздуха: 24-26°. Температурата на морската вода е 22-25°. Вълнението на морето ще бъде 3 бала.", "date": "2018.06.10", "title": "Облачна и дъждовна неделя"}
{"url": "https://www.novinite.bg/articles/160771/BPC-Shte-storim-vsichko-za-da-podpomognem-bratyata-v-Makedoniya-i-urejdaneto-na-kanonicheskiya-carkoven-statut", "text": "Ние сме готови и днес да сторим всичко, което е по силите ни и което е в съгласие със свещените канони на светата Църква, за да подпомогнем нашите православни братя в днешна Македония. Това се казва в Патриаршеско и синодално послание по повод 1000-годишнината от учредяването на Охридската архиепископия, съобщи БГНЕС.\"Историческите съдбини на земите, в които по Божия воля всички ние живеем, и на християните, обитавали и обитаващи и днес този регион са сложни и превратни. Днес на Балканите съществуват съвсем различни в сравнение с далечното минало държавни и църковни реалности. Вследствие от различни обществено-политически процеси в този регион през годините са утвърдени нови държави и нови поместни Православни църкви – приемници на една или друга, съществувала в миналото църковна юрисдикция. Онова обаче, което продължава и днес да обединява всички нас – без изключение – е нашата от Христа Иисуса поверена ни спасителна православна християнска вяра. Онова, което и днес продължава да ни сплотява в едно, е единството ни в богочовешкото Тяло на светата и мъченическа Православна църква. Това беше и причината и главната наша подбуда Светият Синод на Православната ни църква да приеме предложената му от македонска страна роля на посредник, който да предприеме необходимите и възможни стъпки и действия пред останалите братски Православни църкви за уреждането на каноническия църковен статут на Православната църква в Република Македония, която повече от половин столетие страда от наложената й църковна изолация. С този мотив и с това намерение възприехме в края на ноември 2017 г. и пристигналото от Република Македония желание и предложението да поемем върху си бремето на посредничеството за уреждане статута на Православната църква в тази страна. Което намерение обаче по никакъв начин не може да предполага каквото и да било нарушаване на вековните правила в Църквата\", пише още в посланието. \"През последната повече от половин година църковното и обществено внимание у нас е насочено с особена сила върху съседна Република Македония и по-конкретно върху темата за статута на Православната църква в тази страна, която за жалост в продължение на десетилетия пребивава вън от общение със семейството на поместните Православни църкви. Тази тема и този проблем придобиха острота във връзка с официално заявеното от ръководството на тази Църква желание Българската Православна Църква – Българска Патриаршия да приеме ролята на нейна майка-Църква, и така най-сетне да бъде уреден каноничният статут на Църквата в днешна Македония. Желание, което беше възприето с внимание и чувство за отговорност от българска църковна страна, но същевременно и недвусмислено отрицателно от някои братски Поместни църкви, които открито заявиха своето несъгласие с подобно развитие на македонския църковен въпрос\", пише още в посланието. \"Част от големия проблем за статута на Православната църква в днешна Република Македония е въпросът за историческата съдба на съществувалата в миналото Българска Охридска архиепископия, от чието учредяване през настоящата 2018 година се изпълват хиляда години. Проведени бяха и предстоят чествания на тази важна годишнина, които са поредно свидетелство за дълбочината на разделението сред братските Православни църкви по този въпрос. Същевременно, във връзка с отказа на Българската Православна Църква да участва в тържествата, проведени на 27 и 28 май в историческия храм на Божията Премъдрост в град Охрид, към Свещеноначалието на светата Българска Патриаршия бяха отправени незаслужени упреци, достигащи до обвинения в предателство – тежки упреци, които, независимо дали са били плод на неразбиране или на недоброжелателство, донесоха ненужна горчивина на цялата ни Църква, се казва в Патриаршеското и синодално послание, което е подписано от Патриарх Неофит и всички и митрополити. ", "date": "2018.06.10", "title": "БПЦ: Ще сторим всичко, за да подпомогнем братята в Македония и уреждането на каноническия църковен статут"}
{"url": "https://www.novinite.bg/articles/160770/Ne-e-vazmojno-plastmasovite-izdeliya8203-da-otpadnat-napalno-smyatat-proizvoditeli", "text": "Не е възможно пластмасовите изделия да отпаднат напълно, смятат родни производители на полимерни опаковки. Страната ни има традиции в изработването и рециклирането на пластмасови изделия, но все още липсва връзка, която да осигури връщането на вече използвания продукт за преработка в завода.Според производители обаче гласовете за тотална забрана на пластмасовиоте изделия за еднократна употреба у нас са преувеличени.Инж. Людмил Илиев - производител на полимерни опаковки: Директивата на Евросъюза никъде не се говори за забрана. Целта е полимерните опаковки, били то за еднократна и за многократна употреба да се достигне до 2030 година до почти 100% рециклиране, а не забрана.Мерките за ограничаване на вредите от използване на найлоновите торбички у нас вече са дали резултат, обяснява Илиев и дава пример с изделията си, в които 40% от материала е рециклиран. Това е пътят и за другите продукти за еднократна употреба, които трябва да бъдат изхвърляни разделно в определените за това контейнери. Малкото хора, които го правят, обаче са обезсърчени.Татяна Борисова: Да кажем, аз събирам разделно и после минава камионът и всичко събира на едно - кое му е разделното - не знам.Според производители идеята за използването на биоразградима пластмаса не е удачна, защото у нас липсват подходящи сметища, където продуктът да се разгражда.Възможна алтернатива на пластамасовата чаша е биоразградимата чаша. Изобретението, патентовано от пловдивчанини, е създадено от натурални и екологично чисти зърнени продукти и може да бъде изядено след употреба.Мирослав Запрянов - производител на биоразградима чаша за напитки: Идеята е да не замърсяваме с добре познатите пластмасови хартиени чаши. Интересът е много голям, предимно в България, но вече започваме да продаваме и в Европа.Вкусните чаши се продават в търговската мрежа на цена от 50 ст. Заради засиления интерес от фирмата вече разработват и други екопродукти.", "date": "2018.06.10", "title": "Не е възможно пластмасовите изделия&#8203; да отпаднат напълно, смятат производители"}
{"url": "https://www.novinite.bg/articles/160766/MRRB-shte-investira-v-blizo-300-ViK-obekta", "text": "Близо 300 обекта от ВиК инфраструктурата ще се реконструират и изграждат в страната с европейско финансиране до 2023 г. Обектите са определени с изготвените от Министерството на регионалното развитие и благоустройството (МРРБ) Регионални прединвестиционни проучвания (РПИП) в 14 области.Това са 19 пречиствателни станции за питейни и отпадъчни води, близо 1300 км водопроводи и канализация, 146 помпени станции и други съоръжения в 51 населени места. Обектите са определени от МРРБ, в момента вървят съгласувателни процедури по екологичното законодателство. По процедура Министерството на околната среда и водите (МОСВ) трябва да се произнесе дали е необходимо да се извърши оценка за въздействието върху околната среда (ОВОС) на изготвените РПИП за всяка една от 14-те обособени територии. Очаква се строителството на някои от обектите да започне още в края на 2018 г., а за други - през 2019 г.Планираните инвестиции са в размер на 1,59 млрд. лв. от Оперативна програма „Околна среда 2014-2020 г.“ С реализацията на проекта от подобрени ВиК услуги ще се ползват над 2 млн. българи. Благоприятен ще бъде ефектът и върху околната среда, защото ще се ограничи замърсяването на почвите и реките с отпадъчни води.За първи път проектите ще се изпълняват от ВиК операторите. Друга новост е, че всеки един от тях ще се реализира с оглед на най-неотложните нужди на отделните области. Подобно приоритизиране на инвестициите не е правено досега в България.При реконструкциите ще се използват съвременни инженерни решения. Това ще гарантира, че ремонтите няма да се отразят негативно на онези участъци, които не са рехабилитирани.Инвестициите са ключови за сектора, в който са съсредоточени големи активи. Над 90 хил. км е ВиК мрежата в страната в момента. Наред с тях работят 5430 резервоара, 3370 помпени станции за питейни води, 67 пречиствателни станции за питейни води и още 97 за отпадъчни. Тази стратегическа инфраструктура обаче трябва да се развива, модернизира и поддържа непрекъснато, за което са необходими огромни инвестиции.", "date": "2018.06.10", "title": "МРРБ ще инвестира в близо 300 ВиК обекта"}
{"url": "https://www.novinite.bg/articles/160767/Mladejkite-avarijni-ekipi-na-BChK-sa-gotovi-da-posreshtnat-vsyako-predizvikatelstvo", "text": "Още от създаването си през 1921 г, младежката организация на Българския Червен кръст изгражда формирования за подпомагане на нуждаещите се граждани при кризисни ситуации. През 1993 година започва създаването на Младежки аварийни екипи (МАЕ), от доброволци на Българския младежки Червен кръст (БМЧК), които участват в оказването на помощ при бедствия, аварии и катастрофи. Към момента в страната има 21 действащи МАЕ, като голяма част от тях през последните години се включват в неотложни дейности за преодоляване на последиците от наводненията, засегнали страната. На 9 юни 2018 г. в Националния учебно-логистичен център на БЧК - с. Лозен, се проведе IX Национално състезание на младежките аварийни екипи на организацията. Официални гости на откриването бяха председателят на БЧК акад. Христо Григоров, д-р Славита Джамбазова – зам. генерален директор на БЧК, кметът на с. Лозен Васил Станчев, партньори, медии. В надпреварата тази година участваха 18 отбора от цялата страна. Съдийска колегия с главен съдия проф. д-р Красимир Гигов, главен секретар на Министерството на здравеопазването, оценяваше уменията на младежите. Провокирани чрез специални ситуативни задания, доброволците показаха завидна подготовка по първа долекарска и първа психологична помощ, атрактивно демонстрираха спасителни действия при промишлени аварии и природни бедствия, техники за транспорт на пострадалите, грижи за нуждаещите се, ориентиране, оцеляване в екстремни условия. Бяха проверени и знанията на участниците по международно хуманитарно право и мениджмънт на бедствията, за историята, принципите и структурата на Международното червенокръстко движение и на Българския Червен кръст.", "date": "2018.06.10", "title": "Младежките аварийни екипи на БЧК  са готови да посрещнат всяко предизвикателство"}
{"url": "https://www.novinite.bg/articles/160776/Rumen-Petkov-Ubiecat-na-Pelov-e-agent-na-MVR", "text": "Марио Панчев – мъжът, който ликвидира избягалия затворник Владимир Пелов, но после сам почина от раните си, е бил агент на МВР. Това обяви в студиото на „Тази неделя” по bTV лидерът на АБВ и бивш вътрешен министър Румен Петков. Според него в момента ведомството е в катастрофално положение и ръководителят му Валентин Радев трябва да бъде сменен. \"Анализът (на случилото се с Пелов-б.р.) трябва да го прави друг министър. Да кажеш \"Малшанс, ние тамън да го хванем и нашият агент го гръмна – защото починалият в \"Пирогов\" е агент на МВР (…) Той е в основата на свидетелските показания срещу застреляния престъпник Пелов, той е човекът, информирал МВР за редица неща\", възмути се Петков. Според него мрежата на информаторите и помагачите на МВР е съсипана и затова ботевградските полицаи не са научили, че в един конкретен апартамент на свързан с избягалия затворник се купува 3 пъти повече храна и сметките скачат драстично без видим повод. \"Деморализирана е системата и обществото не желае да работи със системата в този й вид. Изводът от тази саморазправа е, че няма държава, престъпниците решават своите проблеми помежду си\", подчерта Румен Петков. Според него ударите по МВР са започнали още от 1992 г. с \"безпринципната кадрова политика\": \"Хора бяха изхвърлени на улицата и някои от тях бяха длъжни да оцелеят по не най-добрия за държавата начин\". Другите удари дошли от непрекъснатите преструктурирания и ваденето на досиета извън кръга на \"политическите доносници\", което прекършило агентурния апарат. Самият Петков като вътрешен министър предизвика сериозна полемика, след като взе участие в оперативната работа на МВР и се срещна с душнишките Братя Галеви. С днешна дата не смята, че това е укоримо поведение, защото двамата са били неосъждани към съответния момент и освен това са заявили, че ще дадат важна информация по линия на наркотиците само на ресорния министър. \"В момента на срещата те бяха на пълно обслужване – външно наблюдение, подслушване, проследяване, всички екстри са били стоварени върху Братя Галеви. Друг въпрос е кой ги пусна да напуснат тържествено държавата\", подчерта Румен Петков. \"Далеч не съм първият вътрешен министър, който се среща с такива лица, не съм и последният\", отбеляза той, като не влезе в по-голяма конкретика. Все пак, обаче, лидерът на АБВ направи коментар, насочен към Цветан Цветанов и показно разстреляния бизнесмен Петър Христов: \"Когато един министър си позволява да излезе и да обяснява кой как е помагал на министерството и после тоя го застрелят насред София – това също буди едни разсъждения\". Петков посочи, че е работа на премиера Бойко Борисов и на парламентарното мнозинство да изберат наследник на Валентин Радев, но на шега предложи прима балерината Маша Илиева. Цветан Цветанов", "date": "2018.06.10", "title": "Румен Петков: Убиецът на Пелов е агент на МВР"}
{"url": "https://www.novinite.bg/articles/160772/Ninova-Borisov-se-provali-vav-vsichkite-si-misii-na-otmastitel-stroitel-i-obedinitel", "text": "\"През първия си мандат Борисов бе отмъстителят, който обещаваше да вкара в затвора всички престъпници и виновници за кражбите на прехода. Нищо такова не се случи. През втория си мандат бе строителят на магистрали и пътища. От доклада на Световния икономически форум за качеството на инфраструктурата става ясно, че пътищата в България са по-лоши, отколкото в Танзания, Алжир и Мали. В проучването страната ни е поставена на 93 място по качество на пътищата. и тази мисия на Борисов не е изпълнена. Днес той е в ролята на обединител - обединява Западните Балкани, обединява Европа с Русия, а не може да си обедини министрите в собствения си кабинет - Валери Симеонов обвинява Ангелкова в корупция и сезира главния прокурор, а българският народ е по- разединен отвсякога\". Това заяви председателят на БСП Корнелия Нинова на днешното заседание на Националния съвет на партията. По думите й БСП е готова с алтернатива - \"Визия за България\", която да представи 21 юли на национално съвещание. Тя уточни, че по проекта работят съветите към националния съвет на партията, както и експерти, които не са част от тези органи. Също така във визията ще бъдат включени и предложения на учените от БАН, които вече са представили на левицата свови предложения за политики и решения. Нинова коментира и друга актуална тема - измамите в българските митници. \"Времето показва истината. На вота на недоверие към управляващите проблемите със системата БАЦИС бяха един от акцентите ни. Тогава ни критикуваха, че не сме били достатъчно аргументирани. Сега, няколко месеца по-късно, доклад на ОЛАФ установява точно това - подправени данни и фиктивно преминаване на товари\", обясни Нинова. Тя се позова на европейската служба за борба с измамите, че \"в системата са били подавани данни за товари, които фиктивно преминават транзитно от Полша, Унгария, Германия, Франция, Литва и Словакия, за да достигнат Сърбия и Турция. Сръбската и турската страна са съобщили, че такива товари не са пристигнали на място. Разследването е обхванало 110 случая\". Нинова припомни, че тогава именно от БСП са сезирали институциите.", "date": "2018.06.10", "title": "Нинова: Борисов се провали във всичките си мисии - на отмъстител, строител и обединител"}
{"url": "https://www.novinite.bg/articles/160774/Kolko-struva-syankata-na-plajovete-po-rodnoto-Chernomorie", "text": "След началото на туристическия сезон много българи предпочитат през почивните дни да пътуват до родното Черноморие. С какви цени обаче ни посрещат стопаните на плажовете?На Север, в курорта „Златни пясъци”, трябва да броим по 8- 10 лева за чадър и същата сума за шезлонг. Във Варна цената е наполовина – по пет лева за ползване на всяка от двете екстри.На Юг - в „Слънчев бряг”, цената запазва миналогодишните нива - 9 лева за чадър и толкова за шезлонг. В Созопол тарифата е с 2 лева по-ниска.Българите, избрали да почиват на родното Черноморие в началото на юни, когато все още напливът на чужденци не е голям, смятат, че цените не съответстват на предлаганите услуги.Ако концесионерите на плажните ивици не успеят да задоволят изискванията на плажуващите, са длъжни да им предоставят възможност за свободен достъп до пясъка.Освен процентно съотношение, според закона, свободната и платената зона трябва да бъдат равнопоставени по отношение достъпа до морето.", "date": "2018.06.10", "title": "Колко струва сянката на плажовете по родното Черноморие"}
{"url": "https://www.novinite.bg/articles/160763/Dete-izchezna-vav-vodite-na-Struma", "text": "Акция по поречието на Струма започна в събота вечер, след като във водите на реката изчезна дете. На място бяха екипи на полицията, пожарната, БЧК, както и водолази.Детето е на 10 години и е от село Микрево. Влязло във водата заедно с двама свои приятели деца, но излезли само те.Действията на спасителите не дадоха резултат до късно през нощта в неделя и издирването беше подновено в ранните сутрешни часове на последния ден от седмицата. ", "date": "2018.06.10", "title": "Дете изчезна във водите на Струма"}
{"url": "https://www.novinite.bg/articles/160775/Izdirvan-s-chervena-byuletina-na-Interpol-se-predade-v-policiyata", "text": "Издирваният с червена бюлетина на Интерпол М.Г. – обвинен от Специализираната прокуратура като един от ръководителите на организирана престъпна група за разпространение на наркотици (по досъдебно производство от 2015 г.), се предаде в присъствието на адвокат в ГДБОП на 7 юни. Това съобщиха от спецпрокуратурата.М.Г. първоначално е бил задържан за 24 часа, като Специализирана прокуратура удължи задържането до 72 часа.Днес в Специализирания наказателен съд бе внесено искане за налагане на мярка за неотклонение „Задържане под стража“ на М.Г. След като се оказа, че е в неизвестност, Специализираната прокуратура отдели материалите по делото срещу него. Разследването срещу обвинения е възобновено.Делото по мярката за неотклонение е насрочено за 12.30 часа днес.", "date": "2018.06.10", "title": "Издирван с червена бюлетина на Интерпол се предаде в полицията"}
{"url": "https://www.novinite.bg/articles/160765/MRRB-shte-investira-v-blizo-300-ViK-obekta", "text": "Близо 300 обекта от ВиК инфраструктурата ще се реконструират и изграждат в страната с европейско финансиране до 2023 г. Обектите са определени с изготвените от Министерството на регионалното развитие и благоустройството (МРРБ) Регионални прединвестиционни проучвания (РПИП) в 14 области.Това са 19 пречиствателни станции за питейни и отпадъчни води, близо 1300 км водопроводи и канализация, 146 помпени станции и други съоръжения в 51 населени места. Обектите са определени от МРРБ, в момента вървят съгласувателни процедури по екологичното законодателство. По процедура Министерството на околната среда и водите (МОСВ) трябва да се произнесе дали е необходимо да се извърши оценка за въздействието върху околната среда (ОВОС) на изготвените РПИП за всяка една от 14-те обособени територии. Очаква се строителството на някои от обектите да започне още в края на 2018 г., а за други - през 2019 г.Планираните инвестиции са в размер на 1,59 млрд. лв. от Оперативна програма „Околна среда 2014-2020 г.“ С реализацията на проекта от подобрени ВиК услуги ще се ползват над 2 млн. българи. Благоприятен ще бъде ефектът и върху околната среда, защото ще се ограничи замърсяването на почвите и реките с отпадъчни води.За първи път проектите ще се изпълняват от ВиК операторите. Друга новост е, че всеки един от тях ще се реализира с оглед на най-неотложните нужди на отделните области. Подобно приоритизиране на инвестициите не е правено досега в България.При реконструкциите ще се използват съвременни инженерни решения. Това ще гарантира, че ремонтите няма да се отразят негативно на онези участъци, които не са рехабилитирани.Инвестициите са ключови за сектора, в който са съсредоточени големи активи. Над 90 хил. км е ВиК мрежата в страната в момента. Наред с тях работят 5430 резервоара, 3370 помпени станции за питейни води, 67 пречиствателни станции за питейни води и още 97 за отпадъчни. Тази стратегическа инфраструктура обаче трябва да се развива, модернизира и поддържа непрекъснато, за което са необходими огромни инвестиции.", "date": "2018.06.10", "title": "МРРБ ще инвестира в близо 300 ВиК обекта"}
