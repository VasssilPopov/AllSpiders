{"url": "https://www.novinite.bg/articles/180603/Arnaudova-Shtom-poluchi-dokumenti-Polfrijman-moje-da-napusne-predelite-na-Balgariya", "text": "Веднага щом получи документите си за самоличност, Джок Полфрийман ще може да напусне пределите на България, без никакъв проблем. Това обясни в предаването „Здравей, България” Румяна Арнаудова, говорител на главния прокурор.Сотир Цацаров вече поиска Върховния касационен съд да спре условното освобождаване на австралиеца.В закона обаче нямало определен срок за произнасянето на съда.„Напълно възможна е хипотезата лицето да получи документи за самоличност и да напусне пределите на България ”, обясни говорителят на главния прокурор.„Ако се възобнови това производство, ако се отмени определението на Софийския апелативен съд, ще е налице основание отново да бъде задържан. Ако е в чужбина, ще се използват институтите за международна правна помощ, за да бъде върнато лицето в България за доизтърпяване на наказанието”, заяви Арнаудова.По думите ѝ прокуратурата е реагирала максимално бързо в рамките на закона.", "date": "2019.09.25", "title": "Арнаудова: Щом получи документи, Полфрийман може да напусне пределите на България"}
{"url": "https://www.novinite.bg/articles/180596/Borisov-poloji-venec-pred-Glavnata-memorialna-kula-na-Nacionalnoto-grobishte-v-Seul", "text": "Министър-председателят Бойко Борисов положи венец пред Главната мемориална кула на Националното гробище в Сеул. Премиерът Борисов изрази почитта си пред паметта на загиналите корейски граждани в движението за национална независимост в Корейската война и във Виетнамската война.В мемориалния комплекс са погребани останките на 165 000 души. На мемориалната кула са изписани имената на 104 000 войници, чиито тела никога не са били открити. Всяка година на 6 юни в Националното гробище в Сеул се провеждат възпоменателни служби.", "date": "2019.09.25", "title": "Борисов положи венец пред Главната мемориална кула на Националното гробище в Сеул"}
{"url": "https://www.novinite.bg/articles/180619/Domakinstvata-darjat-v-bankite-nad-53-mlrdlv", "text": "Домакинствата държат в банките над 53 млрд.лв. Показват данни на БНБ.Според същата статистика към края на август кредитите на българските семейства са над 23 милиарда и 212 милиона лева, което е увеличение от 8.8 на сто в сравнение с година назад. ", "date": "2019.09.25", "title": "Домакинствата държат в банките над 53 млрд.лв"}
{"url": "https://www.novinite.bg/articles/180605/Djambazki-Izlizam-na-tazi-bitka-za-da-stana-kmet-na-Sofiya", "text": "Съдията, освободил Джок Полфрийман предсрочно, взе несправедливо политическо решение. Това заяви евродепутатът и кандидат за кмет на София Ангел Джамбазки.„Този съдия – Калин Каплапкчиев, и хората около него са политически пристрастни. Затова тяхното място не е в съда. Там няма място и антибългарският Хелзинкски комитет, а именно той плаща на адвоката на Полфрийман.Той плаща защитата на всеки един дегенерат. Политика на тази организация е, който убие българин, да си остане на свобода”, заяви Джамбазки.Той коментира и предстоящия местен вот.„Излизам на тази битка, за да стана кмет на София. Ще я водя заради хората, които стоят зад мен”, заяви Джамбазки.На въпрос защо се отказва от евродепутатската си заплата, за да стане евентуално кмет на столицата, той отговори, че за него политиката никога не е била пари. „Имам политически принципи и ги спазвам”, категоричен бе Джамбазки.", "date": "2019.09.25", "title": "Джамбазки: Излизам на тази битка, за да стана кмет на София"}
{"url": "https://www.novinite.bg/articles/180611/TEC-Bobov-dol-iska-da-zatvori-vratite-na-sada-za-grajdani", "text": "Административният съд в Кюстендил даде ход на делото срещу изгарянето на отпадъци в ТЕЦ „Бобов дол“ по жалба на „За Земята — достъп до правосъдие“. Като заинтересовани страни се включват и общо 99 жители от общините Бобов дол и Дупница. Те оспорват комплексното разрешително, даващо право на електроцентралата частично да замени въглищата с гориво от отпадъци. Това е и първото дело в България срещу замърсяваща електроцентрала на въглища с участието на толкова голям брой местни хора.С довода, че ТЕЦ „Бобов дол“ е стратегически обект от национално значение, както и че по време на делото могат да се разкрият производствени и търговски тайни, адвокатите на централата поискаха делото да се води при закрити врати. „Такова дело неминуемо предполага разглеждане на условията на работа на централата, но поради същественото засягане на околната среда и здравето на хората, законодателят е предвидил засилено участие на обществеността. Затова е недопустимо гражданите и медиите да нямат достъп до съдебната зала“, убедена е адвокатът по делото —  Регина Стоилова от „За Земята – достъп до правосъдие“. Съдията даде седемдневен срок, в който двете страни да представят позицията си срещу или в защита на откритите заседания. Интересно е, че ТЕЦ „Бобов дол“ продължава да се крие зад израза „търговска тайна“ относно точното съдържание на изгаряните отпадъци, техния произход и начин на изгаряне. През лятото административният съд в София, който е и последна инстанция,  постанови, че информацията за „експериментално горене“ на отпадъци в централата   е информация за околната среда и следва да се предостави на обществеността съобразно изискванията на закона. „Откритите съдебни заседания са една от основните процедурни гаранции в съдебния процес на нашето демократично общество. Макар че има изключения, те са ограничени до това да се защити обществената и националната ни сигурност, например. Питаме се обаче има ли нещо по-важно от сигурността на гражданите и информираността ни за качеството на въздуха, който дишаме?“, казва Меглена Антонова от Грийнпийс — България. По време на заседанието жител на Бобов дол поиска да връчи на съдията подписка срещу разрешителното за горене на отпадъци, подписана от 69 жители на Големо село, живеещи непосредствено до централата, затова и най-потърпевши от замърсяването. 5 души от София също пожелаха да бъдат включени в делото като заинтересовани страни, но съдът не уважи тяхната молба.Делото срещу топлоцентралата, свързана с Христо Ковачки се случва на фона на новината, че  още две държави обявиха крайна дата за преодоляване на зависимостта от въглищата — за Гърция е 2028, а за Унгария — 2030. България засега поддържа илюзията, че въглищата за крайно необходими за енергетиката ни, но под натиска на високите цени ставаме свидетели на необичайна и не по-малко опасна смяна на горивото. А именно — замяна на въглищата с отпадъци, които често са с неясно съдържание.Следващото заседание е насрочено за 19 ноември в 14:00 часа.  ", "date": "2019.09.25", "title": "ТЕЦ „Бобов дол“ иска да затвори вратите на съда за граждани"}
{"url": "https://www.novinite.bg/articles/180628/Ekoaktivistkata-Greta-Tunberg-specheli-Alternativen-Nobel", "text": "\r\nШведската екоактивистка Грета Тунберг е една от четирите носители на наградата \"Алтернативен Нобел\", която се връчва ежегодно от частна шведска фондация.\r\n\r\n \r\n \r\n \r\n\r\n\r\n\r\n\r\n\r\n\r\n", "date": "2019.09.25", "title": "Екоактивистката Грета Тунберг спечели \"Алтернативен Нобел\""}
{"url": "https://www.novinite.bg/articles/180610/Bojko-Borisov-Balgariya-i-Korea-spodelyat-edna-obshta-sadba-na-taekundoto-VIDEO", "text": "До 90-те години по време на режима беше забранено таекуондото и ние тренирахме нелегално. Нашият боен клуб беше маскиран като танцов състав.  В профсъюзният дом на културата „Георги Димитров“, вместо танци тренирахме таекуондо.  Това каза премиерът Бойко Борисов по време на посещението си в Световната централа по таекуондо KUKKIWON.„После вече като дойде Демокрацията младите се  разделиха. Вие направихте геройство. Самият аз не съм вярвал, че таекуондото ще стане олимпийски спорт“, заяви премиерът. На срещата присъства и президентът на българската федерация по таекуондо Слави Бинев.„За радост сега и в България, много млади хора тренират. Имаме  медали от всички първенства“, подчерта Борисов.По думите му принципите на таекуондо са интересни, както и по борба, бокс и по джудо. „Да не се плашиш от силния и да уважаваш слабия. Да дадеш още една крачка назад пред противника. Да му дадеш шанс, да го обмислиш. Това е идеология, която във съвременния свят е изключително важна и в политиката“, каза премиерът Борисов.„Сега вече е идеално, вече е добре. Тренировките едно време бяха като тайнство 1985-1986 г., там някъде го помня\".„България и Кореа споделят една обща съдба на таекундото. В тази област нашите отношения са изключително близки\", заключи премиерът.", "date": "2019.09.25", "title": "Бойко Борисов: България и Кореа споделят една обща съдба на таекундото (ВИДЕО)"}
{"url": "https://www.novinite.bg/articles/180615/Danail-Kirilov-Ninova-dori-ne-e-hvanala-kakvo-se-debatira", "text": "Няма да коментирам обвиненията на Корнелия Нинова. Тя дори не е разбрала за какво дебатираме. Това каза пред журналисти в парламента правосъдният министър Данаил Кирилов, предаде  ТОПНОВИНИ.В зала лидерът на БСП заяви, че ГЕРБ се държат политически лицемерно, демонстрират морална нищета и ги призова да оттеглят предложението си съкратеното съдебно следствие да остане в НК.„Виждам, че внимателно си водеше бележки, но не сме на консомолско състезание. Дебатът трябва да е сериозен“, коментира Кирилов. В отговор на въпрос къде е пресечната точка между двете предложения за съкратеното съдебно следствие, министърът поясни: „В института за съкратено съдебно следствие- който има норми от процесуален и материален характер“.Той припомни, че идеята на БСП, „Обединени патриоти“ и „Воля“ е била отхвърлена през 2009 година, защото няма да породи желания ефект. „За това се опитахме да потърсим и да намерим друго решение“, изтъкна Кирилов. Министърът каза още, че предложението за коригиране на наказанието с до 1/5 лесно може да се коригира в рамките на дебата.", "date": "2019.09.25", "title": "Данаил Кирилов: Нинова дори не е хванала какво се дебатира"}
{"url": "https://www.novinite.bg/articles/180617/Borisov-beshe-udostoen-s-pochetniya-deveti-dan-po-taekuondo", "text": "Министър-председателят Бойко Борисов беше удостоен с почетния девети дан в корейското бойно изкуство таекуондо при посещението му в Световната централа по таекуондо в Сеул KUKKIWON. KUKKIWON е официалната организация, която управлява дейностите по таекуондо и допринася за глобализацията на бойното изкуство Основана е от правителството на Република Корея през 1972 г. и се намира под надзора на Министерството на културата, спорта и туризма. Таекуондо става за първи път олимпийски спорт по време на лятната олимпиада в Сидни през 2000 г. като за първи път е бил демонстрационен спорт на олимпийските игри в Сеул през 1988 г. Днес таекуондо е международно бойно изкуство в 203 страни и се практикува от над 80 милиона души.По време на посещението си в Световната централа по таекуондо в Сеул KUKKIWON премиерът Бойко Борисов заяви, че в тази област отношенията между България и Република Корея са изключително близки. Той припомни, че преди демокрацията този вид спорт у нас е бил забранен, а след това, за радост, много млади хора вече тренират таекуондо, България печели медали от редица първенства, а федерацията ни се справя много добре. „Принципите на таекуондо са интересни - да не се плашиш от силния, но да уважаваш слабия.Да си снизходителен към другите, да си критичен към себе си. Да направиш една крачка назад пред противника, за да му дадеш още малко шанс да обмисли, уменията да се използват за мир“, изтъкна министър-председателят Бойко Борисов. Той отбеляза още, че това е идеология, която е изключително важна за съвременния свят – и за политиците включително. „Но най-вече да не се страхуваш от нищо“, добави българският премиер след удостояването с почетния девети дан по таекуондо.  ", "date": "2019.09.25", "title": "Борисов беше удостоен с почетния девети дан по таекуондо"}
{"url": "https://www.novinite.bg/articles/180604/Katastrofa-ogranichava-dvijenieto-prez-Prohoda-na-Republikata", "text": "Ограничено е движението през Прохода на Републиката в участъка от Въглевци - Вонеща вода заради катастрофа. Движението се осъществява в една лента и се регулира от \"Пътна полиция\", съобщават от АПИ.", "date": "2019.09.25", "title": "Катастрофа ограничава движението през Прохода на Републиката"}
{"url": "https://www.novinite.bg/articles/180613/Ninova-se-obyavi-protiv-predlojenieto-na-GERB-za-sakratenoto-sadebno-proizvodstvo", "text": "Лидерът на БСП Корнелия Нинова се обяви против предложението на ГЕРБ съкратеното съдебно производство да остане и настоя да бъде оттеглено, предаде репортер на ТОПНОВИНИ. „Законопроектът е внесен като алтернатива на този на БСП. По тази тема няма алтернатива, за зверски изнасилено и убито дете единствената алтернатива е възмездието“, заяви тя.„Нека да не влагаме политически и партийни пристрастия, а да гледаме обективно на ситуацията. Не разбирам защо всяко различно мнение схващате като всяване на омраза“, коментира Нинова. „Обръщам се към министър Данаил Кирилов и вие скъпи близки на жертви и пострадали- да дойде тук и от трибуната да ви се извини. Не може да каже, че някой ви разкарва напред назад, за да просълзявате народни представители“, призова Корнелия Нинова. По повод приемането и на промените в НК за съдебното следствие, тя се обърна към ГЕРБ: „Вкарвате ни в правен абсурд, държите се политически лицемерно и демонстрирате морална нищета. Оттеглете този закон“.", "date": "2019.09.25", "title": "Нинова се обяви против предложението на ГЕРБ за съкратеното съдебно производство"}
{"url": "https://www.novinite.bg/articles/180601/Dnes-teglyat-jrebiya-za-mestnite-izbori", "text": "Коя партия и коалиция с кой номер ще се явява на местните избори през октомври? Това ще стане ясно днес след тегленето на жребий в Централната избирателна комисия.Действащите кметове, които са и кандидати,  задължително трябва да излязат в платен или неплатен отпуск. Ако кметове се кандидатират за общински съветници, трябва да излязат в отпуск само за предизборната кампания.", "date": "2019.09.25", "title": "Днес теглят жребия за местните избори"}
{"url": "https://www.novinite.bg/articles/180598/Radev-Ustojchivoto-razvitie-iziskva-efektiven-mehanizam", "text": "Устойчиво развитие може да бъде постигнато само чрез ефективен механизъм за глобална сигурност, насърчаващ диалога и многостранната дипломация, които в последно време са изложени на натиск. Това заяви президентът Румен Радев в изказването си на политическия форум на високо равнище, посветен на изпълнението на Целите на устойчивото развитие, който се провежда под егидата на Общото събрание на ООН. Държавният глава подчерта, че постоянното увеличаване на бюджетите за отбрана е индикатор за влошаваща се среда на сигурност и увеличаващо се недоверие.Стремежът към технологично превъзходство, целящ политическа доминация, води до капсулиране на науката в тесни географски граници и същевременно насърчава научната емиграция, създавайки технологична пропаст между държавите, заяви още президентът. Това налага по думите му съхраняване на подкрепата за т. нар. подход към „отворена наука“ и научно сближаване между отделните държави.Според президента устойчивото развитие изисква глобален консенсус срещу трансграничната корупция, прането на пари и укриването на данъци.Икономическото развитие, социалното сближаване и борбата с климатичните изменения логично са в центъра на дебата за устойчивото развитие. За неговия успех обаче също толкова важно е следването на всеобхватен подход, който да използва разнообразни инструменти - от политически до културни, посочи още президентът. Ако културните различия не са правилно разчетени, разбрани и възприети като естествени права, те биха довели до редица заплахи като религиозен екстремизъм и тероризъм, заяви още в изказването си на политическия форум на високо равнище, посветен на Целите на устойчивото развитие на ООН, президентът Румен Радев.", "date": "2019.09.25", "title": "Радев: Устойчивото развитие изисква  ефективен механизъм"}
{"url": "https://www.novinite.bg/articles/180616/Politicite-vidyaha-simvolika-v-nomera-na-byuletinata-si", "text": "Веднага след като ЦИК определи номерата в бюлетината, под които регистрираните партии и коалиции ще се явят на предстоящите местни избори, политиците направиха първите тълкования за тях.Първи бяха от ГЕРБ, които обясниха какво виждат в своя номер 43.„Ако търсим някаква символика, тя е 4 успешни мандата. Всичко това е в доброто взаимодействие с триъгълника гражданско общество, местната власт и изпълнителна власт“, смята областният координатор на партията Цветомир Паунов. Според него следващия успешен мандат на Йорданка Фандъкова отново ще бъде „подплътен с много работа, много усилия, без популизъм и без неизпълними обещания“.„Може да си играем много на нумерология, но никога ВМРО не сме правили нещо такова. Ние залагаме на местни, свестни и известни кандидати за кметове и общински съветници, така че не очаквайте от нас хвърляне на боб и гадания“, заяви кандидатът на воеводите за кмет на столицата Ангел Джамбазки. Партията му ще се включи в битката под номер 34.От БСП пък виждат в своя номер 56 добра предпоставка за спечелването на 5-6 областни града„5 плюс 6 е 11, а това е „кралско число“. Цифрите 5 и 6 означават и последователност, така че минимум 5-6 областни града“, провидя лидерът на градската левица Калоян Паргов.Кандидатът за градоначалник на София на „Демократична България“ също коментира своя номер 66, който ще бъде и последен в бюлетината. „Номерът е хубав. Смятам, че номерата нямат никакво значение в изборите, но човек винаги има едно наум. 66 е чудесен номер. Най-важното е, че нашата програма е силна и ние искаме да направим истински добри неща за този град“, заяви арх. Борислав Игнатов.Квадратчето не подкрепям никога за първи път ще присъства на бюлетината за местни избори и ще заема последното място в нея.", "date": "2019.09.25", "title": "Политиците видяха символика в номера на бюлетината си"}
{"url": "https://www.novinite.bg/articles/180607/Iztegliha-jrebiya-v-CIK-za-mestnite-izborite", "text": "Членовете на ЦИК изтеглиха поредните номера на партиите за явяването им на местните избори. Този път на 27 октомври ще се явят 66 партии и коалиции. На управляващата партия ГЕРБ се падна номер 431.                                                  2.3. Социалдемократическа партия /СДП/4. ПП \"Атака\"5. ПП \"Български демократичен център\"6. ПП \"Глас народен\"7. ПП \"Социалдемократи\"8. НФСБ9. ПП Движение \"Гергьовден\"10.ПП\"Свобода\"11.\"Пряка демокрация\"12.13. Коалиция \"Кауза Пловдив\"14.15.НДПС16.17.ПП \"Море\"18.19. Съюз за Пловдив20.21.22. ПП \"Нова алтернатива\"23.24.25.26.27.28.29.30.31.32.33.3435. Българска социалдемократическа партия36.37.38.39. Народна партия \"Свобода и достойнство\"40. Национална републиканска партия41. Движение \"Нашият град\"42. Партия на зелените43. ГЕРБ44.45. Християнреформистка партия46. ПП \"Обединени земеделци\"47. Християндемократическа партия48. \"Възраждане\"49.50.51. ВОЛЯ52. ДОСТ53.54.55.56.57. НДСВ58.59. \"Ред, законност, справедливост\"60. ПП \"Обединена социалдемокрация\"61.62.63.64.65. ПД за радикална промяна \"Българската пролет\".Очаквайте подробности и пълния списък на политическите формации, участници във вота.", "date": "2019.09.25", "title": "Изтеглиха жребия в ЦИК за местните изборите"}
{"url": "https://www.novinite.bg/articles/180627/Kralev-Ot-Boksoviya-sayuz-zayaviha-che-ne-sa-znaeli-za-podmenenata-samolichnost-na-Stanchev", "text": "До края на седмицата очаквам да имаме повече информация от полицията по безпрецедентния случай със загиналия български боксьор Борис Станчев, който участва на състезание под чуждо име. Това заяви спортният министър Красен Кралев пред депутати от парламентарната комисия по въпросите на децата, младежта и спорта, предаде БГНЕС.Министърът заяви пред депутатите, че заради скандалния случай ще бъде отнет лицензът на мениджъра на загиналия боксьор. Кралев информира, че се работи по различни версии, сред които и че са открити пакети виагра в якето на спортиста. Тепърва разследващите ще проучват дали мениджърът е давал забранени медикаменти.Непрекъснат контакт по случая се води между спортно министерство и Българския професионален боксов съюз.Спортният министър съобщи още, че се разследва дали има и замесено медицинско лице, както и кой се е явявал на предварителните медицински прегледи преди самото състезание в Албания.Станчев получи фатален удар по време на мач в категория „перо” в град Шкодра. Стана ясно, че той е имал забрана да се състезава и поради това е участвал с фалшива самоличност под името на своя втори братовчед Исус Величков. Заради това спортният министър настоя да се подведе под наказателна отговорност и самият Величков.От Боксовия съюз заявиха, че не са знаели за подменената самоличност на Станчев.", "date": "2019.09.25", "title": "Кралев: От Боксовия съюз заявиха, че не са знаели за подменената самоличност на Станчев"}
{"url": "https://www.novinite.bg/articles/180624/Ivancheva-s-komentar-sled-kato-i-otkazaha-da-se-registrira-za-mestnite-izbori", "text": "Действително има Решения на ОИК-София с отказ за регистрации. Но тези решения не са окончателни и подлежат на обжалване. Това написа във \"Фейсбук\" отстранената кметица на район \"Младост\" Десислава Иванчева.Припомняме, че по-рано днес стана ясно, че 7-минутно закъснение лиши Иванчева от регистрация за кметските избори в София.\"Категорично заявяваме, че не сме целяли отказ от регистрация, защото се страхуваме да участваме в изборите. Точно обратното - обжалваме в законоустановения тридневен срок. Ще чакаме решенията на ЦИК.Ще ви информираме при повече информация\", завърши Иванчева поста си.", "date": "2019.09.25", "title": "Иванчева с коментар след като и отказаха да се регистрира за местните избори"}
{"url": "https://www.novinite.bg/articles/180599/Dneven-horoskop-za-sryada", "text": "Изкушавате се да избягате от проблемите, които имате, но това определено не е добро решение. Трябва да се изправите пред проблема, да измислите как да се справите с него и да действате.Не се учудвайте, ако нищо не върви по план днес. Не винаги планираме нещата по най-добрия начин, така че може и да е за добро. Ще направите нов план, според обстоятелствата.Отделете днешния ден на близките си. Поинтересувайте се как са, какво се случва с тях и дали имат нужда от някаква помощ. Днешният ден е предвиден за семейството и за нищо друго. Вижте повече на:", "date": "2019.09.25", "title": "Дневен хороскоп за сряда"}
{"url": "https://www.novinite.bg/articles/180612/Ivancheva-otpadna-ot-kmetstkata-nadprevara", "text": "Столичната общинска избирателна комисия е отказала регистрация на Десислава Иванчева за местните избори на 27 октомври, съобщава в. \"24 часа\".Нейната кандидатурата бе издигната от \"Християндемократическа партия на България\". Причината за отказа е, че документите на Иванчева за регистрация, които са били приети и разгледани, са пристигнали след крайния срок. Всички предложения на \"Християндемократическа партия на България\", които са били за листата на общински съветници в няколко столични района, са пристигнали след срока за регистрация и им е постановен отказ.", "date": "2019.09.25", "title": "Иванчева отпадна от кметстката надпревара"}
{"url": "https://www.novinite.bg/articles/180631/Sadat-otloji-deloto-za-premestvaneto-na-Budimir-Kujovich", "text": "\r\nСъдът отложи делото за преместването на Будимир Куйович в общежитие от закрит тип, за да бъдат събрани доказателства във връзка с правния стабилитет на заповедта за промяна на режима, обясни прокурор Иван Кадев.\r\n\r\n\r\n\r\n\r\n\r\n\r\n\r\n", "date": "2019.09.25", "title": "Съдът отложи делото за преместването на Будимир Куйович"}
{"url": "https://www.novinite.bg/articles/180606/Na-parvo-chetene-otpada-otpadne-sakratenoto-sledstvie-pri-umishleno-ubijstvo", "text": "\r\nПарламентът прие промени в Наказателния кодекс за съкратеното съдебно следствие на първо четене. Депутатите обсъдиха три законопроекта за промени в Наказателно-процесуалния кодекс с идентично съдържание, които бяха одобрени по време на дискусиите в пленарната зала.\r\n\r\n\r\n\r\n\r\n\r\n\r\n", "date": "2019.09.25", "title": "На първо четене отпада отпадне съкратеното следствие при умишлено убийство"}
{"url": "https://www.novinite.bg/articles/180608/10-dni-do-nachaloto-na-Cinelibri-2019", "text": "Точно десет дни ни делят от старта на петото издание на единствения кино- литературен фестивал в света, което предвещава незабравими емоции! CineLibri 2019 се провежда под мотото „Петото измерение” и отбелязва знакови годишнини: 50 години от кацането на Луната – с импозантната творба „2001: Космическа одисея” на недостижимия Стенли Кубрик; 500 години от смъртта на ренесансовия гений Леонардо да Винчи - с хипнотичното филмово преживяване „Аз, Леонардо”; 250 години от рождението на Александър фон Хумболт – с екранизацията на бестселъра „Измерването на света”, която също ще бъде показана у нас за първи път! Веднага след като грабна Голямата награда на журито във Венеция и награда трескаво дискутираният филм на Роман Полански „Офицер и шпионин” се изстрелва в София, за да открие CineLibri на 5 октомври от 19:00 ч. в зала 1 на НДК.А ако искате да срещнете на живо „шотландския боец” Кристоф Ламбер, заповядайте на грандиозната церемония по награждаване на най-впечатляващата екранизация на 13 октомври от 19:00 ч. в зала 1 на НДК! Сред акцентите в конкурсната програма е новият филм на прочутия френски кинорежисьор и сценарист Беноа Жако - „Казанова, последна любов”, вдъхновен от „История на моя живот” на Джакомо Казанова, която вече има българско издание! Елегантната мистерия „Загадката Анри Пик” по романа на Давид Фоенкинос разказва историята на един библиотекар в Бретан, който решава да събере всички книги, отхвърлени от издателите. Южнокорейският шедьовър „Изпепеляване” (39 награди и над 120 номинации!) е адаптация по разказ от сборника „Изчезването на слона” на Харуки Мураками и също ще бъде излъчен премиерно в рамките на CineLibri.Звездната филмова селекция на фестивала включва заглавието „Бурни връзки” - чувствен любовен триъгълник в бохемската атмосфера на Париж от края на XIX век с участието на поета Пиер Луис – виден еротоман и пътешественик! Шведската комедия „Брит-Мари беше тук” одухотворява щурата героиня на Фредрик Бакман - 63-годишна жена с репутация на пасивно-агресивна мрънкаща вещица, която става треньор на младежки отбор по футбол. Ако сте почитатели на авторката на „Госпожа Далауей”, непременно включете в графика си биографичната драма „Вита и Вирджиния”, пресъздаваща загадъчната връзка между провокативната аристократка Вита Саквил-Уест и Вирджиния Улф, иконата на литературния модернизъм. Не са забравени и почитателите на качествената анимация – в специалната селекция на фестивала присъства филмът „Лястовиците на Кабул”, адаптация по международния бестселър на Ясмина Кадра и селектиран в Особен Поглед в Международния филмов фестивал в Кан.Ослепително съзвездие от артисти, музиканти и политически визионери са събрани в екстравагантния документален филм „Защо творим: дилемата на стоножката”. Режисьорът Херман Васке е провел разговори с над 50 носители на Нобелова нагрaда, „Оскар” и други международни отличия, за да разбере кое ги мотивира да превръщат идеите си в творчество. Достатъчно е да споменем само Дейвид Боуи, Марина Абрамович, Бьорк, Анджелина Джоли, Дейвид Линч, Куентин Тарантино, Вивиан Уестуд, Нелсън Мандела, Михаил Горбачов, Далай Лама и Стивън Хокинг. Паралелната програма на CineLibri ще предложи на зрителите три премиерни театрални представления – драматизации по книги, издадени от „Колибри”. Става дума за „Козметика на врага”(реж. Петър Денчев) по романа на Амели Нотомб, „Вечерята” (реж. Пламен Марков) по бестселъра на Херман Кох и „Променяне” – първи по рода си интерактивен моноспектакъл на актрисата Йоана Буковска-Давидова, създаден по мотиви от книгата „Промяна” на Лив Улман. Билетите за всички прожекции и съпътстващи срещи са вече в продажба в съответните киносалони, на касите на EASYPAYи  , в Casa Libri на ул. „Цар Асен” 64 и във фирмените книжарници на „Колибри” на ул. „Иван Вазов” 36 и във Френския културен институт на пл. „Славейков” 3. Можете да закупите билети и чрез официалната страница на фестивала: www.cinelibri.com. От днес стартират и продажбите във Варна, Пловдив, Бургас, Габрово, Велико Търново, Стара Загора и Търговище. CineLibri 2019 се провежда с подкрепата на Столична програма „Култура”, Национален фонд „Култура”, Национален филмов център, фонд „Култура” на Община Варна, Община Бургас, Община Габрово; с изключителното партньорство на Vivacom и със съдействието на УниКредит Булбанк. Фестивалът е част от Календара на културните събития на Столична община за 2019 г. Всички партньори и съмишленици са обявени на официалната страница  ", "date": "2019.09.25", "title": "10 дни до началото на Cinelibri 2019"}
{"url": "https://www.novinite.bg/articles/180625/UNIKALNO-VIDEO-Stoichkov-pee-hit-na-svatbata-na-dashteryata-na-Nasko-i-Iliana", "text": "Христо Стоичков няма равен на терена заради прословутия си хъс. А той не е загубил от него и в живота, особено що се отнася до купони. Затова Ицо отново обра точките в социалните мрежи. Легендата си дойде в родината, за да уважи сватбата на една от щерките на Наско Сираков и Илиана Раева - Виолета. Тя се бракува за футболиста Георги Коруджиев, а церемонията бе пищна. Мястото на събитието бе резиденция \"Бояна\", където стотици ВИП-гости чуха на живо как Камата пее вечния хит на Емил Димитров - \"Моя страна, моя България\".Стоичков видимо се раздава, а това логично кара хората да запеят с него. В това число и съпругата му - Марияна.Клипът с певческия напън на Ицо е документиран и вижда бял свят благодарение на самата Илиана Раева. Тя го постна на стената си във Фейса, добавяйки описание. Ето какво пише Раева:", "date": "2019.09.25", "title": "УНИКАЛНО ВИДЕО Стоичков пее хит на сватбата на дъщерята на Наско и Илиана"}
{"url": "https://www.novinite.bg/articles/180595/Znachitelna-oblachnost-s-temperaturi-mejdu-19-i-24", "text": "Днес облачността ще бъде значителна и на отделни места все още ще превалява слаб дъжд. След обяд, главно над Южна България, ще има временни разкъсвания и намаления облачността. Ще духа слаб, в Източна България до умерен вятър от изток-североизток. Максимални температури - между 19° и 24°. В София - около 20°.Над планините ще бъде облачно със слаби валежи от дъжд. Ще духа слаб югозападен, по най-високите върхове на Рила и Пирин - умерен западен вятър. Максималната температура на височина 1200 метра ще е около 15°, на 2000 метра – около 9°.Над Черноморието ще има разкъсана, предимно значителна облачност преди обяд, когато на места, главно по северното крайбрежие ще превали слаб дъжд. Ще духа слаб до умерен вятър от изток-североизток. Максималните температури ще бъдат 21° - 22°, близки до температурата на морската вода. Вълнението на морето ще бъде 2-3 бала.", "date": "2019.09.25", "title": "Значителна облачност, с температури - между 19° и 24°"}
{"url": "https://www.novinite.bg/articles/180620/OON-Globalnoto-zatoplyane-pryako-zastrashava-chovechestvoto", "text": "Два дни след като климатична среща не успя да постигне сериозни обещания за намаляване на вредните емисии, ООН предупреди днес, че глобалното затопляне опустошава океаните и ледовете на Земята по начин, който пряко заплашва голяма част от човечеството, предаде АФП.Топящите се ледове и ледници, повишаващото се ниво на моретата, мъртви зони в океаните, замърсяване – всичко това унищожава морския живот и възобновяеми източници на прясна вода и води до супербури, които опустошават големи градове всяка година. Това сочат изводите от ключова оценка, одобрена от Междуправителствения панел за климатичните промени (IPCC), в който членуват 195 нации.Някои от тези влияния са необратими.Докладът, който обхваща 7000 изследвания, е отрезвяващо напомняне, че рекордните обеми вредни емисии, предимно от изгорени фосилни горива, тласкат планетата към климат, който нашият вид не може да понесе.Но документът алармира и по-ясно от преди за нуждата от борба с промените, които вече не може да бъдат отбягвани.За някои островни нации и крайбрежни градове настоящата тенденция означава почти сигурно търсене на нов дом.Сред прогнозите в доклада климатичните промени са направили тропическите бури по-големи и по-мощни и идните десетилетия ще засилят потенциала им, ако глобалното затопляне не бъде ограничено до два градуса по Целзий.Към средата на века над 1 млрд. душ ще живеят в райони, застрашени от циклони, мащабни наводнения и други екстремни явления, се казва още в текста.От 2005 г. нивото на моретата се повишава 2,5 пъти по-бързо в сравнение с ХХ век, предимно заради топящите се ледени покривки. А защитата от предизвиканите от тази тенденция наводнения ще струва на човечеството стотици милиарди. ", "date": "2019.09.25", "title": "ООН: Глобалното затопляне пряко застрашава човечеството"}
{"url": "https://www.novinite.bg/articles/180629/Izslushvat-glavniya-prokuror-Sotir-Cacarov-za-techa-na-danni-ot-NAP", "text": "\r\nГлавният прокурор Сотир Цацаров ще бъде изслушан на 26 септември от временната анкетна комисия за изясняване на всички факти и обстоятелства около източването на данни от Националната агенция по приходите.\r\n\r\n\r\n\r\n\r\n\r\n\r\n\r\n", "date": "2019.09.25", "title": "Изслушват главния прокурор Сотир Цацаров за теча на данни от НАП"}
{"url": "https://www.novinite.bg/articles/180597/Protest-blokira-Okolovrastniya-pat-na-Sofiya", "text": "Граждански организации от 6 квартала на район Витоша, Столична община, днес (25.09.2019 г.) в 18 часа ще блокират Околовръстния път на София в знак на протест.Недоволството е насочено към настоящия кмет Теодор Петков, за който стана ясно, че той и семейството му са се сдобили с имоти на безценица. Някои от имотите са закупени от общинска фирма, в която самият той е работел. Също така оплакването на гражданите е, че кметът категорично отказва да си сътрудничи и работи с тях.Важно е да се отбележи, че тези граждански организации, които излизат на протест не са политически обвързани и не симпатизират на нито една политическа сила. Протестът ще се проведе на кръстовището между Околовръстното шосе и бул. Бъкстон от 18 часа.", "date": "2019.09.25", "title": "Протест блокира Околовръстния път на София"}
{"url": "https://www.novinite.bg/articles/180600/Delchev-Feodalniyat-model-na-upravlenie-v-Stolichna-obshtina-se-proyavi-i-v-porachkata-za-bokluka", "text": "В София има съмнения за висока степен на корупция, която се проявява най-вече в непрозрачното провеждане на обществени поръчки. Дни преди кметът да излезе в отпуск се организира и провежда поръчка за третиране на RDFа от завода за отпадъци, което е опит отново десетки милиони да бъдат насочени към избрани фирми на време, в случай, че София има нов кмет от ноември. Това каза пред Димитър Делчев, председател на ДБГ и водач на листата в София на Движение България на гражданите, ЗНС, НДСВ и Път на младите. Делчев даде пример с обществената поръчка за унищожаване на RDF горивото, което се произвежда от завода за боклук на обща стойност 36 450 000.Поръчката е разделена без обосновка на пет лота – 80 хил. тона, 70 хил. тона, и три по 10 хил. тона, което подсказва, че е съобразена с възможностите на предварително ясни кандидати, изрази съмнение той. Широко се говори за известен с близостта си до властта бизнесмен, който се подготвя да вземе втория лот от 70 хил. тона. „Движение България на гражданите“ имаме решение на най-висшия си орган - Националното събрание, на местните избори да се борим с феодалния модел на управление, поддържан от ГЕРБ, при който и Фандъкова не прави изключение. Именно затова ДБГ подкрепя гражданския кандидат Мая Манолова, която се обяви срещу този модел, заяви Димитър Делчев.Това ще бъде целта ни не само в София, но и в останалите общини, добави той. В последните 4 години Манолова доказа, че може да направи така, че една институция да заработи и да върши работата на хората, каза още той. Делчев заяви, че неувеличаване на местните данъци, борбата с корупцията и мръсния въздух, подкрепата на малки и средни предприятия са сред основните мерки, за чието изпълнение настояват десните, подкрепящи Манолова. Като проблеми на столицата той посочи, че 2/3 от тротоарите са разбити, недостъпността на гражданите до общинския съвет и посочи, че основна цел ще бъде София да бъде европейска столица от 21 век и всеки гражданин да има достъп до общината през телефона си.", "date": "2019.09.25", "title": "Делчев: Феодалният модел на управление в Столична община се прояви и в поръчката за боклука"}
{"url": "https://www.novinite.bg/articles/180602/Kakvo-e-akvaplaning-i-zashto-toj-e-opasen", "text": "Есенният дъжд поставя допълнителни изисквания върху гумите. Според автомобилни експерти, само рейтингът за добро сцепление на мокра настилка не е достатъчен, за да се избегне риска от аквапланинг, пише БТА.Докато лятото преминава в есен, вечерите стават по-тъмни и валежите от дъжд зачестяват. Пътищата с дупки в тях могат да бъдат опасни както преди, така и след обилни валежи: рискът от аквапланинг се увеличава, когато водата, насъбрала се върху пътната настилка, няма време да изсъхне. Под гумата се образува водна възглавница, когато шарката на протектора не може да премахне водата между гумата и пътя. Това кара гумите да изгубят сцеплението си, както и управляемостта, поради което шофьорът не може вече да контролира автомобила.Аквапланингът може да изненада дори и най-опитните шофьори, тъй като, за жалост, е невъзможно да се упражни предварително, предупреждават експертите. Те съветват, че сега е моментът всеки шофьор да провери състоянието на гумите си и налягането в тях.Висококачествена лятна гума с достатъчна оставаща дълбочина на протектора е най-сигурният избор за мокрите есенни пътища. Ако гумата е износена, каналите по нея няма да съхраняват достатъчно вода.В сравнителен тест, публикуван в изданието на World of Technology, едно от водещите автомобилни списания, от май 2019 г., износена лятна гума с дълбочина на протектора 3-4 мм има осезаемо по-лошо управление, отколкото нова лятна гума с дълбочина на протектора 7 мм. В теста, новата гума е влязла в аквапланинг при скорост от 83.1 км/ч, когато водната възглавница на пътя е била с дебелина от 10 см, докато износената гума е влязла в аквапланинг при скорост от 61.2 км/ч.С цел да се намали риска от аквапланинг е нужно да смените гумите си, когато дълбочината на протектора падне под 4 мм, съветват специалиститеНовата лятна гума също така ще намали спирачния път на мокра настилка, но въпреки това характеристики като сцепление на мокро и спиране на мокро не бива да се бъркат със склонността на гумата към аквапланинг.\"Категорията за сцепление, посоченавърху етикетите за гуми на Европейския съюз показват ефективността на гумата при сцепление на мокра настилка, с други думи, как гумата се държи, когато спира на мокър асфалт. Въпреки това, склонността към аквапланинг не може да бъде извлечена от етикетите за гуми\", напомнят експертите.В допълнение към състоянието на гумите, налягането в тях също е важен фактор. Ако налягането в гумите не е достатъчно, те може да не запазят формата си във водата. Това ще направи колата по-податлива на аквапланинг.В допълнение на висококачествените летни гуми, това което се случва между седалката и волана също е изключително важно. Нужно е да намалите скоростта си, когато шофирате на дъжд, категорични са автомобилните експерти. Те съветват допълнително намаляване на скоростта, когато шофирате през локви на пътя. Когато това е възможно, нужно е да се опитате да избягвате коловозите и дупките, тъй като в тях обикновено се събира вода.Също така не се препоръчва изпреварване. Автомобилът може лесно да влезе в аквапланинг, когато се наложи да минете през коловози, докато сменяте лентата.Ако въпреки тези предпазни мерки, все пак колата ви попадне в аквапланинг, специалистите съветват: На първо място запазете спокойствие. Следващата стъпка е да отпуснете газта и да натиснете съединителя надолу с цел да забавите колата и да възстановите сцеплението. Спирачките няма да помогнат, тъй като само oще ще намалят сцеплението. И не на последно място - дръжте кормилото изправено, за да избегнете попадане в канавка или насрещното платно, когато сцеплението се възстанови.", "date": "2019.09.25", "title": "Какво е аквапланинг и защо той е опасен?"}
{"url": "https://www.novinite.bg/articles/180622/Manolova-pogna-shefa-na-BNR", "text": "Не разбирам самочувствието на шефа на БНР. Това написа кандидатът за кмет на София Мая Манолова във Facebook по повод отвореното писмо на генералния директор на БНР, в което Костов заявява, че е напълно убеден в правотата си. „Не разбирам самочувствието на човек, който смята, че коментарите за кризата в БНР засягат собствената му личност и опит. Недопустимо е да се мълчи по въпроса кой е оказал натиск, защо е спрял обект на националната сигурност и как ще гарантира свободата на словото! Чакаме тези отговори от г-н Костов. Но вместо тях има заплахи за съд. Тежестта на поста не е мълчанието на покровителите, а силата на съвестта и отговорността към гражданите”, заявява Манолова.В писмото си Светослав Костов отбелязва още, че няма да позволи 20-годишната му кариера в медиите да бъде опетнена от група хора и няколко медии. „Наясно съм, че всяко желание за промяна на статуквото ще среща силна съпротива. Абсолютно съм убеден в правотата си. Не сме отстъпили от волята си за промени, защото отдавна има нужда от тях“, се посочва още в позицията на Костов.", "date": "2019.09.25", "title": "Манолова погна шефа на БНР"}
{"url": "https://www.novinite.bg/articles/180630/Angelkova-Vsichki-podeleniya-na-Tomas-Kuk-v-Evropa-obyaviha-falit", "text": "Всички поделения на „Томас Кук“ в Европа обявиха фалит. Всички 5 940 туристи, които се намират в България и имат своите резервации до 13 октомври, ще могат да напуснат страната и всички разходи - престой и извозване, ще бъдат за сметка на застрахователите. Това каза министърът на туризма Николина Ангелкова, предаде репортер на ТОПНОВИНИ.  До 1 час ще бъдат изпратени формулярите на всички заинтересовани страни.В Министерството на туризма се създава звено – кризисен щаб. Пуснат е и горещ телефон. Представители на Министерството вече са на морето, в хотелите, в които има туристи, дошли у нас с \"Томас Кук\". „Ситуацията е тревожна, тежка за сектора. Това създава изключителни проблеми в планирането на предстоящия сезон“, посочи Ангелкова.Тя обясни, че е в непрестанен контакт с колегите й от Великобритания и Германия. През следващата седмица тя ще има посещения, за да може потокът от туристите, които са планували посещение в България с „Томас Кук“, да бъде пренасочен към други туроператорски фирми и да нямаме загуби.Стартира са подготовка за колективен иск по отношения на договорите с туроператора.  Министърът на туризма обяви, че ще предложи законови промени, за да има допълнителна застраховка за туроператорите. Тя се надява до края на годината промените да бъдат факт.58 са хотелите у нас, които имат договори с „Томас Кук“. Ангелкова заяви, че ще се съдейства на всички засегнати. Тя отбеляза, че средно 350-450 хил. туристи годишно идват в страната чрез компанията. Най-засегнати от фалита са курортите „Златни пясъци“, „Слънчев бряг“ и \"Албена\". ", "date": "2019.09.25", "title": "Ангелкова: Всички поделения на „Томас Кук“ в Европа обявиха фалит"}
{"url": "https://www.novinite.bg/articles/180614/Samoubijstvo-ili-incident-misteriyata-na-pochinaliya-v-Bryuksel-Iskren", "text": "Близки на открития мъртъв българин в Брюксел категорично отрекоха неговата смърт да е самоубийство.Искрен Йорданов беше намерен в гараж в китайското посолство в белгийската столица.Майката на 36-годишния мъж Елка Дочева обясни, че той заминал за Брюксел на 13-ти септември, за да посети приятелката си. На следващия ден Искрен разговарял с родителите си за кратко. Според майка му той е звучал добре и не е имало нищо притеснително в поведението му.Братът на починалия – Диян Йорданов обясни, че е бил извикан в полицията, за да получи писмо. В него се твърдяло, че смъртта на Искрен е заради самоубийство. По думите му никой не е дал отговор на това, какво точно се е случило.Снахата на Искрен – Илияна Йорданова сподели, че към момента също няма никакви отговори относно смъртта му. Освен това поддържа постоянна връзка с консула ни в Брюксел. По думите ѝ Министерството на външните работи не е знаело за инцидента и разбират едва, след като от семейството изпращат писмо.\"Единствено разбрахме, че тялото му се намира в морга от 8 дни. То освободено за прибиране и предстои да бъде транспортирано до България”, допълни Илияна.Приятели на Искрен в Германия обяснили, че от германската полиция са търсели негови близки, но не казали защо.Завеждащия в консулската служба към българското посолство в Брюксел – Малин Месалски, каза, че към момента усилията са насочени към обгрижването на родителите на загиналия Искрен.Месалски заяви, че в момента е направен контакт с болничните и общински власти за тялото на покойния. По думите му семейството трябва да вземе решение какво да се прави с тялото. Направен е контакт и с предложената от близките погребална агенция.Дипломатът подчерта, че всички въпроси около смъртта на 36-годишния българин са в компетенциите на разследващите власти. Месалски допълни, че белгийските и българските власти работят заедно.Освен това изтъкна, че процедурата по уведомяване за смъртта на мъжът е спазена.", "date": "2019.09.25", "title": "Самоубийство или инцидент - мистерията на починалия в Брюксел Искрен"}
{"url": "https://www.novinite.bg/articles/180618/Shest-ot-naj-golemite-targovski-verigi-sa-investirali-175-miliona-leva-v-podobryavane-na-sredata-za-jivot-v-Balgariya", "text": "През последната година шест от най-големите търговски вериги в България - Billa, dm, Kaufland, Lidl, Mr. Bricolage и T MARKET, са инвестирали 16,5 милиона лева в екологична устойчивост и са дарили над 1 милион лева в подкрепа на над 50 социални инициативи. Реализацията на всички тези проекти е резултат от стремежа големите компании, като отговорни корпоративни граждани, да развиват средата и да помогнат за подобряването на живота на хората в България.През изминалата година търговските вериги са вложили почти 16,5 милиона лева в намаляване на екологичното въздействие и въглеродния отпечатък от дейността си, стимулиране на устойчиво потребление и подкрепа на инициативи за намаляване на замърсяването на планетата.Това е постигнато чрез намаляване на потреблението на електроенергия с използване на последно поколение осветителни, хладилни и климатични системи; замяна на служебните автомобили с по-чисти, хибридни коли, инсталиране на фотоволтаични панели с цел използване на „зелена“ енергия; замяна на пластмасови изделия за еднократна употреба с биоразградими продукти; инсталиране на станции за безплатно зареждане на електромобили и инициативи за събиране на пластмасови капачки за рециклиране.Шестте големи компании са дарили и над 1 милион лева за реализация на повече от 50 обществено значими проекти, които промениха живота на много хора. Сред тях са „Ти и Lidl за по-добър живот“, инициативите под мотото „За по-добър свят заедно“ на dm, подкрепа за успелите деца на България от страна на Kaufland, помощ за фондация „Искам бебе“ от Billa, подпомагане на локални инициативи от T MARKET и Mr. Bricolage.Това показват данните от анкета, проведена сред членовете на Сдружението за модерна търговия (СМТ) Billa, dm, Kaufland, Lidl, Mr. Bricolage и T MARKET за периода 01 юли 2018 година – 30 юни 2019 година. Участниците в анкетата са сред най-големите ритейл компании у нас с общ пазарен дял от над 30% в сектора на търговията с бързооборотни стоки. 16,5 милиона лева за опазване на околната среда Повечето големи и отговорни компании в света инвестират в устойчивото си развитие и опазването на околната среда.Следвайки тази тенденция, участниците в анкетата са инвестирали 16,5 милиона лева в проекти за намаляване на въглеродния отпечатък от дейността си. Kaufland инвестира в енергийна ефективност Kaufland България е първата компания в ритейл сектора на глобално ниво, която сертифицира всеки свой хипермаркет по EDGE стандарта на Световната банка, стимулиращ изграждането на енергийно ефективни сгради.Всеки новоизграден или модернизиран обект от веригата разполага със система за комбинирано отопление и охлаждане, модерна енергийноефективна хладилна инсталация, както и изцяло енергийноефективно осветление. Освен това, в новите филиали се инсталират и станции за безплатно зареждане на електромобили. През 2019 Системата за управление на енергията на Kaufland беше сертифицирана по международния стандарт ISO 50001, който определя рамка за непрекъснато подобряване на използването и потреблението на енергия.От 2017 г. до момента Kaufland е инвестирала близо 12 милиона лева в енергийна ефективност и проекти за опазване на околната среда. Зелено строителство и енергийна ефективност от Lidl Към момента всички 99 филиала и 2 складови бази на Lidl са сертифицирани по ISO 50001 и EDGE за енергийна ефективност и зелено строителство. Освен това всички новопостроени филиали са оборудвани със сградни инсталации BMS (Building Management System). Те консумират до 30% по-малко енергия.Първият от тях беше сертифициран с най-високото възможно ниво, “Изключително“ по британския стандарт BREEM за оценка на сградите според принципите на устойчиво развитие, екологични и енергийни характеристики, прилаган в световен мащаб. Компанията намали и консумацията на електричество като подмени осветителните тела с високоефективни LED осветителни системи и въведе поделектромери за контрол на главните електромери в магазините си. Lidl подкрепя и „зелената“ мобилност с поставянето на зарядни станции за безплатно зареждане на електромобили във филиалите си. смени автомобилите с хибриди В началото на 2019 година T MARKET замени служебните леки автомобили с хибридни. Цялостната подмяна на автопарка бе стъпка в посока прилагане на все повече устойчиви екологични решения в дейността на компанията. Новите автомобили са пълнохибридни и за разлика от непълните хибриди могат да се придвижват безшумно и изцяло в електрически режим до 45 км/ч, без вредни емисии и с минимален разход на гориво. През изминалата година в магазините на T MARKET в цялата страна бяха инсталирани и специални преси за хартия, с помощта на които отпадъкът от транспортните опаковки на стоките се утилизира оптимално.Компанията постепенно внедрява и автоматизирана система за контрол на изразходваната електроенергия, а в новите супермаркети от веригата се инсталира и енергийно ефективно осветление. предава биоразградимите отпадъци за производство на ток С цел намаляване на въглеродния отпечатък от дейността си, BILLA България оползотворява над 50% от биоразградимите отпадъци. Няколко пъти седмично те се транспортират от всички магазини на веригата в София до инсталацията „Хан Богров“, където се оползотворяват и превръщат в компост и биогаз, използван за производство на електроенергия.Компанията обучи над 1 000 свои служители как ефективно да отделят и сортират биоразградимите отпадъци. В резултат на инвестициите си в енергийна ефективност, BILLA е сертифицирана по стандарт ISO 50001 за отговорно управление на енергията. dm разшири асортимента от щадящи природата продукти Устойчивото развитие и опазването на околната среда са основен принцип в политиката на dm България.В синхрон с това от 1989 г. dm предлага собствената марка сертифицирана натурална козметика alverde, а от 2015 г. сертифицираните био храни dmBio, които са създадени съгласно принципите на биодинамичното земеделие. В допълнение на стремежа за опазване на природата, от 2014 г. във всички dm марки, най-голямата от които е Balea, не се съдържа микропаластмаса, която е един от основните замърсители на реките и океаните. България активно подкрепя устойчивото потребление като разширява асортимента си с продукти, щадящи околната среда. Компанията предлага алтернативи на традиционните продукти за устна хигиена като четки за зъби с бамбукови или дъбови дръжки, конец за зъби от царевично нишесте и паста за зъби на таблетки. В асортимента присъстват още клечки за уши с хартиени дръжки, бамбукови сламки и по-щадящи природата перилни и почистващи препарати.dm България за втора година провежда и кампанията „Капачки за усмивки“, в рамките на която във всички обекти на dm се събират пластмасови капачки - един от петте най-големи замърсители на световните океани и се предават за рециклиране. С цел намаляване на въглеродния отпечатък от дейността си, компанията внедри енергоспестяващи системи за осветление, а техниката в централния склад е с щадящи околната среда и здравето на служителите гел батерии.Mr. Bricolage опазва природата с по-ефективни осветление и климатизация Mr. Bricolage инсталира ново поколение осветление, климатизация и изолация на магазините си, с което намали въздействието на дейността си върху околната среда. Освен това, компанията стимулира и хората да потребяват устойчиво като непрекъснато разширява асортимента от енергийно ефективни решения за домашния майстор.Над 1 милион лева за социални проекти, които промениха живота на много хора През изминалата година участниците в анкетата са дарили над 1 милион лева в подкрепа на повече от 50 социални инициативи за подкрепа на важни за обществото проекти. Това бяха както национални кампании, така и инициативи на местни общности, които получиха парична и материална помощ за реализация на своите идеи за подобряване на средата на живот.Над 350 000 лева за социални проекти от Kaufland За изминалата година Kaufland България дари повече от 350 000 лева за проекти в подкрепа на талантливи деца и в помощ на уязвими групи. Над 250 000 лева бяха дарени на фондация „Димитър Бербатов“ за развитието на даровити българчета. Компанията и нейните служители подпомогнаха също социално-слаби групи, като дариха средства и хранителни продукти чрез редица собствени проекти и в партньорски инициативи като социални кухни, благотворителни базари, включване в асортимента на продукти с кауза и други.Кампанията „Ти и Lidl за по-добър живот“ подкрепя локални НПО Lidl провежда за трета поредна година инициативата „Ти и Lidl за по-добър живот“, в рамките на която финансира проекти на локални НПО със суми до 10 000 лева и така допринесе за подобряването на средата на живот. До момента са финансирани 51 проекта в цялата страна. След приключване на третото издание през тази година, общият събран фонд е над 543 000 лв. През 2019 г. УНИЦЕФ и Лидл България обединиха усилия в подкрепа на родителите в грижата за техните деца като част от програмата за ранно детско развитие на организацията.Програмата за ранно детско развитие на УНИЦЕФ има за цел да развива уменията, знанията и ресурсите на хората, които полагат грижи за малките деца, така че да способстват за оптималния им растеж и правилното социално, емоционално и умствено развитие. В рамките на партньорството част от средствата от продажби на продукти от детската серия на Lidl с марка Lupilu бяха дарени в полза на тази програма на УНИЦЕФ за 2019 г. Стойността на дарението е 150 хил. лв. Компанията продължава и проекта „Дай шанс на Балканката“ с който за последните години в 31 реки бяха пуснати повече от 350 000 малки пъстърви. Освен това осигури и безплатен транспорт до Витоша със своята „Зелена линия“, а най-малките се докосват до науката с инициативата „Lidl неделя в Музейко“. Общо за периода 01 юли 2018-30 юни 2019 година даренията на Lidl възлизат на повече от 300 000 лева.Billa дарява за инвитро процедури и дава работа на хора в неравностойно положение Billa проведе 6 социални инициативи, за които дари над 150 000 лева. Две от тях са в подкрепа на фондация „Искам бебе“, като с тях през 2018 г. бяха подпомогнати 9 двойки с репродуктивни проблеми. Компанията е партньор и на Съюза на слепите в България, като от 2015 година предлага асистирано пазаруване за хора с увредено зрение, от 2017 година направи информацията от брошурите си достъпни за незрящи граждани. Освен това си партнира със Съюза на глухите в България като предлага възможности за работа на хора с увреден слух на подходящи позиции.dm допринася за подобряване качеството на живот под мотото „ За по-добър свят заедно“ Чрез множеството социални кампании, обединени под мотото „За по-добър свят заедно“ dm България се стреми както да подпомогне деца и родители в неравностойно положение, така и чрез обучителни инициативи да допринесе за подобряване качеството на живот на българското семейство. За периода юли 2018 – юни 2019 компанията е дарила: апаратура на специализираната болница за лечение на детски болести „Проф. Иван Митев“, гр. София; 10 шатри за игра на сянка на избрани детски градини в страната; както и финансови средства на фондация „Живот със синдром на Даун“ и проект „Оле, мале“ към фондация „Майко Мила“ в помощ на майки на деца с увреждания. Допълнително в рамките на кампаниите „Весели зъбки 2018“ и „Слънчеви деца 2019“ са раздадени общо над 80 000 обучителни материала за правилна устна хигиена и за защита на детската кожа от слънчево изгаряне.По време на тези две инициативи в партньорство със Сдружението на българските зъболекари 50 000 деца са получили талон за безплатен стоматологичен преглед, а в няколко града са проведени безплатни консултации с дерматолози. За последната година компанията е дарила повече от 150 000 лева за реализацията на своите CSR инициативи. С поглед напред на 01 септември dm България стартира и кампания за събиране на средства за SOS Детски селища България в подкрепа на Звено „Майка и бебе“ в гр. Габрово .За периода 01.09.2019 – 31.01.2020 компанията ще дари по 30 стотинки от всяка покупка на бебешки пелени с марка babylove на фондацията. 10 проекта за здравословен живот бяха подкрепени от T MARKET Т MARKET беше партньор на 10 проекта насочени към здравословния начин на живот и младежкото лидерство като оказа подкрепа на инициативи като Маратон Пловдив 2019 и младежкия проект Приключението „От мен зависи“. Освен това подпомогна реализацията на 7 каузи в Казанлък, Своге, Велико Търново, Ямбол, Несебър и Пловдив, насочени към запазване на местните културни и фолклорни традиции, както и популяризиране на традиционни български ястия и рецепти от регионите. Mr. Bricolage също подкрепи локални инициативи.Компанията дари стоки и средства за реализацията на 12 проекта на местни общности и детски градини и за провеждането на младежки фестивали и други благотворителни инициативи. Във връзка с резултатите от анкетата Йордан Матеев, изпълнителен директор на СМТ , заяви: „За отговорните компании най-важен е човекът, независимо дали той е клиент, служител, партньор или съсед. Ето защо членовете на СМТ не спират да инвестират в развитието на средата и да помагат за подобряването на живота на хората в България.", "date": "2019.09.25", "title": "Шест от най-големите търговски вериги са инвестирали 17,5 милиона лева в подобряване на средата за живот в България"}
{"url": "https://www.novinite.bg/articles/180609/Glasuvat-kandidaturata-na-Kristalina-Georgieva", "text": "Управителният съвет на Международния валутен фонд се очаква да одобри в сряда Кристалина Георгиева като управляващ директор на финансовата институция. Българката е единственият кандидат и се ползва с подкрепата както на Европейския съюз, така и на САЩ.Във вторник тя бе изслушана от ръководството на Международния валутен фонд и според \"Reuters\" ги е убедила, че е подходяща за поста. Досега той беше заеман от Кристин Лагард, която пък става шеф на Европейската централна банка.МВФ промени устава си в частта за възрастовото ограничение, което беше в сила за кандидата за поста управляващ директор, така че кандидатурата на Георгиева, която навърши 66 години на 13 август, да бъде валидна. От 1951 година регламентът на фонда забраняваше определянето на кандидат на възраст 65 години или повече за този пост и не допускаше титулярът на поста да изпълнява функциите си след навършването на 70 години.Георгиева бе определена като кандидат на ЕС за шеф на МВФ на 2 август.", "date": "2019.09.25", "title": "Гласуват кандидатурата на Кристалина Георгиева"}
{"url": "https://www.novinite.bg/articles/180621/Jotova-vrachi-pochetni-plaketi-na-stoletnici-veterani-ot-vojnite", "text": "Почетни плакети за заслуги връчи вицепрезидентът Илияна Йотова на столетниците ветерани от войните поручик Диньо Георгиев и капитан Недьо Лазаров. В Стара Загора вицепрезидентът се срещна с Областния съвет на Съюза на ветераните от войните на България и Съюза на офицерите и сержантите от запаса и резерва.„Благодаря ви, че служите на България. Вие – хората, отдали целия си живот на родината, сте нашият пример за родолюбие. Вие доказвате, че морал, чест и достойнство, отговорност и обич към България са изконни човешки ценности, а не са само красиви думи, които пълнят лозунгите и речите на политиците.“ С тези думи Илияна Йотова приветства присъстващите.„Благодарение на всички вас нашето поколение гради бъдещето си в мир. Но светът отдавна не е бил толкова тревожен и опасен и не бива да забравяме, че за мира трябва да работим всеки ден – така, както вие ни завещахте“, изтъкна вицепрезидентът.Вицепрезидентът Йотова увери, че с президента Радев ще продължат да бъдат гласът на хората, както обещаха преди три години. „Продължаваме да отстояваме националните интереси, да градим силна държава със силни институции, които работят за хората“, посочи Илияна Йотова.В приветствието си вицепрезидентът подчерта, че България трябва да има самочувствието на силна и суверенна държава, която отстоява своите позиции. „Иска ми се ние, съвременните политици и хората на държавни постове, да имаме поне частица от самочувствието, смелостта и волята на дедите ни отпреди 111 години, които се противопоставиха на Великите сили и отстояха независима България“, заяви Илияна Йотова.По думите на вицепрезидента българите сме успешни винаги когато сме единни. „Нека да превъзмогнем разделението и работим за една голяма кауза – модерна и просперираща държава, с достоен живот за всеки“, призова вицепрезидентът Йотова.", "date": "2019.09.25", "title": "Йотова връчи почетни плакети на столетници ветерани от войните"}
{"url": "https://www.novinite.bg/articles/180623/Dishame-vse-po-chist-vazduh-v-stolicata", "text": "Ситуацията с чистотата на въздуха в столицата се подобрява, посочи Александър Симидчиев, председател на Сдружение \"Въздух за здраве\".Световната здравна организация обаче дава по-ниски нива на норми за замърсяване на въздуха, а у нас следваме европейските нива за замърсяване, обясни той. Днес е Световният ден на белия дроб - органът, който е пряко свързан с чистотата на въздуха.Седем милиона души в света умират ежегодно от излагане на мръсен въздух, съобщи Алекандър Симидчиев:\"Ние направихме едно проучване с подкрепата на Столична община тази година, в което направихме анализ на контактите на Бърза помощ и връзката на въздушното замърсяване и това, което установихме, е, че при повишаване на въздушното замърсяване над нивата на СЗО в София броят на контактите към Бърза помощ се увеличава с над десет процента. Така че въздушното замърсяване е огромен проблем. Той засяга както белия дроб, така и преминавайки през тази тънка мембрана и навлизайки в организма засяга всичко останало - мозък, сърце, бъбреци, панкреас, всичко\".Въздухът в столицата в момента е с добро качество, но проблемите тепърва предстоят, защото всяка включена печка на твърдо гориво е колкото 13 автомобила или 50 хиляди печки се равняват на 900 хиляди автомобила повече.\"В София ситуацията със замърсяването се подобрява, но независимо, че се подобрява, последните данни, които се събират, показват степента на вредата, тоест нивата, които са приети за норма в ЕС, не са достатъчно ниски. СЗО за много от параметрите е наполовината на нивата на ЕС. Ние сега се стремим към нивата на ЕС, а СЗО вече има по-ниски нива на норми за замърсяване на въздух, например с финни прахови частици\".91 на сто от световното население живее на места, където качеството на въздуха надвишава нормите за безопасност на СЗО.", "date": "2019.09.25", "title": "Дишаме все по-чист въздух в столицата"}
{"url": "https://www.novinite.bg/articles/180626/Jajda-za-jivot-Stefan-Danailov-s-linejka-na-predstavleniya", "text": "Жeлaниeтo нa Cтeфaн Дaнaилoв дa ce върнe пo-бързo към cцeнaтa, e oгрoмнo, нo уви, здрaвeтo му cтaвa вce пo-рaзклaтeнo.Cлeд тeжкo пaдaнe нa мoкрa тeрaca в aпaртaмeнтa cи в Примoрcкo, Лaмбo cчупи шийкaтa нa тaзoбeдрeнaтa cи кocт и нa 22 aвгуcт прeтърпя тeжкa, нo рутиннa oпeрaция зa нeйнaтa cмянa в бургacкa бoлницa.Caмo двe ceдмици cлeд интeрвeнциятa, Бaтe Ceргo oт култoвия coцceриaл „Нa вceки килoмeтър” oтнoвo e нa крaкa и пoбързa дa ce върнe към гoлямaтa cцeнa. Нa 11 ceптeмври cлeдoбяд Мaйoр Дeянoв пътувaл дo Търгoвищe c микрoбуc, зa дa игрae в пocтaнoвкaтa „Aктриcaтa”, c кoятo Нaрoдният тeaтър гocтувaл. Cпeциaлнo зaрaди Лaмбo буcът, c кoйтo пътувaли и ocтaнaлитe oт тeaтрaлнaтa трупa, e бил oбoрудвaн кaтo линeйкa, пишe вecтник „Уикeнд”.В нeгo oт cтoлицaтa ce вoзeлa и мeдицинcкa cecтрa, зa дa кoнтрoлирa cъcтoяниeтo нa лeгeндaтa и в cлучaй нa нуждa дa рeaгирa aдeквaтнo.Cлeд прeдcтaвлeниeтo ocтaнaлитe му кoлeги Aня Пeнчeвa, Кирил Eфрeмoв и Нeнчo Илчeв рaздaвaли aвтoгрaфи и ce cнимaли c фeнoвeтe cи. 76-гoдишният Лaмбo oбaчe излязъл в инвaлиднa кoличкa, c кoятo пo cцeнaрий игрaeл и в „Aктриcaтa”. Нeгoвият придружитeл, кoйтo му пoмaгaл c придвижвaнeтo, пoбързaл дa гo нacтaни първи в пaркирaния прeд вхoдa нa тeaтърa микрoбуc. Тaм кoличкaтa пoeлa мeдицинcкa cecтрa, кoятo внимaтeлнo гo нacтaнилa.Зритeли нa прeдcтaвлeниeтo c притecнeниe нaблюдaвaли изрaжeниeтo нa лицeтo нa eдвa крeпящия ce и прeжълтял Лaмбo. Cлeд кaтo ce oплaкaл oт cилни бoлeжки в гърбa, cecтрaтa зaпoчнaлa дa мacaжирa гърбa му. Дoкaтo рaзтривaлa cхвaнaтия cлeд прeдcтaвлeниeтo гръбнaк нa aктьoрa, ocтaнaлитe му кoлeги eдин пo eдин зaпoчнaли дa ce кaчвaт. Дeceтинa минути пo-къcнo буcът-линeйкa cъc Cтeфaн Дaнaилoв oтпрaшил към Coфия.Прeмиeрaтa нa „Aктриcaтa” в Нaрoдния тeaтър бe нa 2 мaй. Дaнaилoв e в рoлятa нa възрacтeн рaзврaтник. Зaрaди влoшeнoтo oт гoдини здрaвocлoвнo cъcтoяниe нa aктьoрa, цeлият cъcтaв нa пocтaнoвкaтa, извecтeн вeчe кaтo „Трупaтa нa Лaмбo” ce бe cъбрaл зa първoтo чeтeнe нa пиecaтa в дoмa му в ж.к. „Явoрoв”. Триумфaлнoтo зaвръщaнe нa Дaнaилoв cлeд oпeрaциятa, кoятo прeтърпя, бe нa 8 ceптeмври във Вaрнa. Нa cлeдвaщия дeн oтнoвo имaшe прeдcтaвлeниe в мoрcкaтa cтoлицa.Cрeд публикaтa имaлo лeкaрcки eкип, кoйтo дa ce нaмecи при eвeнтуaлнa нуждa. Зaгрижeни приятeли нa Мacтeрa oбaчe изрaзихa cъмнeния, чe мacтитият aктьoр e притиcкaн oт прoдуцeнтитe дa учacтвa в пocтaнoвкaтa, тъй кaтo билeтитe и зa двeтe прeдcтaвлeния oтдaвнa били рaзпрoдaдeни. В пиecaтa нeгoвият гeрoй Чaрлз e прикoвaн към инвaлиднaтa кoличкa, нo нaкрaя нa прeдcтaвлeниeтo ce изпрaвя. Мaкaр чe рoлятa му нe изиcквa кoй знae кaкви физичecки уcилия, пoчитaтeлитe нa живaтa лeгeндa нa бългaрcкия тeaтър му cъчувcтвaт, чe e принудeн дa учacтвa нeнaпълнo възcтaнoвeн.", "date": "2019.09.25", "title": "Жажда за живот: Стефан Данаилов с линейка на представления"}
