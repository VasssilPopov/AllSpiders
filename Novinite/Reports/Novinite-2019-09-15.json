{"url": "https://www.novinite.bg/articles/180262/Ispaniya-stapi-na-basketbolniya-Everest-v-Kitaj", "text": "Испания е новият световен шампион по баскетбол при мъжете. След като спечели титлата през 2006 година на първенството на планетата в Япония, европейският тим добави втори комплект златни медали във витрината си. На финала на тазгодишното световно първенство, на което домакин бе друга азиатска страна - Китай, баскетболистите на Серджо Скариоло надвиха Аржентина с 95:75. Те изиграха страхотен мач, в който взеха инициативата от самото начало и не изпуснаха водачеството си до краяЗа аржентинците остава разочарованието, че за втори път не успяха да триумфират с титлата след загубения финал през 2002 година. Единственият път,  в който те печелят златото, е през далечната 1950 г.След като стана втори най-добър реализатор в историята на световни първенства, звездата на Аржентина Луис Скола изравни рекорда за най-много мачове – общо 41. Ветеранът обаче бе опазен много добре от испанската защита и отбеляза първия си кош от игра едва през последната част, което бе и едно от ключовите неща за победата на съперника. Европейският тим имаше предимство по повечето показатели, като най-сериозно то бе при борбите.Испания стартира отлично мача и за близо три минути игра се откъсна с 14:2. Постепенно обаче аржентинците започнаха да влизат в ритъм и водени от Николас Брусино отвърнаха със серия от 11:0, с което почти стопиха пасива си. Изключително важна тройка на Пау Рибас даде глътка въздух на испанците, които след първата част водеха с 23:14, тъй  като до края й съперникът им така и не успя да се разпише отново.Баскетболистите на Серджо Скариоло вкараха осем безответни точки в началото на втория период и дръпнаха с 31:14 – най-голямата разлика в мача до момента. Аржентина успя да свали изоставането си на 8, но на почивката европейският тим отново водеше в двуцифрен аванс – 43:31.Второто полувреме също започна под контрола на испанците, които дръпнаха с 22 точки разлика. В следващите минути те поддържаха комфортна преднина, а преди заключителната четвърт бяха напред с 66:47.Съставът на Серхио Ернандес не се отказа и на няколко пъти през последната част сваляше пасива си до 12 точки. Испания обаче не позволи разликата да падне твърде много и след силни финални минути спечели убедително.Най-резултатен за успеха бе Рики Рубио с 20 точки, като той бе избран и за Играч на мача. Серхио Люл отбеляза 15, с 14 е Марк Гасол, а по 11 отбелязаха Руди Фернандес (10 борби), Хуан Ернангомес и Гилермо Ернангомес.За Аржентина Габриел Дек се отчете с 24 точки. Николас Лапровитола отбеляза 17 точки, а 11 има Факундо Кампацо.", "date": "2019.09.15", "title": "Испания стъпи на баскетболния Еверест в Китай"}
{"url": "https://www.novinite.bg/articles/180254/Vejdi-Rashidov-skochi-sreshtu-svobodata-na-slovoto-izrajdala-se-v-svobodiya", "text": "Минават се границите на свободата на словото и идва \"свободията\". Това обяви в ефира на БНТ председателят на комисията по култура и медии в парламента Вежди Рашидов, който коментира ситуацията с Българското национално радио.\"Айде стига с тази свобода на словото. Всеки ден ни плюят като каруцари. Стига сте се заигравали с тази свобода\", заяви той.Програма \"Хоризонт\" на БНР спря излъчването тази седмица за ден, след като дългогодишната съдебна репортерка Силвия Великова, критична към прокуратурата, бе отстранена от ефир и като репортер. А след това - възстановена от премиера Борисов, но с уточнението от ръководството на радиото, че ще има прикрепен втори репортер \"за плурализъм\". \"Трябва да внимаваме обаче, защото се минават границите на свободата и идва свободията. Онова, което мен ме притеснява - улицата започва да кадрува. Не може само един да носи отговорността и да яде шамарите. Общественото мнение е много важно, но е мнение. То обаче се манипулира. Медиите имат собственици и те го манипулират\", каза още Рашидов.И подчерта, че генералният директор на общественото радио носи отговорността. \"Медийните закони са остарели много и това трябва да се променят. Трябва да гарантираме свободата на словото и да гарантираме спокойствието на медиите\", отбеляза още той.", "date": "2019.09.15", "title": "Вежди Рашидов скочи срещу свободата на словото, израждала се в свободия"}
{"url": "https://www.novinite.bg/articles/180257/El-trotinetkite-se-okazaha-po-vredni-ot-dizelov-rejs", "text": "лектрическите  тротинетки стават все по-популярни в големите градове по цял свят, в това число и у нас, което предизвиква много дискусии. Основната е дали те трябва да бъдат регистрирани като обичайни превозни средства и съответно хората, които ги управляват да притежават необходимия лиценз и да носят отговорност за действията си.Оказва се обаче, че проблемът с тротинетките на ток не е само с правилника за движение по пътищата. Група учени от Университета на Северна Каролина проведоха изследване, в което доказват, че те тези превозни средства са по-вредни за околната среда, отколкото е общественият надземен транспорт, ако той е напълно натоварен, съобщава Atomedia.Резултатите от изследването бяха публикувани в списанието Environmental Research Letter.Учените са взели под внимание изхвърлените в атмосферата вредни емисии (СО2), които са нужни за производството на електроенергия за скутерите, а също така и въздействието на материалите, използвани при тяхното производство,  транспортиране и събиране (в много градове те се дават под наем и съответно се оставят на различни места, което налага тяхното прибиране от фирмата, чиято собственост са). Оказва се, че електроенергията за тяхното зареждане е най-малкият проблем.\"Най-вредни за околната среда са материалите, от които се прави транспортното средство - метал и пластмаса. Те нанасят повече вреда, отколкото самото зареждане. Друг проблем е транспортирането на скутерите до зарядните станции, които на свой ред работят на пълно натоварване по цяла нощ. Повечето тротинетки не са с напълно разредена батерия, но въпреки това се товарят на товарни автомобили, които ги карат до зарядните станции, а тези машини също отделят вредни емисии\", коментира един от авторите на изследването Джеремая Джонсън.Изследователите са направили и любопитна класация на превозните средства, в която показват какви вреди нанасят те на околната среда. Оказва се, че използването на скутер (тротинетка) за придвижване в града е по-вредно, отколкото това на пълен с пътници дизелов автобус.\"Скутерите са ефективно решение на задръстванията в града, но не и на екологичните проблеми, тъй като те не оказват чак такова въздействие върху околната среда от страна на градската транспортна система, колкото се опитват да ни ги представят техните производители, както и компаниите, които ги дават под наем\", е заключението на учените.", "date": "2019.09.15", "title": "Ел тротинетките се оказаха по вредни от дизелов рейс"}
{"url": "https://www.novinite.bg/articles/180252/Ubihme-sina-na-Osama-bin-Laden-kojto-nasledi-bashta-si-v-Al-Kajda-obyavi-Tramp", "text": "Синът на Осама бин Ладен е бил убит при специална операция на САЩ. Това обяви президентът Доналд Тръмп след като миналия месец министърът на отбраната Марк Еспер заяви, че доколкото знае Хамза бин Ладен, известен като „принцът на джихада“, е мъртъв.\r\n\"Хамза бин Ладен, високопоставен член на Ал Кайда и син на родения в Саудитска Арабия терорист и създател на Ал Кайда Осама бин Ладен е бил убит при американска антитерористична операция в региона на границата между Афганистан и Пакистан“, се казва в изявление на президента на САЩ. В него не се уточнява къде и как точно е бил ликвидиран Хамза.\r\n„Смъртта на Хамза бин Ладен не само лишава Ал Кайда от лидера й и прекъсва символичната връзка с баща му, но и подкопава важните оперативни дейности на групировката“, се казва в изявлението на Доналд Тръмп.\r\nПрез август, редица американски медии съобщиха, като цитираха източници от разузнаването, че младият бин Ладен е бил убит през последните две години по време на операция, в която са участвали и Съединените щати.\r\nСпоред Тръмп, Хамза бин Ладен е имал важна роля в терористичната структура и е подготвял нови атаки срещу интересите на САЩ. Смята се, че 15-тото от общо 20-тте деца на Осама бин Ладен и син на третата му жена, Хамза е на около 30 години. Той е смятан за настоящ лидер групировката, съобщи Държавният департамент на САЩ, обявявайки 1 милион долара награда за главата му през февруари 2019 година. АФП отбелязва, че наградата вероятно е обявена след смъртта му.\r\n", "date": "2019.09.15", "title": "Убихме сина на Осама бин Ладен, който наследи баща си в Ал Кайда, обяви Тръмп"}
{"url": "https://www.novinite.bg/articles/180253/Dnes-shte-bade-slanchevo-no-temperaturata-pada", "text": "Атмосферното налягане днес ще остане по-високо от средното за месеца. Ше преобладава слънчево време. В Централна и Източна България ще духа слаб до умерен вятър от изток-североизток. Дневните температури слабо се понижават и максималните в страната ще са предимно между 24° и 29°, сочи прогнозата на НИМХ.В планините ще бъде предимно слънчево. Ще духа умерен вятър от север-североизток. Максималната температура на височина 1200 метра ще е около 17°, на 2000 метра – около 11°.По Черноморието ще бъде предимно слънчево. Ще духа умерен вятър от изток-североизток. Дневните температури ще се понижат и максималните ще са между 23° и 25°, близки до температурата на морската вода. Вълнението на морето ще бъде 2-3 бала.На 15.09.2019 слънцето ще изгрее в 07:06 часа и ще залезе в 19:37 часа. Продължителност на деня 12:31 часа.На 15.09.2019 луната ще изгрее в 20:35 часа и ще залезе в 07:58 часа. Осветеност на диска в 0h UT 99 %. Фаза на луната: пълнолуние.", "date": "2019.09.15", "title": "Днес ще бъде слънчево, но температурата пада"}
{"url": "https://www.novinite.bg/articles/180261/NSO-razkri-podrobnosti-za-katastrofata-s-Karayancheva-i-si-izmi-racete", "text": "НСО не чака дълго и го удари на хвалби, че са били ”бързи и точни” по време на катастрофата с председателя на парламента Цвета Караянчева. Малко след катастрофата НСО съобщи:\r\nНа 15 септември 2019 г. около 10.30 часа на главен път Шумен-Силистра, след разклона за с. Върбак, автомобил на Националната служба за охрана е ударен от лек автомобил, управляван от 31-годишен водач (бел. ред. - жена).\r\nБлагодарение на бързата и точна реакция на водача на НСО, са ограничени щетите от удара, съобщават от службата. Мястото на произшествието е било незабавно обезопасено. При инцидента г-жа Цвета Караянчева е получила нараняване ( бел. ред. - счупенна раменна става) и незабавно е транспортирана в болнично заведение. Национална служба за охрана не разполага с информация за други пострадали от инцидента. Причина за пътния инцидент и вината за причиняването му ще бъдат установени в рамките на текущото разследване.\r\n", "date": "2019.09.15", "title": "НСО разкри подробности за катастрофата с Караянчева и си изми ръцете"}
{"url": "https://www.novinite.bg/articles/180256/V-cyalata-strana-otdavat-pochit-na-zaginalite-motoristi", "text": "За четвърта поредна година в 23 града на страната днес ще бъде отбелязан Денят в памет на загиналите и в подкрепа на пострадалите мотоциклетисти. Инициативата е на Българската мотоциклетна медия и е подкрепена от Главната дирекция „Национална полиция“.\r\nПроявата, организирана от Българската мотоциклетна медия, е част от социалната мото кампания “Ние сме хора, не “донори” и е включена в календара със събития, посветени на Европейския ден без жертви на пътя - 26 септември, допълва БНР.\r\nЦелта на инициативата е мотоциклетистите не само да почетат паметта на загиналите свои колеги, но и да обърнат внимание на останалите участници в движението върху спецификата при управлението на мотор, да допринесат за повишаване на пътната култура и намаляване на агресията на пътя.\r\nВ София Денят ще бъде отбелязан със заупокойна молитва пред Националния исторически музей. В тази връзка от Столична община въвеждат временна организация на движението, като от 08.00 часа до приключване на събитието ще бъде забранен престоят и паркирането на пътни превозни средства на паркинга пред музея.\r\n", "date": "2019.09.15", "title": "В цялата страна отдават почит на загиналите мотористи"}
{"url": "https://www.novinite.bg/articles/180260/Darjavata-obnovyava-435-uchilishta-i-13-universiteta-za-624-miliona-lv", "text": "435 училища, детски градини и комплекси, както и 13 университета в 112 български общини получават нова модерна визия и оборудване, съобщи днес Министерството на регионалното развитие и благоустройството (МРРБ). Ремонтите дейности са за 624 млн. лв., които се осигуряват от управляваната от министерството Оперативна програма „Региони в растеж“ 2014-2020 г.\r\nНад 203 000 ученици, студенти, деца от детски заведения, преподаватели и непедагогически персонал ще се обучават и работят в обновена учебна среда.\r\nС близо 54 млн. лв. се реновират сградите на 13 висши училища. Ремонтите са завършени напълно в три от тях - Технически университет - София, Лесотехническия университет и  Медицински университет - София.\r\nВ 39-те най-големи български града по програмата се инвестират близо 387 млн. лв.\r\n121 училища и 104 детски градини се преобразяват в Столична община, Варна, Пловдив, Бургас, Русе, Стара Загора, Плевен, Благоевград, Велико Търново, Видин, Добрич, Хасково, Пазарджик, Шумен, Сливен, Габрово, Ямбол, Перник, Враца, Ловеч, Кърджали, Смолян, Разград, Казанлък, Асеновград, Монтана, Горна Оряховица, Гоце Делчев, Дупница, Кюстендил, Силистра, Димитровград, Търговище, Лом, Петрич, Свищов, Велинград, Карлово, Панагюрище. В тях освен нови фасади, покрив и дограма, се подменя и оборудването, внедрят се модерни системи за енергийна ефективност, обучение и преподаване. В повечето от тях са ремонтирани и училищните дворове, на места са изградени нови физкултурни салони, спортни площадки, както и асансьори за лица в неравностойно положение. В учебните заведения учат и работят 120 хил. лица. Напълно приключени са проектите в 38 образователни институции с 25 735 ученици и преподаватели.\r\nВ 28-те по-малки общински центрове, бенефициенти на програмата, се ремонтират 37 училища, 19 детски градини и 5 общински детски комплекса с 23,6 млн. лв. Дейности текат в общините Попово, Генерал Тошево, Самоков, Пещера, Тутракан, Провадия, Разлог, Поморие, Нова Загора, Севлиево, Девин, Крумовград, Свиленград, Берковица, Ивайловград, Сандански, Козлодуй, Ботевград, Белоградчик, Карнобат, Малко Търново, Мездра, Свиленград и Ботевград. Те включват основно мерки за енергийна ефективност – нови покриви, дограма, топлоизолация и фасади.\r\nОще 149 училища в сферата на културата, спорта, земеделието, агротехника, ветеринарна медицина и професионални гимназии предстои да се модернизират по мярката „Подобряване на държавна и общинска образователна инфраструктура от национално и регионално значение“ с бенефициент Министерство на образованието и науката, със 178 млн. лв.\r\nВ миналия програмен период по Оперативна програма „Регионално развитие“ 2007-2013 г. МРРБ насочи още 431 млн. лв. за ремонт на образователните институции в градовете. С тях се ремонтираха и обновиха 455 училища, 392 детски градини и 43 сгради на 15 висши училища в страната, в които се обучават над 343 хил. ученици и студенти в 217 населени места, посочва МРРБ.\r\n", "date": "2019.09.15", "title": "Държавата обновява 435 училища и 13 университета за 624 милиона лв."}
{"url": "https://www.novinite.bg/articles/180259/Naj-skapiyat-kruiz-v-sveta-obikalya-moretata-za-245-dni-i-struva-soleno", "text": "Най-дългото пътешествие с кораб в света започна. “Ultimate World Cruise” на компанията “Viking Cruises” ще отведе пасажерите си на епично 245-дневно пътуване, съобщава „Дейли Стар“.Маршрутът минава през шест континента. Корабът ще спре на 113 места в 59 държави.Но като за пътуване, което е случва веднъж в живота, цената е баснословна.За да си резервират каюта на круизния кораб “Viking Sun”, клиентите са се бръкнали със солидната сума от 82 999 паунда. Това прави по 1400 паунда за всяка страна, която ще посетят.В сумата се включва стаята, храната и напитките на борда. Пътуващите също така могат да ползват една безплатна екскурзия за всяко пристанище, където акостират.Някой от най-страхотните дестинации, които ще могат да бъдат разгледани, с Големият бариерен риф, Египетските пирамиди и Амазонската джунгла.Приключението започва от Лондон, корабът прави истинско околосветско пътешествие и се прибира пак в Лондон – 8 месеца по-късно.Когато не са на сушата да опознават света, пътниците могат да се радват на удобствата на луксозния лайнер. Той гарантира, че гостите ще се забавляват добре.Гостите могат да плуват в басейните, да се потят във фитнес центъра или да разпуснат в киносалоните.Вечерните забавления гарантират доста оживени и емоционални нощи в морето. В програмата са включени изпълнения на музиканти на живо и семинари.Друга възможност за пасажерите е да пробват храната в някой от осемте ресторанта на борда. Кухнята се разнообразява редовно, за да не се отегчат хората от еднообразието в почти 1-годишния круиз.", "date": "2019.09.15", "title": "Най-скъпият круиз в света обикаля моретата за 245 дни и струва солено"}
{"url": "https://www.novinite.bg/articles/180255/Ad-na-benzinostanciya-jena-zagina-sled-eksploziya-na-gazova-butilka", "text": "Жена загина при експлозия на бензиностанция в Добрич. Още една жена е пострадала. Инцидентът е станал около 20 ч. снощи на изхода за Варна. По предварителни данни е избухнала газова бутилка на автомобил по време на зареждане. Взривената кола е почти напълно унищожен. В нея е имало две жени – майка и дъщеря, предава bTV.Пострадалите жени са били откарани в спешното отделение в Добрич. Повъзрастната – на 67 г., е била на задната седалка. По информация на шефа на Спешното в болницата тя е починала. Жената е получила множество травми и лекарите на са успели да я спасят. Другата пострадала е настанена в отделението по неврохирургия без опасност за живота. Има травма на главата и комоцио. Образувано е досъдебно производство.", "date": "2019.09.15", "title": "Ад на бензиностанция, жена загина след експлозия на газова бутилка"}
