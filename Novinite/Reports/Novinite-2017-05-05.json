{"url": "http://www.novinite.bg/articles/143135/Uspeshen-test-za-parviya-kitajski-patnicheski-samolet", "text": "Пътническият самолет C919, построен от китайската държавна компания \"Комак\" (Comac), чието производство цели да наруши двуполюсното господство \"Еърбъс\" (Airbus) - \"Боинг\" (Boeing), днес успешно се приземи на летище \"Пундун\" в Шанхай и така приключи първия си изпитателен полет, след като близо час и половина бе във въздуха на височина 3 хил. метра, предадоха световните агенции.След излитането днес по-рано екипажът на самолета и технически специалисти са направили редица тестове, за да проверят как функционират ключовите системи на машината.С919 днес бе управляван от командира на екипажа Цай Цзюн, бивш пилот на Източнокитайските авиолини (China Eastern Airlines), който днес работи за \"Комак\".Самолетът, който е продукт на съвременни технологии, показва амбициите в сектора на Пекин, отбелязва АФПСамолетът може да превозва до 168 пътници на разстояние 5550 километра. \"Комак\" се надява да се конкурира по регионалните полети с двете международни звезди във въздушния транспорт за полети на средни разстояние - \"B 737\" на \"Боинг\" и А320 на европейския \"Еърбъс\".Комунистическият режим в Китай възприе този самолет като залог за престижа си. Машината бе показана за пръв път пред публика през ноември 2015 година. Пекин не щадеше пари за създаването на самолета, допълва АФП.Да нямаме самолет made in China е равносилно да се оставим да бъдем подвластни на другите, каза през 2014 година президентът Си Цзинпин, припомня \"Франс прес\". Източник: Dnevnik.bg", "date": "2017.05.05", "title": "Успешен тест за първия китайски пътнически самолет"}
{"url": "http://www.novinite.bg/articles/143121/Balgarskite-pensioneri-se-lekuvat-v-ES-samo-sreshtu-specializiran-dokument", "text": "Българските пенсионери, които пребивават в друга държава-членка на Европейския съюз, трябва да имат правото на достъп до здравно лечение, като местните граждани. Това е коментирът на евродепутата Емил Радев по повод сигнал от български граждани в Европейския съюз, пише Труд.Радев зададе писмен въпрос на Европейската комисия относно правото на пенсионерите да се ползват с медицинско лечение в държавата, в която пребивават. Той се позова на Регламент (ЕО) 883/2004, който координира системите за социална сигурност на държавите-членки.Въпросът, поставен от Емил Радев, засяга конкретно възможността на един български пенсионер, който пребивава легално в друга държава-членка и е прехвърлил пенсията си чрез внасяне на формуляр S1 по силата на Регламент (ЕО) №883/2004, да разполага с достъп до здравни услуги, при същите условия, каквито имат и гражданите на съответната страна.Българският евродепутат обръща внимание и на дискриминацията на граждани на други държави-членки, на които първоначално се предоставя достъп до здравни услуги, а в последствие той им се отнема без ясни мотиви за това. В отговор на поставения от Радев въпрос Европейската комисия посочва, че Регламентът и по-специално чл. 24 дава право на пенсионерите от ЕС да получават медицински грижи в  държавата на пребиваване въз основа на преносим документ S1. На какви точно медицински грижи има право пенсионерът, обаче, определя държавата членка, която изплаща пенсията.Потвърждава се, че здравните грижи трябва да се предоставят при същите условия, каквито са гарантирани и на гражданите на съответната държава. Европейската комисия, освен това, съветва при отказ на това законно право на достъп до системата на здравеопазване лицата, които се считат за дискриминирани, да потърсят правна защита пред националните органи и съдилища. ", "date": "2017.05.05", "title": "Българските пенсионери се лекуват в ЕС само срещу специализиран документ"}
{"url": "http://www.novinite.bg/articles/143114/Naj-malkata-Kardashian-preskochi-pravilata-v-Metropolitan", "text": "Кой друг би нарушил строгите правила на годишния бал в музея \"Метрополитън\", ако не риалити милионерката Кайли Дженър? Най-младата звезда от клана Кардашиян събра за „забранено селфи“ куп знаменитости, сред които световноизвестните си сестри Ким Кардашиян и Кендъл Дженър, актьора Джейдън Смит, манекенката Лили Олдридж, рапъра P Diddy, предаде Дарик.Груповото селфи в тоалетната на музея „Метрополитън“ е нарушение на правилото от 2015 година, създадено от самата Ана Уинтур – главен редактор на американското издание на Vogue. Тогава тя забрани социалните мрежи изобщо по време на събитието, без да обясни защо.Но това явно не може да спре любителката на селфита. И ето че снимката вече е в социалните мрежи, а Кайли събра над 3 милиона харесвания на страницата си в Instagram. Тази година галата в полза на Института за костюми към Музея на изкуствата \"Метрополитън\" (Met Gala) отразяваше тазгодишната тема на изложбата, посветена на японската дизайнерка Рей Кавакубо и нейния бранд \"Ком де гарсон\".Водещи бяха главната редакторка на Vogue Ана Уинтур, Кейти Пери, Фарел Уилямс, Том Брейди и Жизел Бюндхен.", "date": "2017.05.05", "title": "Най-малката Кардашиан прескочи правилата в \"Метрополитън\""}
{"url": "http://www.novinite.bg/articles/143125/12-idealnata-seks-brojka", "text": "От проучване, поръчано от сайта са извънбрачни запознанства IllicitЕncounters, стана видно, че и за мъжете и за жените идеалният брой сексуални партньори в техния живот е 12, пише в. \"Дейли мейл\". Анкетираните считат, че бройка, по-малка от 10, говори за прекален консерватизъм, а над 19 - за полова разпуснатост. Хората с 12 сексуални завоевания са възприемани от околните като \"сексуални авантюристи с либерални нагласи\", предаде Дарик.За хората с над 12 връзки се мисли като за \"цветарки, летящи от цвят на цвят, на които трудно може да се угоди\". Възникна разминаване според половете относно това колко важно е да узнаеш \"идеалния брой\" на сексуалните партньори на половинката.Само 45 на сто от дамите уверили, че биха искали да узнаят предишните \"бройки\" на възлюбения. При мъжете този процент се оказал по-висок - 53 на сто от мачовците биха се заинтересували от въпроса.", "date": "2017.05.05", "title": "12 - идеалната секс бройка"}
{"url": "http://www.novinite.bg/articles/143126/Zodiite-koito-imat-vrodena-fobiya-ot-dumichkata-svatba", "text": "Бракът е сериозна крачка за всеки човек. Представителите на някои зодиакални знаци не изпитват и капка съмнение или тревога от сериозното обвързване. Други обаче изпитват страх и имат дори фобия при споменаването на думата \"сватба\", предаде Дарик.:Овенът действа по свой собствен начин и по свои правила. От човека до себе си той очаква пълно разбирателство и подчинение. За нищо на света не би рискувал свободата си, за да се съобразява постоянно с някого.Представителите на този знак се страхуват да не изгубят свободата си, но пазят и самите себе си. Във връзките си те рядко успяват да се чувстват цялостни и в синхрон с половинката си.Близнаците се славят със своята комуникативност. Те винаги грабват вниманието и успяват да запълнят тишината. Дойде ли времето на задълбочени и сериозни отношения обаче, Близнаците изключват. Сякаш някой натиска бутон за режим без звук. Спират да намират общи теми с половинката си, която вече знае до болка всичките им шеги и истории.Бракът за тази зодия е всичко, от което някога са се страхували.", "date": "2017.05.05", "title": "Зодиите, които имат вродена фобия от думичката \"сватба\""}
{"url": "http://www.novinite.bg/articles/143137/Kak-da-zazdravim-vrazkata-s-polovinkata-si", "text": "Ако искате да поддържате перфектна връзка, най-добрият начин да я заздравите е като масажирате партньора, установиха британски учени, цитирани от в. \"Метро\", предаде Дарик.Екип от университета Нортумбрия, воден от проф. Марк Мос, подложил на тестове 38 двойки, които преминали през 3-седмичен курс за масажи. Те били задължени да се разтриват взаимно, като трябвало да попълнят въпросници за това как се чувстват физически и ментално, какво е нивото на стреса им и каква е удовлетвореността от връзката им.При разменени масажи било наблюдавано значително намаляване на стреса, разбирателството и удовлетвореността от връзката на двойките се увеличавали. Този ефект бил наблюдаван, независимо от това дали партньорът правел или получавал разтривките.", "date": "2017.05.05", "title": "Как да заздравим връзката с половинката си?"}
{"url": "http://www.novinite.bg/articles/143118/Trima-goryaha-v-zversko-avtomele-kraj-Razgrad", "text": "  ", "date": "2017.05.05", "title": "Трима горяха в зверско автомеле край Разград"}
{"url": "http://www.novinite.bg/articles/143124/Jelezniyat-Majk-Fenovete-iskat-naj-dobroto-a-naj-dobroto-e-Djoshua", "text": "Една от най-големите легенди в бокса Майк Тайсън направи уникален коментар след гръмката победа на Антъни Джошуа над Владимир Кличко пред 90 000 на \"Уембли\", предаде .\"След този мач между Джошуа и Кличко никой няма да иска да гледа Дионтей Уайлдър или някой от тези момчета. Феновете искат най-доброто, а най-доброто е Джошуа\", отсече Железния Майк.Тасйън е име, което носи след себе си респект. Славната му кариера определено си казва своето и неговото мнение е ценено по целия свят. Американецът направи съпоставка между Джошуа и най-популярния боксьор в момента в САЩ - Флойд Мейуедър в специално интервю за SkySports.\"Джошуа и Кличко промениха бокса. От това има нужда зрителят. Мейуедър взима много пари, за да се бие. Да, той е атрактивен, но се бие с дребни момченца. Феновете имат нужда от титани, от тежки. Точно там са най-зрелищните битки (в тежка категория)\", заяви Тайсън.", "date": "2017.05.05", "title": "Железният Майк: Феновете искат най-доброто, а най-доброто е Джошуа"}
{"url": "http://www.novinite.bg/articles/143139/Predpazliv-natisk-na-valutnite-pazari-v-ochakvane-na-aprilskiya-doklad-za-bezraboticata-v-SASht", "text": "Търговията на валутните пазари остана предпазлива и в малките обеми, тъй като вниманието на инвеститорите е насочено към предстоящия важен доклад за заетостта и нивото на безработица в САЩ през април, както и към ключовия балотаж между двамата основни претенденти за президентския пост във Франция, предаде БНР.По-рано днес еврото поскъпна за кратко до 6-месечен връх от 1,0990 длр - малко под важната психологическа бариера от 1,1000, след като последните проучвания на обественото мнение във Франция показаха, че центристът Еманюел Макрон води убедително пред лидера на крайната десница Марин Льо Пен (с 62 на сто спрямо 38%) в нагласите на избирателите преди балотажа на 7-ми май. Победата на Макрон в президентската надпревара ще премахне един от основните политически рискове в Европа на фона на серия сигнали в последно време за ускоряване на икономическия растеж в еврозоната от началото на годината.С наближаване на доклада на Департамента по труда на САЩ за април, единната валута отстъпва от сутрешния 6-месечен връх и към момента се търгува малко над близката зона на подкрепа около 1,0950 длр. (бивши върхове  от 25-и и 26-и април към 1,0949/50 длр.). Ако днешните данни се окажат по-добри от прогнозите (за разкрити от икономиката на САЩ нови около 185 хил. работни места), не е изключено еврото да пробие под 1,0950 нивото и да спадне бързо към 1,0900 длр. Подобна негативна реакция на единната валута на едни по-силни данни от САЩ би трябвало да бъдеограничена, тъй като в понеделник сутринта (когато вече бъдат ясни резултатите от президентския вот във Франция) еврото може да отбележи първоначално рязко поскъпване, след като бъде официално подпечатана победата на Еманюел Макрон.Трябва да се има предвид, че над важната психологическа област на съпротива около 1,0990/1,1100 длр. няма по-сериозно препятствие пред единната европейска валута чак до 1,1200/1,1300 нивата, които бяха достигнати за кратко на 9-ти ноември 2016-та, когато стана ясна и изненадващата победа на Доналд Тръмп в президентската надпревара в САЩ. По това време (на 9-ти ноември 2016 г.) доларът беше подложен първоначално на агресивни разпродажби спрямо останалите основни валути като непосредствена реакция на успеха на Тръмп, при което еврото поскъпна към 1,1299 длр., преди обаче в края на същия ден \"зелените пари\" да отбележат солиден растеж, довел до спада на еврото към 1,0900 длр.Междувременно Дойче банк направи възходяща ревизия на своите прогнози за нивата на еврото спрямо долара към края на настоящата година. Според новите прогнози еврото вероятно ще се търгува около 1,0200 длр. в края на 2017-та, докато предишните очаквания на водещата германска банка бяха за негова обезценка към 0,9500 длр. Въпреки възходящата ревизия Дойче банк продължава да очаква спад на единната валута под нивото на парите към дъна около 0,9500 длр., но вече през 2018 г. Анализаторите на банката се аргументират, че различните парични политики, провеждани от Фед и ЕЦБ, ще продължават да оказват подкрепа на долара спрямо еврото.В очакване на днешния доклад за заетостта в САЩ, американската валута стабилизира около 112,50 йени, отстъпвайки от вчерашния 7-седмичен връх от 113,04 длр., тъй като инвеститорите предпочитат да реализират печалби от рязкото поскъпване на долара с близо 5 йени, което беше в сила от средата на април насам. Еврото също се търгува малко под неговия сутрешен 4-месечн връх около 123,66 йени, следейки каква ще бъде реакцията на долара от предстоящите важни американски данни и в очакване на битката за Елисейския дворец в неделя.В същото време така наечените \"стоково зависими\" валути като австралийския и канадския долар остават под натиск от продажби както спрямо долара, така и спрямо еврото с оглед на резкия спад на цените на петрола и на останалите суровини (на цветните метали). По-рано днес австралийският долар се понижи до 4-месечно дъно от 0,7367 щатски долара, докато еврото поскъпна към 9-месечен връх от 1,4910 \"австралиеца\".Сутрешният първоначален нов спад на петролните цени с около 3 на сто (след вчерашен срив от близо 5%) доведе до поскъпване на зелените пари към 15-месечен връх от 1,3792 канадски долара, докато еврото нарасна до 10-месечен връх от 9,58 норвежки крони, тъй като валутите на Канада и Норвегия изглеждат най-силно уязвими от солидната обезценка на черното злато през последните дни на търговия.", "date": "2017.05.05", "title": "Предпазлив натиск на валутните пазари в очакване на априлския доклад за безработицата в САЩ"}
{"url": "http://www.novinite.bg/articles/143111/SASht-prizovava-ASEAN-da-preosmisli-diplomaticheskite-si-otnosheniya-s-KNDR", "text": "САЩ призовават страните от Югоизточна Азия да възприемат подхода на Вашингтон в третирането на Северна Корея като заплаха и да стоят зад принципни позиции като този за свободата на корабоплаването в Южнокитайско море, предава радио Voice of America, пише Труд.При първата си среща с всички държави членки на Асоциацията на страните от Югоизточна Азия (АСЕАН) в четвъртък американският държавният секретар Рекс Тилърсън призова организацията да възприеме единна позиция против севернокорейската ядрена и ракетна програма.„Съвсем конкретно САЩ призовава държавите, включително партньорите от АСЕАН да положат усилия за пресичането на приходите, с които Северна Корея се ползва в региона и да обмислят понижаване на нивото на дипломатически отношения с нея“, съобщи в телефонен брифинг в четвъртък помощникът на държавния секретар Патрик Мърфи. „Важно е Северна Корея да не извлича ползи от дипломатическите канали за целите на нейните ядрени и ракетни амбиции“, добави Мърфи.Всички държави членки на АСЕАН поддържат дипломатически отношения със Северна Корея. Осем от тях имат на територията си севернокорейски посолства, а пет поддържат представителства в Пхенян.Междувременно американският конгрес одобри въвеждането на нови ограничения по отношение на Пхенян. Законопроектът предвижда контрол над руските пристанища в Далечния изток. С новия документ за санкциите срещу Северна Корея се разширяват правомощията на президента на САЩ и му дава право да наложи санкции и върху тези, \"които нарушават резолюциите на Съвета за сигурност на ООН\", предава РИА новости.От 2006 г. насам Съветът за сигурност на ООН прие шест резолюции, за да приуди Пхенян да се откаже от ядрената си програма. Последните две бяха приети през 2016-та и значително затегнаха ограниченията. Съветът за сигурност наложи забрана и на търговията, износа на минерали, търговията с оръжия и банковия сектор.Ор РИА информират още, че основната задача на законопроекта е да се осигури контрол върху изпълнението на резолюциите на ООН, които ограничават търговските взаимоотношения на Северна Корея с други държави. В документа също са изброени стоките на КНДР, за придобиването на които правителството на САЩ ще налага санкции срещу купувачите. Освен храна, в списъка са включени минералите злато, никел, титан, цинк, редкоземни материали, въглища и желязо.Конгресът също потвърди забраната на каквито и да било финансови транзакции със Северна Корея, регистрация и други действия със съдилищата на тази страната. Според новите изменения президентът на САЩ трябва в рамките на 180 дни от влизането в сила на закона, а след това и всяка година в продължение на 5 години, да предоставя на Конгреса доклади за пристанищата и летищата, които нарушават правилата.В понеделник президентът Тръмп направи изненадващо изявление, с което заяви, че е готов да се срещне с лидера на КНДР. \"Ако това е уместно - да го посрещна, аз ще го направя\", заяви Тръмп в интервю за Bloomberg. По-късно говорителят на Белия дом Шон Спайсър заяви, че такива срещи представляват \"нови условия\".Стана ясно още, че севернокорейският лидер Ким Чен-ун е направил инспекция на артилерийските единици на Корейската народна армия на островите в Жълто море, намиращи се в близост до морската граница с Южна Корея. Държавният глава похвали арсенала и призова военнослужещите към непрекъсното подобряване на бойната готовност.Ким Чен-ун бе придружен от шефа на отделна по обща политика на Корейската народна армия Хван Бан-ко.", "date": "2017.05.05", "title": "САЩ призовава АСЕАН да преосмисли дипломатическите си отношения с КНДР"}
{"url": "http://www.novinite.bg/articles/143129/Iranec-hvanat-s-nad-200-kg-heroin-na-granicata-iska-da-go-pusnat-ot-aresta", "text": "Пловдивският апелативен съд ще разгледа на 9 май (вторник) от 10 часа жалбата на обвиняемия ирански шофьор Вахид Н. против решението на Окръжния съд в Хасково, с което му бе наложена мярка за неотклонение „задържане под стража“, пише Труд.Вахид Н. е обвинен в престъпление по чл. 242, ал.4, вр. ал.2 от Наказателния кодекс – пренасяне през границата на страната на 240,70 кг хероин в 468 консервени кутии за подправки. Огромното количество наркотик бе спипано от митничари на ГКПП Капитан Андреево при проверка на товарен камион „Сканиа“ с прикачено към него ремарке.Хасковският окръжен съд е приел, че са налице всички предпоставки по чл. 63, ал.1 от НПК – срещу Вахид Н. е повдигнато обвинение за извършено тежко умишлено престъпление, за което се предвижда наказание „лишаване от свобода“ за срок от 15 до 20 години и друго по-леко наказание. От данните по делото може да се направи обосновано предположение за извършено от обвиняемия престъпление по чл. 242 ал.4 вр. ал.2 от Наказателния кодекс.Налице е и реалната опасност обвиняемият да се укрие и да извърши престъпление, която опасност следва от тежестта на санкцията, предвидена за престъплението, за което по отношение на Вахид Н. е предявено обвинение, предполагащо той да се укрие, с цел осуетяване на евентуална бъдеща наказателна репресия. Касае се за голямо количество хероин, на изключително висока стойност, внесено у нас след предварително прецизно организиран трафик с участието на лица от Иран, Турция и България.Наркотикът е бил предназначен за разпространение на територията на друга държава – членка на ЕС. Отделно от това обвиняемият е чужд гражданин, няма адрес в страната, липсва каквото и да било възможност той да се установи в България, са мотивите на хасковските окръжни магистрати.", "date": "2017.05.05", "title": "Иранец, хванат с над 200 кг. хероин на границата, иска да го пуснат от ареста"}
{"url": "http://www.novinite.bg/articles/143138/Ansambalat-povede-vav-vremennoto-klasirane-na-Svetovnata-kupa-v-Sofiya", "text": "Ансамбълът на България в състав Симона Дянкова, Теодора Александрова, Елена Бинева, Лаура Траатс и Мадлен Радуканова поведе във временното класиране в многобоя на Световната купа в София, пише bTV.Това беше дебют за момичетата на Весела Димитрова пред българска публика и последно участие на състезание преди европейското първенство в Унгария.За съчетанието си с 5 обръча гимнастичките получиха оценка от 18,150. Така във временното класиране те оставиха зад себе си ансамблите на Украйна (18,050) и Русия (16,850).Утре (6 май) предстои изиграване на съчетанията с 3 топки и 2 въжета, а общият сбор от оценките ще определи победителя в многобоя. В неделя (7 май) са финалите на отделните уреди. ", "date": "2017.05.05", "title": "Ансамбълът поведе във временното класиране на Световната купа в София"}
{"url": "http://www.novinite.bg/articles/143128/Phenyan-obvini-CRU-i-Yujna-Koreya-v-zagovor-za-ubijstvoto-na-Kim-Chen-un", "text": "Според Северна Корея Ким Чен-ун е бил обект на заговор от страна на Южна Корея и ЦРУ, предаде АFP. „ЦРУ и разузнаването на Южна Корея измислиха пъклен план чрез биохимични субстанции да убият Ким Чен-ун по време на церемония в Пхенян“, съобщи министерството на външните работи на Северна Корея, пише Труд.Обвиненията идват със заплахите за забрана на търговията със Северна Корея и посочването на Пхенян като държавен спонсор на тероризма. От севернокорейското отбранително министерство коментират, че ЦРУ и южнокорейското разузнаване са подкупвали и изнудвали севернокорейски гражданин, за да извърши покушението.АФП информира още, че операцията по нападението на севернокорейския лидер би била изключително трудна и е нужно продължителна тренировка. Ким Чен-ун е строго охраняван по всяко време и Пхенян разчита на системата си за наблюдение над собственото си население, която е вкоренена на всяко обществено равнище.Предполагаемият заговор е \"ужасно престъпление\", казват от отбранителното министерство, като допълват, че заплахата е равносилна на \"обявяване на война\". Изявлението дойде няколко часа след като Камарата на представителите на САЩ гласува да разшири американските санкции срещу Пхенян. Мярката, която понастоящем е насочена към Сената, даде на администрацията на Тръмп още 90 дни, за да определи дали КНДР трябва да бъде окачествена като държавен спонсор на тероризма, след като е била извадена от списъка през 2008 г.От АФП припомнят, че севернокорейските командоси проникнаха в Сеул през януари 1968 г. в неуспешен опит да атакуват тогавашния лидер Парк Чун-хей. Дупките от куршумите все още се виждат над президентската къща.", "date": "2017.05.05", "title": "Пхенян обвини ЦРУ и Южна Корея в заговор за убийството на Ким Чен-ун"}
{"url": "http://www.novinite.bg/articles/143113/US-kongresa-otmeni-zdravnata-reforma-na-Obama", "text": "Камарата на представителите на Съединените щати отмени здравната реформа на Барак Обама за задължителното здравно осигуряване. Конгресмените приеха документа с 217 на 213 гласа. Сега дебатите се прехвърлят в Сената, където се очаква текстът да бъде значително променен в следващите седмици. Очаква се, обаче, законопроектът да не успее да премине през Сената, пише Труд.Документът предвижда годишен лимит от 200 000 длр. В допълнение законопроектът изисква правителството на САЩ да намали плащането на бившите президенти, ако по-новите приходи надхвърлят 400 000 длр. годишно. В такива случаи пенсиите и плащанията за разходи в зависимост от пакета, се очаква да се намалят пропорционално на допълнителния доход, предава ТАСС.Стана ясно още, че републиканците, включително Тръмп, неотклонно се стрямаха към обещанието да премахната реформите от 2010 г. Припомняме, че първата версия на законопроекта за отмяна на Obamacare не бе одобрен през март, когато консерваторите отказаха \"да се качат на борда\", предава АФП. През 2016-та съперникът на Тръмп Хилъри Клинтън коментира, че здравните грижи ще се превърнат в \"политически гръмотевици\". В писмо тя призова демократите \"да се борят срещу милионите семейства, които ще бъдат наранени от действията им\". Една по-ранна оценка на бюджетния офис прогнозира, че законопроектът на републиканците ще остави 24 млн. по-малко осигурени лица до 2026-та, отколкото според действащото законодателство.Изготвянето на законопроекта идва малко след информацията, че Обама получава възнаграждение в размер на 400 000 длр. Сумата се изчислява на близо седем пъти годишния доход на средно американско домакинство и е равна на годишния размер на заплатата, която Обама получавал в Белия дом.Към момента законодателството на САЩ разрешава изплащането пенсии на бивши ръководители на президентската администрация, чиято стойност е равна на годишната министерска заплата - 207,,8 хил. длр.  Междувременно, Доналд Тръмп вечеря с австралийския министър-председател Малкълм Търнбул в Ню Йорк. Двамата обсъдиха оговорена от администрацията на Обама сделка, според която Съединените щати трябва да приемат повече от хиляда бежанци, държани в австралийски имигрантски центрове. ", "date": "2017.05.05", "title": "US конгреса отмени здравната реформа на Обама"}
{"url": "http://www.novinite.bg/articles/143110/Premierat-Rama-i-liderat-na-albanskata-opoziciya-ne-uspyaha-da-se-razberat-za-vtori-pat", "text": "Политическите лидери в Албания за втори път не успяха да постигнат компромис, предаде Асошиейтед прес, цитиран  След интензивни срещи със западни дипломати премиерът Еди Рама, водач на Социалистическата партия, и Лулзим Баша от главната опозиционна Демократическа партия проведоха вчера вечерта още една среща, пише Труд. Рама каза, че правителството е предложило пряк мониторинг на гласуването, в който да участват представители на опозицията и наблюдатели от ЕС, САЩ и ОССЕ.Баша не прие предложението и обвини Рама и кабинета, че са пряко свързани с престъпни групи, с наркотрафик и използват получените по този начин пари за купуване на гласове. Албанската опозиция бойкотира парламента от февруари, настоявайки Рама да подаде оставка преди изборите на 18 юни, тъй като се опасява, че правителството ще манипулира вота, отбелязва Асошиейтед прес. ", "date": "2017.05.05", "title": "Премиерът Рама и лидерът на албанската опозиция не успяха да се разберат за втори път"}
{"url": "http://www.novinite.bg/articles/143122/Rumaniya-zaplashi-da-blokira-Brekzit-zaradi-grajdanite-j-na-Ostrova", "text": "Румънският министър за европейски дела Ана Бирчал заплаши страната й да блокира преговорите за Брекзит, докато Великобритания не се съгласи да гарантира правата на нейните граждани на Острова. Това стана пряко в ефир по радио Би Би Си 4, предаде БНР.Ана Бирчал заяви в популярното предаване „Днес“, че правата на румънците във Великобритания, както и уреждането на финансовата сметка с ЕС, са най-големите пречки пред Брекзит. Нейното предупреждение означава, че 220-те хиляди румънци, които легално пребивават във Великобритания, според статистиката, трябва да получат пълни права като британски граждани, пише Труд.„За Румъния е много важно да защити правата и интересите на румънските граждани, които в момента са във Великобритания. Не става дума за една или две години. Ние говорим за живота на хората, за тяхното бъдеще, техните надежди и това трябва да бъде решено от самото начало. На реципрочен принцип, разбира се, каза Бирчал.Очаква се Румъния да има ключова роля в предстоящите преговори за Брекзит, още повече, че страната ще бъде председател на организацията в периода януари-юни 2019 година, когато се очаква Брекзит да бъде приключен.Междувременно стана ясно, че Обединеното кралство може и да загуби изцяло статута си на финансов център именно заради Брекзит. Това заяви изпълнителният директор на Goldman Sachs Лойд Бланкефйн, предаде РИА новости.През юни миналата година близо 52 на сто от гражданите на Великобритания гласуваха за оттеглянето на страната от ЕС. Съгласно процедурата, Великобритания сега трябва да се оттегли от ЕС през пролетта на 2019-та. Правителството вече обяви, че Brexit ще се проведе в \"твърдата\" му версия именно заради напускането на единния пазар и митническия съюз на ЕС.\"Аз мисля, че Лондон ще се промени напълно, ще промени курса си на развитие\", коментира Блакфейн. Той допълни, че Великобритания има дълга история в областта на финансовите услуги и управлението на пазара, но рисковете и промените след напускането на Съюза, може да провокира намаляване на присъствието на чуждестранните инвеститори във Великобритания.През април от Европейската централна банка (ЕЦБ) заявиха, че банките на Острова предпочитат да продължат дейността си там, отколкото да се преместят в ЕС.", "date": "2017.05.05", "title": "Румъния заплаши да блокира Брекзит заради гражданите й на Острова"}
{"url": "http://www.novinite.bg/articles/143144/Ekstremisti-na-ID-plashat-s-atentati-v-Egipet", "text": "Местният лидер на екстремистката групировка \"Ислямска държава\" в Египет предупреди мюсюлманите в страната да стоят настрана от събирания на християни, както и от правителствени, военни и полицейски обекти, защото ИД щяла да продължи нападенията си срещу \"легитимни цели\", предаде Ройтерс, цитирана от БНТ.Агенцията припомня, че през миналия месец атентатори самоубийци на ИД се взривиха в две християнски черкви в Александрия и Танта, убивайки най-малко 45 души. Това бяха едни от най-кървавите атаки в страната от доста години. Името на джихадисткия лидер, отправил заканата в интервю за седмичния вестник \"Ал Наба\" - издание на ИД, не се съобщава.Ислямските радикали все по-често вземат на прицел религиозните малцинства в Египет, отправяйки нагло предизвикателство към президента Абдел Фатах ас Сиси, който обеща да защитава християните и другите малцинства от екстремистите. ИД вече обръща поглед към цели извън своята база на полуостров Синай, подлагайки на допълнителен натиск правителството и създавайки сериозни главоболия на силите за сигурност, посочва Ройтерс. ", "date": "2017.05.05", "title": "Екстремисти на ИД плашат с атентати в Египет"}
{"url": "http://www.novinite.bg/articles/143112/Centristat-Makron-vodi-s-nad-20-na-krajnodyasnata-Lo-Pen", "text": "Два дни преди решаващите избори за президент на Франция центристът и бивш банкер Еманюел Макрон води с над 20% пред националистката Марин льо Пен. Това сочат последните социологически проучвания преди втория тур на президентските избори във Франция, които ще се проведят в неделя, предаде .Льо Пен бе замеряна с яйца, а Макрон бе атакуван от профсъюзни членове, които са против либералните му реформи. Центристът Макрон се обърна към левите избиратели, а лидерката на десния Национален фронт Марин Льо Пен защити острия си тон като обясни, че в него е отекнало „социалното насилие, което ще избухне в страната“, пише Труд.Про-европейският Макрон и крайнодясната Льо Пен предложиха категорично различни визии за развитието на Франция по време на предизборната кампания, наблюдавана с интерес в Европа, предава АФП. Двамата кандидати планират големи телевизионни изяви в деня на тур-а, като се стремят да спечелят избирателите.В четвъртък Льо Пен заяви в Енмейн, че ще върне на избирателите \"ключовете за Елисейския дворец\". \"Франция не може да изчака още пет години, за да задържи главата си високо\", каза тя. От другата страна по време на последния митинг в Алби, Макрон заяви: \"Ние ще спазим обещанието си за промяна до края\". Бившият министър обаче е под тежък натиск от страна на активистите, които настояват за противоречивите реформи за труда от 2016-та.Правната жалба срещу Макрон дойде, след като Льо Пен повтори слуховете, че про-европейският кандидат притежава офшорки. \"Надявам се, че няма да разберем, че имаш офшорна сметка на Бахамите\", каза Льо Пен по време на дебата в сряда.39-годишният бивш министър на икономиката описа намесата на съперничката си като \"клевета\" и след оплакването му френските прокурори започнаха разследване в четвъртък. Екипът на Макрон нарече ситуацията \"случай по учебник\" за фалшиви новини, заявявайки, че слуховете са разпространени в Twitter акаунти, свързани с нови сайтове в Русия като Sputnik и RT, както и до поддръжници на американския президент Тръмп.Льо Пен удари френското радио в петък, като заяви, че Национален фронт няма нищо общо със слуховете. От партията заявиха, че партийният уебсайт е бил атакуван от хакери, които бяха арестувани още миналата седмица.В първия кръг на изборите на 23-ти април Льо Пен завърши втора след Макрон. От \"Грийнпийс\" се стремяха да изтъкнат раздвоеното послание на кандидатката за президент. Льо Пен описа Макрон като мек по отношение на ислямския фундаментализъм. Тя видя издигането си като последица от нарастващия десен национализъм.Междувременно Макрон спечели висока подкрепа от американския експрезидент Барак Обама, който каза, че той \"привлича надеждата у хората, а не техните страхове\". Обама заяви, че Макрон е продължил визията за важната роля, която Франция играе в Европа и по света.", "date": "2017.05.05", "title": "Центристът Макрон води с над 20% на крайнодясната Льо Пен"}
{"url": "http://www.novinite.bg/articles/143145/Premierat-na-Chehiya-se-otkaza-da-podava-ostavka", "text": "Целта му беше да си тръгне с цялото правителство, за да свали от поста финансовия министър, но президентът даде да се разбере, че ще смята оставката за персонална.Чешкият премиер Бохуслав Соботка се отказа да подава оставка. Вместо това той обяви, че ще се стреми към отстраняването на главния си политически противник – финансовия министър и вицепремиер Андрей Бабиш, за да сложи край на конфликта в левоцентристкото правителство, предаде Ройтерс.По-рано тази седмица социалдемократът Соботка заяви, че ще подаде оставка заедно с цялото правителство. Той промени решението си, след като президентът Милош Земан даде да се разбере, че ще третира оставката като само негова, а не на целия кабинет – позиция, която щеше да остави Бабиш на поста му.„Съставът на правителството би трябвало да остане същия. Единственият, който трябва да бъде сменен, е премиерът“, каза вчера Земан.„В тази ситуация оставката ми няма никакъв смисъл. Финансовият министър, обременен от големи скандали, ще остане в правителството“, коментира Сободка пред репортери.Той подчерта, че Бабиш, който е вторият най-богат човек в Чехия, не е съумял да изчисти подозренията, че е избягнал плащането на данъци, когато преди години е купил освободени от облагане акции от собствения си химическо-хранителен конгломерат.Бабиш заяви, че не е нарушавал никакви закони и отказа да се оттегли от министерския си пост. Според него обвиненията са политическа провокация на социалдемократите, които губят подкрепа сред електората преди изборите.Днес той каза пред Ройтерс, че намерението на Соботка да го уволни ще е в нарушение на коалиционното споразумение.Говорител на Земан пък каза, че президентът ще се нуждае от време да вземе решение по предложението на Соботка да бъде отстранен Бабиш.Същевременно 62-годишният Бабиш, лидер на движението Действие на недоволните граждани 2011 (АНО), е сочен за фаворит на парламентарните избори през октомври. Той се радва на 56% рейтинг, което е доста повече от този на Соботка (39%, отреждаща му шесто място по популярност).Партията на Бабиш също доминира в социологическите проучвания с 28,3%, пред социалдемократите на Соботка с 16,6% и комунистите с 12,2%.Сегашното трипартийно правителство на Чехия е на власт от началото на 2014 г. В състава му влизат социалдемократите на Соботка, партията на Бабиш и христиандемократите.Източник: bTV", "date": "2017.05.05", "title": "Премиерът на Чехия се отказа да подава оставка"}
{"url": "http://www.novinite.bg/articles/143134/Germaniya-obvini-Kremal-v-hakerski-ataki", "text": "Германия обвини Русия в целенасочени кибератаки. Задачата им била да повлияят на решаващите избори след пет месеца. Службите твърдят, че имат достатъчно данни, че руски хакери събират информация в Германия, за да я използват с политически цели, предаде Нова телевизия.Основната им задача била да повлияят на решаващите избори след пет месеца. Моделът бил подобен на използвания в Съединените щати, където още разследват дали хакери на Кремъл са помогнали за избора на Доналд Тръмп.Германските служби искат нов закон, който да им позволява да атакуват интернет сървъри, разпространяващи пропаганда или използвани за кибератаки.", "date": "2017.05.05", "title": "Германия обвини Кремъл в хакерски атаки"}
{"url": "http://www.novinite.bg/articles/143116/Ogromen-pojar-bushuva-v-centara-na-Moskva-VIDEO", "text": "Голям пожар бушува в момента в центъра на в Москва. Пламъците са тръгнали от празна сграда на \"Лубянски пасаж\", която е трябвало да бъде срутена. Стихията бавно е започнала да пълзи към съседните сгради, предава ТАСС. Само за около час пожарът вече е обхванал 3000 кв. метра, предаде .Пожарът е започнал тази сутрин. Още няма информация за жертви и пострадали. Пожарът е оценен на трето ниво на опаснот от максимални пет. В момента опасността е сведена до ниво едно. От Инспекцията по безопасност на движението предупреждават, че целият транспорт е спрян и призовата шофьорите да търсят обходни маршрути.Екипи на пожарната работят по овладяване на стихията, за да не се допусне разпространението на огъня до жилищните и офис сградите в близост, каза зам.-кметът на района Пьотр Бирюков. На място са изпратени и вертолети Ка-32, които да помогнат в гасенето на огъня.Стана ясно също, че са мобилизирани общо 45 специализирани противопожарни машини и 147 пожарникари, предава РИА новости.Спасителни групи евакуират хора от близките сгради, информира ТАСС, като цитира говорител на полицията. Гасенето е много трудно, тъй като по сградите има много дървени конструкции, които бързо разпалзавт огъня. Лабораториите измерват ниво на максимално допустими твърди частици във въздуха.", "date": "2017.05.05", "title": "Огромен пожар бушува в центъра на Москва (ВИДЕО)"}
{"url": "http://www.novinite.bg/articles/143133/Stroga-organizaciya-po-patnite-arterii-v-stranata-za-praznicite", "text": "Днес от 16:00 ч. до 20:00 ч. се ограничава движението на камионите над 12 тона по автомагистралите и най-натоваренитe пътища. Целта е повишаване на безопасността при пътуване и увеличаване на пропускателната способност на инфраструктурата. За улеснение на трафика през Владая и повишаване на пътната безопасност от 12:00 ч. до 20:00 ч. днес и от 08:00 ч. до 14:00 ч. утре ще има две ленти за излизащите от София по пътя през Владая, предаде Дарик. За повишаване на безопасността на движението се ограничава движението на камиони над 12 тона днес от 16:00 до 20:00 ч., обясни Денислав Пейчев от пътната агенция. Ограничението на камионите над 12 тона е по всички автомагистрали. Път 1-1 от Ребърково до Ботевград, път 1-1 от етапна връзка на \"Струма\" при Благоевград до Кулата, път 1-4 от пътен възел Коритна през Велико Търново до Шумен, път 1-5 Русе-Велико Търново и път 1-8 от Калотина до София. Промяна в организацията на движението ще има и на пътя през Владая. \"За улеснение на трафика през Владая и повишаване на пътната безопасност днес от 12:00 до 20:00 ч. и утре от 08:00 до 14:00 ч. ще има две ленти за излизащите от София по път 1-1 Е-79. В последния почивен ден, понеделник, от 10:00 до 20:00 ч. ще има същите ограничения на Владая, само че ще има две ленти за движение в посока София\", посочиха от АПИ. Заради продължаващите ремонти в тунелите „Витиня” и „Ечемишка” на магистрала Хемус движението ще се извършва двупосочно в тръбата в посока София и са възможни забавяния в засиления трафик. Шофьорите могат да използват като алтернативен маршрут старият път за Ботевград. Три специализирани акции планира \"Пътна полиция\" в Глобалната седмица на  за пътна безопасност. Тя ще се проведе между 8 и 14 май под мотото \"Спаси живот! Намали скоростта!\".През следващата седмица автопатрули ще следят за скоростта в районите на учебните заведения в пикови часове - преди започване и след приключване на учебните занятия. Допълнителни полицейски екипи ще бъдат разположени и в участъците с концентрация на пътни произшествия, засилен ще е контролът на скоростта и в малките населени места. За операциите ще бъдат ангажирани всички налични стационарни и мобилни камери. \"Ще имаме наши служители, които ще посещават учебни заведения, ще разясняват на учениците как да се движат по пътното платно, как да пресичат по пешеходните пътеки, как да спазват правилата за движение, особено за младите велосипедисти, които се движат безразборно по улиците на София и не спазват знаци и маркировка. Ще интензивна седмица и ще се стремим да намалим до минимум пътно-транспортните произшествия в столицата\", посочи зам.-директорът на СДВР ст. ком. Борислав Борисов.", "date": "2017.05.05", "title": "Строга организация по пътните артерии в страната за празниците"}
{"url": "http://www.novinite.bg/articles/143136/Yunker-Brekzitat-e-tragediya-za-koyato-Evropa-doprinasya", "text": "Решението на Великобритания да напусне Европейския съюз е трагедия, за която Европа също ще допринесе, заяви днес във Флоренция председателят на Европейската комисия Жан-Клод Юнкер, цитиран от Франс прес и Ройтерс.\"Това е трагедия\", заяви Юнкер на френски език в реч на конференция в Европейския университетски институт във Флоренция, посветена на състоянието на ЕС. Председателят на ЕК обясни избора си да говори на френски, защото английският \"бавно, но сигурно губи влияние в Европа\", пише Труд.\"Французите ще гласуват в неделя и бих искал да разберат това, което казвам за Европа и нациите\", добави Юнкер на английски, преди отново да мине на френски. Думите му предизвикаха смях и ръкопляскания сред аудиторията от висши европейски представители, местни лидери и италиански студенти. След срещата миналата седмица с британската министър-председателка Тереза Мей в Лондон, в днешната реч бившият премиер на Люксембург предрече тежки преговори. Мей обвини онзи ден европейските висши представители, че искат да се месят в британските парламентарни избори, насрочени за 8 юни. Юнкер не коментира пряко тези декларации и дори възприе помирителен тон, говорейки за \"слабостите\" на ЕС. С тях може \"да се обясни отчасти резултатът от референдума във Великобритания\", добави той.Стана ясно още, че Юнкер ще се срещне за първи път с американския президент Доналд Тръмп на 25-ти май в Брюксел, заедно с председателя на Съвета на Европа Доналд Туск. Малко след избирането на Тръмп, лидерите на ЕС го поканиха да посети Брюксел, по-специално за срещата на върха на ЕС и САЩ, предаде ТАСС.", "date": "2017.05.05", "title": "Юнкер: Брекзитът е трагедия, за която Европа допринася"}
{"url": "http://www.novinite.bg/articles/143146/Jalt-kod-za-gramotevici-tazi-nosht", "text": "Жълт код е в сила през нощта срещу събота в Западна и Централна България! Предупрежденията са за гръмотевични бури, проливни валежи – на места до 50 л/кв. м, силен вятър и вероятност за градушка. След временно прекъсване в сутрешните часове, валежите в западните райони от страната ще продължат, предаде бТВ.След обяд и вечерта над Западна и Централна България ще се развива мощна купесто-дъждовна облачност, ще има гръмотевични бури. На места валежите ще са интензивни и значителни по количество, възможни са и градушки. Ще духа слаб югоизточен вятър, който привечер и през нощта срещу събота постепенно ще се ориентира от северозапад. ще са предимно между 19° и 24°.  се ще развива купеста и купесто-дъждовна облачност. Ще има краткотрайни, на места интензивни, валежи, придружени с гръмотевици. Ще духа умерен югозападен вятър, който привечер ще се ориентира от запад и ще се усили. Максималната температура на височина 1200 метра ще бъде около 17°, на 2000 метра – около 8°. от запад на изток ще преминава студен атмосферен фронт. На много места ще се развива мощна купесто-дъждовна облачност. Ще има интензивни краткотрайни валежи от дъжд, придружени с гръмотевици и временно усилване на вятъра. На места в Западна и Централна България, а в сутрешните часове на места и в Източна, валежите ще са значителни по количество. Ще има и градушки. В западната половина от страната вятърът ще се ориентира от северозапад и ще е умерен, а в останалата част ще е слаб предимно от изток. Минималните температури ще са между 8° и 13°, за София – около 9°.През деня в събота над Западна и Централна България отново ще се развива купеста облачност и ще има превалявания с гръмотевици. Преди обяд в източните райони валежите ще продължат, като след обяд постепенно ще отслабват и спират. Ще духа умерен, временно силен, северозападен, а в Източна България – северен вятър. Максималните температури ще са от 17° до 22°, за София – около 17°., след временно спиране на валежите, още преди обяд от запад отново ще започнат превалявания с гръмотевици, които до вечерта ще обхванат по-голямата част от страната. Вятърът в Източна България, където преди обяд ще е предимно слънчево, ще се ориентира от юг и ще бъде малко по-топло. облачността ще се задържи значителна, след обяд – купесто-дъждовна, с валежи и гръмотевици на много места в страната. Остават условията за локални интензивни и значителни по количество валежи, възможни са градушки. Дневните температури ще се понижават. вятърът от запад-северозапад временно ще се усили, а във  за кратко ще бъде от изток-североизток.  температурите ще се понижат още. Гръмотевици вече са малко вероятни, но все още ще бъде с превалявания, с тенденция до вечерта да спрат, а и облачността от запад да намалява.", "date": "2017.05.05", "title": "Жълт код за гръмотевици тази нощ"}
{"url": "http://www.novinite.bg/articles/143108/Oblachno-i-s-prevalyavaniya-shte-e-v-dneshniya-den-vazmojni-sa-i-gramotevici", "text": "Днес валежите в западните райони на страната ще продължават. След обяд и вечерта срещу събота над Западна и Централна България ще се развива мощна купесто-дъждовна облачност, ще има гръмотевични бури, информират от НИМХ.На места валежите ще са интензивни и значителни, възможни са градушки. Ще духа слаб югоизточен вятър, който привечер и през нощта срещу събота постепенно ще се ориентира от северозапад, Максималните температури ще са предимно между 19 и 24 градуса, а атмосферното налягане ще е близко до средното за месеца и слабо ще се понижава.И над планините ще се развива купеста и купесто-дъждовна облачност. Ще има краткотрайни, на места интензивни валежи, възможни са и гръмотевици. Ще духа умерен югозападен вятър, който привечер ще се ориентира от запад и ще се усили. Максималната температура на височина 1200 метра ще е около 17 градуса, а на 2000 метра - около 8.Над Черноморието ще има променлива облачност. Ще духа слаб югоизточен вятър. Максималните температури на въздуха ще са между 16-18 градуса. Температурата на морската вода ще е 13-15 градуса, а вълнението на морето ще е 1-2 бала. ", "date": "2017.05.05", "title": "Облачно и с превалявания ще е в днешния ден, възможни са и гръмотевици"}
{"url": "http://www.novinite.bg/articles/143130/Grijnpijs-s-priziv-sreshtu-Lo-Pen-ot-Ajfelovata-kula", "text": "Дузина активисти от \"Грийнпийс\" се покатериха на Айфеловата кула в Париж рано тази сутрин (7.45 ч. местно време), за да разпънат голям транспарант с лозунга на Френската република: Liberté, Égalité, Fraternité #Resist (Свобода, равенство, братство) с хаштаг \"съпротива\". Това съобщиха от природозащитната организация в съобщение до медиите, пише dnevnik.com.\"Грийнпийс иска да припомни, че крайнодясното е сериозна заплаха за тези ценности\", поясняват от организацията.С акцията си природозащитната организация отправи призив към французите да гласуват против крайнодясната лидерка Марин льо Пен на втория тур от президентските избори в неделя.\"Искахме да кажем, че сме против възхода на национализма и авторитаризма във Франция и в други страни. Това е нашият начин да напомним на всички, че трябва да се мобилизират, за да защитят ценностите свобода, равенство и братство\", обясни ръководителят на \"Грийнпийс\" във Франция Жан-Франсоа Жюяр, цитиран от \"Ройтерс\".", "date": "2017.05.05", "title": "\"Грийнпийс\" с призив  срещу Льо Пен от Айфеловата кула"}
{"url": "http://www.novinite.bg/articles/143127/Avtomobilat-ot-brutalnoto-mele-kraj-Razgrad-bil-sobstvenost-na-pop-otkriha-krastove-i-kalimavka", "text": "Все още не е установена самоличността на овъглените в колата, катастрофирала тази нощ в Разградско, съобщиха от полицията. Състоянието на телата било такова, че първо беше съобщено, че са трима, но по обед вече се говореше, че може би са двама загинали, потресени съобщиха разследващи, пише Труд.Полицията издирва собственика на колата, който бил от Русе. 42-годишният мъж не бил намерен на адреса си. Към момента не било ясно той ли е бил в колата или тя е ползвана от някой друг и полицията се въздържа от всякаква информация по кошмарния случай. Около мястото на катастрофата са открити части от кръстове и църковна утвар, както и калимавка, каквито носят православните свещеници, съобщиха от Окръжната прокуратура в Разград.Автомобилът е собственост на 42-годишен свещеник от Басарбовския манастир. По данни на игумена на манастира той заедно с 35-годишен свещеник се връщали от погребение на свой колега в Поморие. В момента се идентифицират намерените останки на трети пътник в колата, гласи информацията от държавното обвинение.Както вече стана ясно на пътя Варна-Русе, в близост до разклона за Кубрат, в полунощ е катастрофирал „Форд Фокус” с русенска регистрация. Колата минала през мантинелата и се забила в дърво. При удара се разцепила и запалила. Преминаващи подали сигнала на тел. 112. След потушаването на пламъците в останките от колата са намерени овъглени тела.Полицията часове наред не можела да стигне до нажежените останки от автомобила. Преди обед в петък е направен нов оглед на мястото на трагедията.", "date": "2017.05.05", "title": "Автомобилът от бруталното меле край Разград бил собственост на поп, откриха кръстове и калимавка"}
{"url": "http://www.novinite.bg/articles/143109/Dnes-deputatite-reshavat-za-imuniteta-na-Mareshki", "text": "Депутатите трябва да решат днес дали да създадат временна анкетна комисия за имунитета на лидера на „Воля” и зам.-председател на парламента Веселин Марешки, пише Труд.На 27 април главният прокурор Сотир Цацаров поиска сваляне имунитета на трима народни представители от 44-тото народно събрания – Делян Добрев (ГЕРБ), Светла Бъчварова – Пиралкова (БСП) и на Марешки. Добрев и Пиралкова сами се отказаха от имунитета си, но лидерът на „Воля” отказа да го направи.В такива случаи парламентарната практика предвижда създаването на временна анкетна комисия, която да проучи дали са налице достатъчно доказателства за искания имунитет. Веселин Марешки е обвинен за причиняване на лека телесна повреда на общински съветник при изпълнение на функциите му и за изнудване.", "date": "2017.05.05", "title": "Днес депутатите решават за имунитета на Марешки"}
{"url": "http://www.novinite.bg/articles/143119/Parvoklasnik-s-izbiti-zabi-sled-poboj-v-burgasko-SU-roditeli-izlizat-na-protesti", "text": "Пореден жертва на агресия в училище - последният случай е от Бургас. След като вчера загина осмокласник след сбиване в клас с негов съученик в град Славяното, днес стана ясно, че също на 4 май е пострадал и първокласник след побой в СУ \"Константин Преславски\" в Бургас, съобщи 24 часа, цитиран от . Малкият Данаил е с избити зъби, оплаквал се е и от болки в корема. Инцидентът е станал на 4 май. В училището тече проверка, уточнява се какво точно се е случило. \"Не мога да коментирам, в момента имам работа\", каза психологът на училището в Бургас Светлозар Янев. По непотвърдени данни едва когато бащата на детето го взел от училище, то се оплакало, че много го боли корема.Вкъщи родителите видели, че детето има избити няколко зъба. Те веднага алармирали полицията, по случая работят служители от Второ РУП. Момченцето е настанено в отделението по ортопедия към УМБАЛ Бургас.Родители свикват национален протест на 10 май в столицата срещу честите прояви на психическо и физическо насилие над деца в яслите, детските градини и училищата, съобщи БНР. Чрез проверките, предизвикани след сигнали за агресия, не се постига никакъв резултат, убедени са организаторите.  Ема Черногорска от сдружение \"За децата ни\" е сред потърпевшите родители. Тя е пуснала жалба преди три години, но без успех. \"Единствено и само чрез видеонаблюдение, което е едно от нашите искания на протеста, може да бъде направена реална проверка какво се случва в детското заведение при съмнения от родители за нещо нередно. Единствено такава проверка би била адекватна и би била от полза\", коментира тя.Протестът е насрочен за 10 май от 11 ч. на ул. \"Оборище\" 44 в София.", "date": "2017.05.05", "title": "Първокласник с избити зъби след побой в бургаско СУ, родители излизат на протести"}
{"url": "http://www.novinite.bg/articles/143115/Carkvata-pochita-Sv-Irina", "text": "На 5 май Българската православната църква почита паметта на Св. мъченица Ирина. Днес имен ден празнуват: Ирина, Ирена, Иринка, Ириней, Мира, Мирослав, Мирослава, Мирчо.Св. Мъченица Ирина живяла в апостолските времена на Балканите, в град Магедон, където баща й Ликиний бил областен управител. Родена като езичница от родители езичници, Пенелопа, както било името й преди светото Кръщение, се научила на християнската вяра от своя учител Апелиан.Когато баща й решил да я задоми, тя отказала и така си навлякла гнева му. Той я подложил на мъчения, но след като се успокоил, сам приел християнството.Св. Ирина била подлагана на мъчения още четири пъти, но Бог винаги я спасявал като изпращал Свои ангели. Оцеляла след жестоки мъчения, тя обходила различни страни да проповядва словото Божие.След време Ирина получила известие, че скоро Бог ще си я прибере. Тогава заедно с учителя си Апелиан отишла до пещера в гората и наредила да я затрупат вътре. Света Ирина починала в началото на II в.", "date": "2017.05.05", "title": "Църквата почита Св. Ирина"}
{"url": "http://www.novinite.bg/articles/143132/Radev-Tryabva-da-obarnem-seriozno-vnimanie-na-sastoyanieto-na-Vaorajenite-sili", "text": "„Необходима е дългосрочна политика за прекратяване на опасната тенденция на отлив на личен състав от Въоръжените сили и за решително издигане на социалния статус и на престижа на военната професия“. Това заяви президентът и върховен главнокомандващ на Въоръжените сили Румен Радев на тържествена церемония по удостояване с висше офицерско звание на военнослужещи от Българската армия, съобщиха от „Дондуков“ 2, пише Труд.В словото си държавният глава отбеляза натрупания ценен професионален опит, който всеки един от удостоените офицери е придобил в Българската армия. С указ на президента Румен Радев бригаден генерал Михаил Попов е освободен от длъжността заместник-командир на Сухопътните войски и е назначен на длъжността командир на Сухопътните войски, като получи висше офицерско звание „генерал-майор”.Бригаден генерал Данчо Дяков беше удостоен от президента Радев с висше офицерско звание „генерал-майор”. „В навечерието на Деня на храбростта и празника на Българската армия трябва да обърнем сериозно внимание на наболелите въпроси за състоянието на отбраната и перспективите за развитие на Въоръжените ни сили“, отбеляза Румен Радев.Държавният глава изтъкна необходимостта да се търси балансът между двата важни компонента във Въоръжените сили – човешкия фактор и материалните средства. По думите му „в това отношение и политическото, и висшето военно ръководство, ще имат своите огромни изпитания, защото средствата, които се очаква да бъдат вложени в отбраната, трябва да градят способности по най-ефективен и ефикасен начин“.Румен Радев беше категоричен, че без решаването на тези въпроси няма как да имаме боеспособна Българска армия – гарант за суверенитета и териториалната цялост на страната и надежден партньор в рамките на колективната отбрана на НАТО и общата политика за сигурност и отбрана на ЕС. От името на удостоените с нови висши военни звания офицери, генерал-майор Михаил Попов благодари за получените воински звания и заяви, че приоритети в работата му ще бъдат преодоляването на съществуващия недокомплект от личен състав и модернизацията на Сухопътните войски.„Ние разчитаме на Вас, г-н президент и на министъра на отбраната, че професионалната военна експертиза, която ще предоставим, ще бъде в основата на решаването на съществуващите проблеми и предизвикателства“, каза още в словото си генерал-майор Михаил Попов и увери, че ще бъдат положени всички усилия за утвърждаване авторитета на Въоръжените сили и за тяхното по-добро бъдеще.Сред присъстващите на церемонията бяха министърът на отбраната Красимир Каракачанов, началникът на отбраната Андрей Боцев, служебният военен министър Стефан Янев, висшият команден състав, генерали и офицери от видовете Въоръжени сили.", "date": "2017.05.05", "title": "Радев: Трябва да обърнем сериозно внимание на състоянието на Въоръжените сили"}
{"url": "http://www.novinite.bg/articles/143148/EK-gotvi-nakazatelna-procedura-sreshtu-Balgariya-zaradi-zakonodatelni-lipsi", "text": "\r\n подготвя наказателна процедура срещу България заради Закона за концесиите. Това съобщи по БНТ председателят на парламентарната група на ГЕРБ Цветан Цветанов.\r\nПо настояване на природозащитни организации президентът  наложи вето на закона, приет в самия край на 43-тото Народно събрание. Заради разпускането на парламента законът остана за следващите депутати и процедурата трябва да бъде задействана от начало.\r\n\"ЕК на базата на това наложено вето и неприемането на този закон за концесиите стартира наказателна процедура и единствения шанс да я избегнем е по-бързото внасяне на законопроекта в българския парламент. Това ще бъде инициатива и на всички останали парламентарни групи, защото не искаме България да бъде обвързана с едно решение на президента за въвеждането на една наказателна процедура\", посочи партийният заместник на Бойко Борисов.\r\n\"Тук искам да подчертая, че президентът отчита това като едно сериозно предизвикателство и както той, така и изпълнителната власт, ще направим всичко възможно да избегнем тази наказателна процедура, която се подготвя в момента в ЕК\", допълни шефът на ПП на ГЕРБ.\r\n \r\nИзточник: inews.bg\r\n", "date": "2017.05.05", "title": "ЕК готви наказателна процедура срещу България заради законодателни липси"}
{"url": "http://www.novinite.bg/articles/143131/Valeri-Simeonov-Edin-ot-nas-da-se-izdani-vsichki-sme-svarshili", "text": "„Ние няма да позволим да провалим доверието, което ни е гласувано. Освен това аз гледам на целия Министерски съвет като на екип. Един от нас да се издъни, всички сме свършили. Залогът е много голям. Отговорността е много голяма”, заяви в ефира на Нова телевизия Валери Симеонов, вицепремиер за демографската и икономическата политика.„Икономическите фактори са тези, които диктуват поведението на цели политически партии, но не мога да бъда конкретен. ГЕРБ е под обстрела на тези икономически интереси, защото е нормално всеки да търси някаква печалба, опитвайки се да използва общински или държавни структури. Това е нормална практика на Прехода”, добави Валери Симеонов.И припомни думи на лидера на ДПС Мустафа Карадайъ, който казвал, че Движението за права и свободи е етническа партия.„Те са избрали тази стратегия да изкарат Патриотите като крайни националисти. Това е координирана стратегия”, коментира още Симеонов.А как той коментира обвиненията срещу него, че негов мотел е използван с държавни пари за военни, които пазят границата?„Нямам никакви взаимоотношения с държавата. Този мотел е ремонтиран цели 10 години, за да бъде пуснат през юни миналата година. В момента там има настанени 15 военнослужещи. Няма да допусна някой да лобира за моя мотел. Мотелът е със 130 места, сега има 15 души. Какво, да ги изгоня, защото са войници ли?”, заяви Симеонов и поясни условията, при които са настанени българските военнослужещи.", "date": "2017.05.05", "title": "Валери Симеонов: Един от нас да се издъни, всички сме свършили"}
{"url": "http://www.novinite.bg/articles/143120/Bryuksel-s-udarni-proverki-po-saniranite-sgradi-Popnikolov-alarmira-za-nerednosti", "text": "  ", "date": "2017.05.05", "title": "Брюксел с ударни проверки по санираните сгради, Попниколов алармира за нередности"}
{"url": "http://www.novinite.bg/articles/143123/V-OPEK-obmislyat-novo-udaljavane-na-sporazumenieto-za-petrolodobiva", "text": "Налице е зараждащ се консенсус между страните от и извън ОПЕК, които взеха участие в глобалното споразумение за намаляване на добивите на петрол от миналия ноември, за необходимостта от разширяване на тяхната договорка и след края на юни, с оглед решаване на проблема със свръхпредлагането на цената на суровината. Това заяви саудитският управител на картела, цитиран от Ройтерс, предаде БНР.Организацията на страните износителки на петрол, Русия и други производители се договориха през ноември 2016-та да ограничат производството си с общо 1,8 млн. барела на ден през първите шест месеца на настоящата година, като срокът на това споразумение е до 30-ти юни.\"Между страните, участвали в споразумението, има зараждащ се консенсус относно необходимостта от удължаване на договореността, постигната през миналата година\", коментира Адебел Ал-Аама. Той добави, че въз основа на данните към днешна дата е налице нарастващото убеждение, че е необходимо шестмесечно удължаване на срока за постигане на по-балансиран петролен пазар, \"но все още няма окончателна яснота относно продължителността на това удължаване\".Официалното решение ще бъде взето на предстоящата среща на петролните министри на страните-членки на ОПЕК, която ще се проведе на 25-ти май във Виена. Изявлението на Ал-Аама доведе до заличаване на целия днешен първоначален нов солиден спад на петролните цени с близо 3 на сто, като фючърсите на американския лек суров петрол с доставка през юни дори поскъпнаха за кратко с 0,42% към 54,71 длр. за барел, а тези на петрола сорт брент с доставка през юни - с 0,72 на сто към 48,73 длр. за барел.Последва обаче тяхна стабилизация близо до нивата на отваряне на днешната търговия съответно около 45,50 и 48,50 длр. за барел. Така петролните цени остават твърдо под важното психологическо ниво от 50 длр. за барел след техен срив с близо 5 на сто по време на търговията в четвъртък и след сутрешния им допълнителен спад с около 3 на сто към близо шестмесечни дъна съответно от 43,76 длр. и от 46,64 длр. за барел.", "date": "2017.05.05", "title": "В ОПЕК обмислят ново удължаване на споразумението за петролодобива"}
{"url": "http://www.novinite.bg/articles/143117/Deputatite-glasuvaha-vremenna-komisiya-za-Mareshki-biznesmenat-svalya-imuniteta-dobrovolno", "text": "Парламентът създаде Временна комисия за имунитета на Веселин Марешки. „За“ комисията гласуваха 184 народни представители, без „против“ и „въздържали се“. Комисията ще се състои от 10 народни представители, като всяка парламентарна група има право да участва с по двама членове, пише Труд.На 27-и април главният прокурор Сотир Цацаров поиска даване на разрешение за възбуждане на наказателно преследване срещу народния представител от парламентарната група на „Воля”. Марешки не се отказа доброволно от имунитета си, а в такива случаи парламентарната практика предвижда създаването на временна анкетна комисия, която да проучи дали са налице достатъчно доказателства за сваляне на имунитета.За председател на комисията бе избран Християн Митев от „Обединени патриоти“, а за нейни членове: Димитър Петров и Христо Гаджев от ГЕРБ, Пенчо Милков и Филип Попов от ПГ на „БСП за България“, Александър Сиди от „Обединени патриоти“, Хайри Садъков и Танер Али от ДПС, Симеон Найденов и Антон Дончев от „Воля“. Марешки обяви, че след първото заседание на комисията, все пак ще свали доброволно имунитета си.От своя страна Марешки заяви, че е единственият човек в България, който е арестуван за шамар. \"Един шамар няма как да е побой\". Според Марешки обвинението срещу него е скалъпено. \"За 7 дни работа на комисията не знам какво може да се установи, но със сигурност ще излезе наяве това, че някакъв човек е казал, че му искам пари насаме на четири очи, а после от някъде се намират 20-ина свидетели, които да потвърдят това нещо\", обясни той, предаде БГНЕС.Марешки коментира още, че има спечелено от него дело с окончателно решение, че арестът му е незаконен. Лидерът на \"Воля\" упрекна и медиите в неинформираност. Той обеща още след първото заседание на комисията, че ще се откаже от имунитета си. \"Няма да позволя да ме сготвят на тъмно. Не съжалявам за този шамар, защото ако някой обижда майката на някой, това е най-нормалното нещо\". Марешки допълни, че \"ако в момента дойде и ми каже същите неща, ще получи още един шамар\".Комисията за имунитета на Веселин Марешки няма да бъде превръщана в трибунал, коментира и председателят на временната комисия Христиан Митев. Комисията ще следва стриктно Правилника за организацията и дейността на Народното събрание, обеща той. И обясни, че няма нужда да се изисква нищо, тъй като към искането на главния прокурор са приложени материали. Следващата седмица в сряда ще има заседание на комисията, на което да се разгледа искането – има вариант и да не бъде свален имунитетът на Веселин Марешки, ако мнозинството в комисията гласува по този начин. Припомняме, че главният прокурор Сотир Цацаров поиска имунитета на Веселин Марешки, тъй като му е било повдигнато обвинение, за това, че на 15 октомври 2014 г. във Варна е причинил на Костадин Костадинов, в качеството му на длъжностно лице, лека телесна повреда, изразяваща се в причиняване на болка и страдание без разстройство на здравето.За времето от 9 октомври 2014 г. до 16 ноември 2014 г. във Варна, с цел да принуди другиго – Асен Миланов, да поеме имуществено задължение – да му заплаща ежемесечно парична сума в размер на 10 000 (десет хиляди лева), го заплашил с увреждане на имущество – разрушаване на стопанисваното от него заведение „Ред хот пица“, като деянието е придружено с унищожаване и повреждане на имущество, собственост на „Ред хот България“ ООД, с управител Асен Миланов, извършено е от две лица – Красимира Колева и Веселин Марешки и са причинени значителни вреди в размер на 14 838,38 лв.По внесения обвинителен акт е било образувано НОХД № 1126/2015 год. по описа на Окръжен съд – Варна. С Решение № 4686 – НС на ЦИК от 31 март 2017 год., /ДВ, бр. 28 от 04.04.2017 год./, Веселин Найденов Марешки е избран за народен представител в 44-ото Народно събрание. С Определение от 24 април 2017 г. на Окръжен съд – Варна, съдебното производство по НОХД № 1126/2015 год. е било прекратено, а делото изпратено по компетентност на Софийски градски съд.", "date": "2017.05.05", "title": "Депутатите гласуваха временна комисия за Марешки, бизнесменът сваля имунитета доброволно"}
{"url": "http://www.novinite.bg/articles/143142/Vtori-den-protest-na-Slavi-sreshtu-deputatite", "text": "Въпреки силния дъжд над София и днес Слави Трифонов излезе на протест пред Народното събрание срещу липсата на действия от страна на новите депутати за приемане на резултатите от инициирания от неговото шоу национален референдум. \"По принцип съм човек, който не се отказва\", заяви шоуменът, пише Труд.\"Ако нашите избраници не уважават волята на народа, те трябва да бъдат наказани по някакъв начин. Сега съм избрал този метод на протест, после може да избера друг\", предупреди Трифонов. Шоуменът подчерта, че протестът не е организиран, а негов личен избор в отговор на въпрос дали ще организира демонстрации и в други градове.\"Сам човек не може да се пребори с политическата наглост. Ще направя всичко по своите възможности\", увери Трифонов. Той призна, че се е срещал с лидера на БСП Корнелия Нинова по повод референдума. Тя е идвала няколко пъти в моя офис, обясни Трифонов. С Гергов сме приятели и с него и със семейството му, разказа още Слави.Междувременно Върховният административен съд насрочи заседание по делото, което шоуто води срещу резултатите от референдума. Петчленният състав на ВАС трябва да се произнесе окончателно на 11 май. След края на делото ЦИК трябва да уведоми официално Народното събрание за резултатите от допитването. Ако референдумът остане незадължителен, депутатите да гласуват с решения дали приемат или отхвърлят всеки един от трите въпроса.", "date": "2017.05.05", "title": "Втори ден протест на Слави срещу депутатите"}
{"url": "http://www.novinite.bg/articles/143149/Borisov-naznachi-trima-zamestnik-ministri-v-dve-ministerstva", "text": "\r\n\r\n\r\n\r\nМинистър-председателят Бойко Борисов подписа заповеди за назначаването на трима заместник-министри в две министерства, съобщи правителствената пресслужба, пише Нова телевизия.Кирил Ананиев, който заемаше поста на служебен министър на финансите, се връща в екипа на министър Владислав Горанов като негов заместник. Като заместник-министър е преназначена и Маринела Петрова.В Министерството на образованието и науката за заместник-министър е назначена Таня Методиева-Михайлова. От 2004 г. тя работи в Националната професионална гимназия по прецизна техника и оптика „М. В. Ломоносов“, където последователно заема длъжностите учител, помощник-директор и директор. Завършила е „професионална педагогика“ в Техническия университет в София, от където придобива и квалификацията „машинен инженер – автоматизатор“.", "date": "2017.05.05", "title": "Борисов назначи трима заместник-министри в две министерства"}
{"url": "http://www.novinite.bg/articles/143140/Borisov-obeshta-na-Yunker-barzo-da-izlachi-evrokomisar", "text": "Премиерът Бойко Борисов е обещал на председателят на Европейската комисия Жан-Клод Юнкер в максимално кратък срок да излъчи кандидат за член на Европейската комисия. Това е станало в телефонен разговор, в който Юнкер лично е поздравил министър-председателя по повод третия му мандат, пише dnevnik.bg.Борисов е поел ангажимент кандидатурата да бъде разгледана на първото правителствено заседание в сряда.Според председателя на ЕК натрупаната през годините управленска мъдрост ще бъде гаранция за силен и уверен старт на новия мандат. Бойко Борисов е изтъкнал, че провеждането на българското председателство е приоритет за правителството.Жан-Клод Юнкер е изразил своята увереност, че под ръководството на премиера Борисов страната ни ще продължи да следва неотклонно европейския си път. Той е акцентирал върху голямата отговорност, която България има като бъдещ председател на Съвета на ЕС, пише trud.bg. Министър-председателят Бойко Борисов е изтъкнал, че както досега, така и занапред ще продължи да се ръководи от интересите на българските граждани и същевременно ще подкрепя общоевропейските решения за просперитета на ЕС. Той потвърдил, че организирането и провеждането на българското председателство е приоритет за правителството. Премиерът акцентираб и върху други важни за работата на правителството политики, които ще осигурят финансова дисциплина, икономически растеж и подобряване качеството на живота на хората в България.", "date": "2017.05.05", "title": "Борисов обеща на Юнкер бързо да излъчи еврокомисар"}
{"url": "http://www.novinite.bg/articles/143147/Nankov-shte-ostavi-inj-Doncho-Atanasov-nachelo-na-Agenciya-Patna-infrastruktura", "text": "\r\nМинистърът на регионалното развитие и благоустройството  ще остави  начело на Агенция „Пътна инфраструктура“, съобщиха от регионалното министерство.\r\nНоминацията бе представена днес от министър Нанков пред министър-председателя Бойко Борисов и бе приета от премиера.\r\nАтанасов оглави пътната агенция през ноември 2016 г., когато инж. Лазар Лазаров подаде оставка \"по лични причини\". През февруари обаче служебният премиер Огнян Герджиков го понижи и сложи Пирин Пенчев начело на агенцията, след като лампа падна в тунел \"Ечемишка\" и уби жена.\r\nВ края на миналия месец прокуратурата влезе в АПИ във връзка с проверка за строителството на АМ \"Марица\".\r\nДнес беше решено също така министърът да предложи промени в структурата на агенцията, които ще бъдат оповестени в близките дни.\r\nПредвижда се тогава да бъде обявено цялото ръководство.\r\nИзточник: bTV\r\n", "date": "2017.05.05", "title": "Нанков ще остави инж. Дончо Атанасов начело на Агенция „Пътна инфраструктура“"}
