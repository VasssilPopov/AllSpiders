{"url": "http://www.novinite.bg/articles/153399/Sofijskiyat-universitet-otbelyazva-patronniya-si-praznik", "text": "С академично тържество Софийският университет \"Св. Климент Охридски\" ще отбележи патронния си празник, съобщи пресцентърът на висшето училище.Ректорът на Софийския университет проф. Анастас Герджиков ще поздрави академичната общност по повод празника. Деканът на Факултета по химия и фармация акад. Петър Кралчевски ще изнесе пък академично слово на тема: \"Само-организация на колоидни частици и молекули\". Тържеството ще продължи с връчване на дипломите на новоизбраните професори за периода от 25 ноември 2016 г. до 25 ноември 2017 година.В рамките на церемонията ще бъдат връчени и следните награди:Наградата на Столичната община за най-добър млад учен на Софийския университет „Св. Климент Охридски“ за 2017 г.;Годишните награди на Алма матер за учебната 2017/2018 г. по повод патронния празник на Софийския университет;Годишната стипендия на името на братя Евлоги и Христо Георгиеви за студент от Карлово;Годишната стипендия на името на Надежда Дженева за студент от профил „Радио“ на Факултета по журналистика и масова комуникация;", "date": "2017.11.25", "title": "Софийският университет отбелязва патронния си празник"}
{"url": "http://www.novinite.bg/articles/153398/Balgarski-tijnejdjarki-izcheznaha-v-Kipar", "text": "\r\nКипърската полиция издирва две непълнолетни момичета от България, съобщава сайтът CyprusMail, цитиран от .Сестрите Пламена Анатолиева Пламенова (на 17 г.) и Рени Анатолиева Пламенова (14 г.) са били видени последно на 14 ноември.Тогава те са напуснали дома си в Лимасол.От профилите им в социалните мрежи става ясно, че двете момичета най-вероятно са от Бяла Слатина, а към момента учат в кипърски училища.\r\n", "date": "2017.11.25", "title": "Български тийнейджърки изчезнаха в Кипър"}
{"url": "http://www.novinite.bg/articles/153396/Balgarski-korab-e-spasil-migranti-ot-lodka-v-Egejsko-more", "text": "Български кораб е спасил десетки мигранти от лодка във водите на Егейско море, съобщи гръцкото електронно издание Naftemporiki.gr.Корабът, участващ в мисия на европейската агенция за гранична охрана „Фронтекс“, е забелязал лодката в териториалните води на Гърция.На борда на лодката, отплавала от бреговете на Турция, е имало 66 души. По информация на изданието, на борда на лодката е намерено тялото на 10-годишно дете с афганистански произход, което е пътувало към гръцкия бряг заедно със семейството си. Според майката на детето, то е починало, след като е било стъпкано по време на спасителната операция.Българският плавателен съд е транспортирал мигрантите до пристанището в Митилини.", "date": "2017.11.25", "title": "Български кораб е спасил мигранти от лодка в Егейско море"}
{"url": "http://www.novinite.bg/articles/153395/Ochakva-ni-magliv-i-niska-oblachnost", "text": "Днес в равнините и низините ще има мъгла или ниска облачност. След обяд в Източна България ще се появи слаб югоизточен вятър и облачността и мъглите там временно ще се разсеят. В планинските райони ще бъде предимно слънчево. Максимални температури, предимно между 7° и 12°, в София около 11°.Атмосферното налягане слабо ще се понижи, ще е близко до средното за ноември.В планините ще бъде слънчево. Ще духа до умерен югозападен вятър. Максималната температура на височина 1200 метра ще е около 9°, на 2000 метра – около 4°.Над Черноморието ще има мъгла или ниска облачност. По-късно през деня ще се появи до умерен югоизточен вятър и в следобедните часове мъглите ще се разсеят, а облачността ще се разкъса и намалее. Максимални температури 12°-13°, колкото е и температурата на морската вода. Вълнението на морето ще е 2-3 бала.", "date": "2017.11.25", "title": "Очаква ни мъглив и ниска облачност"}
{"url": "http://www.novinite.bg/articles/153397/Lilyana-Pavlova-Oficialniyat-ezik-na-predsedatelstvoto-shte-e-balgarski", "text": "Официалният език на председателството ще е български, заяви в \"Седмицата\" по Дарик радио министър Лиляна Павлова.\"Има две много важни причини за това решение. Искаме да се чува българска реч, искаме да се говори на български. Това има една огромна полза за нас, за България, за икономиката, за университетите. Всички проекти на регламенти и цялата сложна, тежка, бюрократична терминология, ще бъде преведена на български език\", обясни Павлова. И допълни, че тази терминология ще бъде предоставена на Софийски университет.\"Английският език е официален език и няма да отпадне\", поясни министърът за българското председателство на Съвета на ЕС.Заседанията ще бъдат превеждани на шест езика - български, английски, френски, немски, италиански и испански.Лиляна Павлова обяви още, че официалното откриването ще бъде на 11 януари в Народния театър, където се очаква да пристигнат председателят на Европейската комисия Жан-Клод Юнкер, председателя на Европейския парламент Антонио Таяни и председателят на Европейския съвет Доналд Туск.Лидерите и държавните глави на държавите членки на ЕС ще бъдат в България на 17 май. 1500 лица общо ще работят за европредседателството. Всички те ще работят ежедневно по дейности, свързани само и единствено с председателството. Към тях ще има и други хора от министерства, които ще помагат, поясни министър Павлова.", "date": "2017.11.25", "title": "Лиляна Павлова: Официалният език на председателството ще е български"}
