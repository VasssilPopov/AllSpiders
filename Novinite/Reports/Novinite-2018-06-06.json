{"url": "https://www.novinite.bg/articles/160670/Evakuiraha-blok-v-Botevgrad-veroyatno-ima-vrazka-s-ubijstvoto-na-Pelov", "text": "В Ботевград е бил евакуиран цял жилищен блок. По непотвърдена информация в един от апартаментите са открити боеприпаси. Канал 3 съобщи, че в този блок живее приятелката на пострадалия при снощната престрелка в центъра на града Марио Пенчев. В града има засилено присъствие на жандармерия, допълва БГНЕС. Жилищният блок се намира на бул. \"България\" №12. Районът около него е отцепен. Това се случва часове, след като късно снощи смъртоносно бе прострелян избягалият затворник Владимир Пелов.", "date": "2018.06.06", "title": "Евакуираха блок в Ботевград, вероятно има връзка с убийството на Пелов"}
{"url": "https://www.novinite.bg/articles/160675/MVR-za-tarseneto-na-Pelov-Beshe-s-izklyuchitelno-promenena-vanshnost", "text": "След убийството на Владимир Пелов в Ботевград възникна въпросът защо куршумите застигнаха избягалия затворник преди полицията.От МВР обясниха, че той сменил външния си вид - пуснал брада, носел суичър, а и бил добър в укриването.„Пелов беше изключително опасен престъпник, който знае как да се укрива, знае как да се придвижва, извършил е множество престъпления, включително и убийства”, коментира главният секретар на МВР Младен Маринов.„Той е бил с изключително променена външност - гъста брада, с шапка, облечен със суичър. Имал е два пистолета, обувки за горски преход. Така че този човек със сигурност не е живял в центъра на Ботевград”, поясни още той.„Всяка операция, която планирахме по сигнал за местонахождението на Пелов, беше изключително прецизно планирана и провеждана, защото отчитахме рисковете да дадем жертва - дали страничен гражданин, дали полицейски служител”, коментира от своя страна Христо Терзийски от Главна дирекция \"Национална полиция\".", "date": "2018.06.06", "title": "МВР за търсенето на Пелов: Беше с изключително променена външност"}
{"url": "https://www.novinite.bg/articles/160655/Dneven-horoskop-za-sryada", "text": "Бъдете широко скроени днес! Приемайте всякакви идеи и предложения, дори да не са по ваш вкус. По-късно това ще ви се отплати.Ще се справите чудесно със всичко, което вършите днес. Има много хора, които ви подкрепят, отнасяйте се добре с тях и не позволявайте да ги изгубите.Очаквайте голяма промяна в живота си днес и то положителна. Очакват ви още големи промени, трябва да се научите да приемате предизвикателствата.Вижте повече на: ", "date": "2018.06.06", "title": "Дневен хороскоп за сряда"}
{"url": "https://www.novinite.bg/articles/160652/Kriminalno-proyaven-ubi-izbyagaliya-zatvornik-Vladimir-Pelov", "text": "Избягалият затворник Владимир Пелов беше убит на място, а друг е в болница след среднощна стрелба в центъра на Ботевград, научи NOVA. По неофициална информация раненият е 39-годишният Марио Панчев, с прякор Дебелия, който е откаран с две прострелни рани в корема в „Пирогов”. Екипи на полицията отцепиха района малко след стрелбата. Разследващите са намерили три оръжия, като две от тях са намерени в района, където е проведена стрелбата. По първоначална информация двамата са стреляли един срещу друг.Припомняме, че Владимир Пелов избяга заедно със съучастника си Радослав Колев през централния вход на Софийския затвор, след като стреля с пистолет по охраната. А на 2-ри юни в Ботевград бе проведена полицейска акция в търсене на избягалия затворник. Последният сигнал, че Пелов се крие в Ботевград, е подаден преди 3 дни. \"В събота беше направена поредната полицейска операция по издирването на Пелов. Беше получен сигнал, че Владимир Пелов се укрива на територията на изоставена постройка в центъра на Ботевград. Лицето обаче не беше установено\", коментира Христо Терзийски от Главна дирекция \"Национална полиция\". Състоянието на ранения Марио Панчев е изключително тежко. Той е бил опериран в \"Пирогов\". Има вътрешни разкъсвания, съобщиха от болницата. Мъжът е криминално проявен за грабежи и незаконно притежание на оръжие, но не е лежал в затвора. Той имал стара вражда с Пелов заради жена.", "date": "2018.06.06", "title": "Криминално проявен уби избягалия затворник Владимир Пелов"}
{"url": "https://www.novinite.bg/articles/160663/Sastoyanieto-na-maja-ubil-Pelov-e-izklyuchitelno-tejko", "text": "Мъжът, който във вторник вечерта застреля избягалия затворник Владимир Пелов, е в изключително тежко състояние. Това съобщиха от \"Пирогов\", където Марио Панчев е бил приет с рани в горната част на корема. Според лекарите е още твърде рано да се дават прогнози за състоянието му. Той е претърпял животоспасяваща операция в \"Пирогов\". Мъжът е криминално проявен за грабежи и незаконно притежание на оръжие, но не е лежал в затвора. Той имал стара вражда с Пелов заради жеа. Живее сам с майка си. Няма деца.", "date": "2018.06.06", "title": "Състоянието на мъжа, убил Пелов, е изключително тежко"}
{"url": "https://www.novinite.bg/articles/160661/Valentin-Radev-da-dade-obyasneniya-v-NS-za-prestrelkata-v-Botevgrad-iskat-ot-BSP", "text": "От БСП поискаха вътрешният министър Валентин Радев да бъде извикан в парламента да даде обяснения за престрелката в Ботевград. По думите на депутата от левицата Иван Иванов става дума за поредната саморазправа, в резултат на бездействието на МВР.От БСП искат министърът да даде обяснение пред народните представители - какво се случва, как работи МВР и как се полагат усилия за спиране на престъпността.Председателят на парламента Цвета Караянчева обеща да уведоми Валентин Радев за желанието на социалистите.", "date": "2018.06.06", "title": "Валентин Радев да даде обяснения в НС за престрелката в Ботевград, искат от БСП"}
{"url": "https://www.novinite.bg/articles/160651/Dnes-predi-obyad-nad-po-golyamata-chast-ot-stranata-shte-bade-predimno-slanchevo", "text": "Днес преди обяд над по-голямата част от страната ще бъде предимно слънчево. Около и след обяд отново ще се развива купесто-дъждовна облачност и на много места, главно в югозападната половина от страната ще има краткотрайни, временно интензивни валежи и гръмотевични бури. Остават условията за градушки. Преобладаващите максимални температури ще бъдат между 28° и 33°.Над планините преди обяд ще има и слънчеви часове, но около и след обяд ще се развива купесто-дъждовна облачност. На много места ще има краткотрайни, временно интензивни валежи и гръмотевични бури. Максимална температура на височина 1200 метра около 20°, на 2000 метра – около 13°.Над Черноморието преди обяд ще преобладава слънчево време. Около и след обяд ще се развива купеста и купесто-дъждовна облачност и на повече места, главно по южното крайбрежие ще превали и прегърми. Максимални температури на въздуха: 25-28°. Температурата на морската вода е 21-23°. Вълнението на морето ще бъде 1-2 бала.", "date": "2018.06.06", "title": "Днес преди обяд над по-голямата част от страната ще бъде предимно слънчево"}
{"url": "https://www.novinite.bg/articles/160654/RIOSV-Sofiya-i-NDK-kanyat-malchuganite-na-praznik-za-Svetovniya-den-na-okolnata-sreda", "text": "По повод Световният ден на околната среда, РИОСВ – София и НДК обединяват усилията си.  Те организират празник за деца и ученици под надслов „Да победим замърсяването с пластмаса“, който ще e на 6 юни от 14 часа в  Централното фоайе на НДК.Децата ще се запознаят по забавен и атрактивен начин с ползите от разделното събиране на отпадъци, рециклирането, опазването на околната среда. Те ще могат  да разгледат класната стая „Земно кълбо“ и арт инсталациите от пластмаса на НДК, които са част от кампанията на НДК „ReНДК-Рециклирай! Културно е“.В празника ще се включат и представители на Лесотехническия университет, Фондация \"Дивите животни\", Сдружение \"Дива природа Балкани - Изследовател\", Клуб \"Скорец\" към Биологическия факултет на Софийски университет, ученици и студенти от град София и Софийска област.На събитието ще бъдат обявени и победителите от конкурса на РИОСВ – София за видеоклип на тема “Да победим замърсяването с пластмаса -  ЗА чиста околна среда”.Темата “Да победим замърсяването с пластмаси” на тазгодишния Световен ден на околната среда е избрана от домакина на събитието - Индия. Тя приканва всички ни да се замислим как да променим ежедневието си, за да намалим вредите от замърсяването с пластмаси върху околната среда, дивата природа и нашето собствено здраве.", "date": "2018.06.06", "title": "РИОСВ-София и НДК канят малчуганите на празник за Световния ден на околната среда"}
{"url": "https://www.novinite.bg/articles/160658/Protest-pred-parlamenta-sreshtu-AEC-Belene", "text": "Протест пред парламента срещу АЕЦ „Белене”. Събитието е по инициатива на новата дясна формация „Демократична България”. Хората излязоха на протеста с плакати с надписи: „АЕЦ „Белене” – ядрен реактор за политическа корупция” и „Колко милиарда още за 30-годишен руски ядрен самовар?”Основната теза на протестиращите е проектът за евентуален рестарт на АЕЦ „Белене” е икономически неизгоден. Кабинетът обаче е на противоположното мнение  и казва, че България има нужда от този проект.  Официално, точката за рестарта на проекта за АЕЦ „Белене” ще бъде разгледана утра в дневния ред на парламента.Стана ясно, че днес е насрочена нова енергийна комисия, на която депутатите да разгледат възможността за нов инвеститор, който да рестартира евентуално АЕЦ „Белене”, да бъде разглеждан като стратегически за страната. В момента има подадени три кандидатури от големи международни компании. ", "date": "2018.06.06", "title": "Протест пред парламента срещу АЕЦ „Белене”"}
{"url": "https://www.novinite.bg/articles/160660/Mlad-maj-se-samoubi-na-avtomivka-v-Blagoevgrad", "text": "Млад мъж се самоуби на автомивка в Благоевград. Сигналът за инцидента е подаден в 08.13 часа тази сутрин, съобщи за БТА говорителят на ОД МВР - Благоевград Йорданка Шаркова. \"Работи се по случая. Няма данни за насилствено причинена смърт. По първоначална информация самоубийството е извършено с огнестрелно оръжие\", добави Шаркова.", "date": "2018.06.06", "title": "Млад мъж се самоуби на автомивка в Благоевград"}
{"url": "https://www.novinite.bg/articles/160656/Poznat-na-Pelov-Varna-se-za-da-otmasti-na-Mario-Panchev", "text": "Познат до двамата замесени в снощната престрелка Марио Панчев и Владимир Пелов разказа версия за случилото се. „Към 21 часа видях Марио Панчев“, посочи мъжът, който запази анонимност. Панчев бил в заведение близо до мястото на инцидента. И тъй като стрелецът е труден за следене, вероятно някой е дал информация на Пелов, че се намира в заведението. „Владо не би си позволил да се разхожда свободно из Ботевград“, посочи познатият пред Нова телевизия. Според него Марио Панчев и още един мъж са основни свидетели и са дали показания срещу Пелов. С това те са го набедили за убийството на двамата ромски братя, заради което рецидивистът влезе зад решетките. „След показанията на тези двамата полицията и прокуратурата го прибраха в затвора“, заяви мъжът, който бе категоричен, че си застава зад думите. По думите му първите три страници на прословутото писмо са написани много отдавна, а останалите са дописвани. Така Пелов се връща, за да отмъсти на Марио Панчев, който се занимава с грабежи, кражби, изнудване и рекет. „С писмото Владо ги е предупредил, че е избягал и ще ги търси. Несправедливите осъждания пораждат поведение на реваншизъм“, смята още той.", "date": "2018.06.06", "title": "Познат на Пелов: Върна се, за да отмъсти на Марио Панчев"}
{"url": "https://www.novinite.bg/articles/160672/MVR-proveryava-signali-za-bombi-zalojeni-ot-ubitiya-Pelov", "text": "МВР проверява сигнали за бомби, които може да са били заложени от убития Владимир Пелов, който преди два месеца избяга от Централния софийски затвор. Това съобщи пред Дарик зам.-министърът на вътрешните работи Стефан Балабанов. От думите му става ясно, че министерството разполага с информация за подготовката на „голям удар“ от страна на Пелов.По-рано днес два входа на жилищен блок в Ботевград бяха евакуирани. В апартамент в бл.12 на бул. „България” са намерени общоопасни взривни вещества, потвърди главният секретар на МВРкомисар Младен Маринов. Извикани са специалисти от отряда за борба с тероризма, които да ги обезвредят, уточни той. „Това е един изключително тежък и дълъг процес, операцията продължава. Целият блок е отцепен. Имаме служители на специализираните служби, които обезвреждат бомби, взривни вещества. Това е продължение на цялата тази дейност на Пелов. Той е готвил нещо ужасно и, за да се приключи всичко, ще трябва още много работа“, заяви Балабанов.„Човек, който ходи с раница, с бомби и с взрив в себе си, какво може да готви? Нещо срещу наши служители, срещу странични граждани - всичко може да предположи човек“, каза още зам.-министърът.", "date": "2018.06.06", "title": "МВР проверява сигнали за бомби, заложени от убития Пелов?"}
{"url": "https://www.novinite.bg/articles/160662/S-tapi-ili-bez-Shte-ima-li-zadrastvaniya-po-magistralata", "text": "В минимален срок ще приключи ремонтът на магистрала „Тракия”. Това заяви в студиото на „Здравей, България” по Нова телевизия инж. Дончо Атанасов от Агенция „Пътна инфраструктура”. „Естествено заради всички довършителни работи, които трябва да направим, като монтаж на ограничителни системи, полагане на маркировка, ще работим денонощно, за да спазим сроковете”, коментира Атанасов. Ремонтите често образуват тапи и така изнервят шофьори. „Има недобросъвестни шофьори, които навлизат в аварийната лента и вчера на проведената среща при главния секретар на Младен Маринов се разбрахме да има постоянно полицейско присъствие, за да не се опитват някои хора да създават хаос”, допълни още инж. Дончо Атанасов. Той призова хората да използват обходни маршрути, ако не искат да попаднат в задръстване. „Би трябвало всеки да се съобрази с това, че ние трябва да ремонтираме през лятото. През зимата няма как да ремонтираме пътищата“, смята инж. Дончо Атанасов.", "date": "2018.06.06", "title": "С тапи или без: Ще има ли задръствания по магистралата?"}
{"url": "https://www.novinite.bg/articles/160667/Kabinetat-Ima-cyalostno-reshenie-za-BDJ", "text": "Намерено е цялостно решение за БДЖ и така няма да се наложи да се отпускат милиони левове помощ за железниците, стана ясно на днешното заседание на Министерския съвет. Така деветата точка в днешния дневен ред за заседанието на кабинета, която предвиждаше именно това, отпадна. Според планираната мярка финансово затруднената компания трябваше да получи възмездна помощ от 120 млн. лв. Решението за БДЖ се състои в това да се изплати цялото задължение по облигационния заем и да се договорят отстъпки от кредиторите. Става дума за 103 млн. лв. Най-вероятно ще бъде одобрен и търгът за 42 нови мотриси за подвижния състав на железниците, съобщи финансовият министър Владислав Горанов. Той обаче ще настоява решението за търга да бъде взето от правителството в един ден с решението за концесията на летище София. Концесията за летището ще бъде факт до 2 – 3 седмици, посочи Горанов.", "date": "2018.06.06", "title": "Кабинетът: Има цялостно решение за БДЖ"}
{"url": "https://www.novinite.bg/articles/160668/Predstoi-devetiyat-blagotvoritelen-futbolen-turnir-na-Fenovete", "text": "Този уикенд предстои деветото издание на традиционния благотворителен футболен турнир на българските фенове на чуждестранни отбори, който традиционно ще се съчетае и с второто издание на Детска шампионска лига. Организатор на кампанията е Асоциацията на българските фен клубове на чуждестранни отбори в партньорство с „Детска футболна академия – Комета“, Български футболен съюз, СПОРТНА СОФИЯ-2000 ЕАД и Столична община като част от програмата Sofia 2018 - Европейска столица на спорта.Арена на битките на малки и големи на 9-10 юни 2018 ще са игрищата на Спортна София (гр. София, ул. Българска морава № 2), а събраните средства ще бъат дарени на Сдружение с нестопанска цел Българска Асоциация по Хемофилия.Детският турнир ще противопостави тимовете на Ювентус, Галатасарай, Интер, Челси, Манчестър Юнайтед и Ливърпул. Отборите са селектирани от официалните фен клубове на съответните чуждестранни грандове, участващите деца между 1 и 4 клас ще получат екипи и медали, а за шампионите е предвидена купа.В „големия турнир“ купата ще вдигне някой измежду дванадесетте „фенски“ отбора от български привърженици на Интер, Ювентус, Челси, Рома, Галатасарай, Саутхямптън, Бърнли, Манчестър Юнайтед, Лацио, Барселона, Ливърпуул и Астън Вила. В надпреварата има още три гостуващи отбора дарители – на канторите на частните съдебни изпълнители Мариян Петков, Милен Бъзински и Неделчо Митев, както и един тим с Wild Card – „FC Tornado 2013 от Футбол с кауза“.Подкрепа на инициативата оказва още фондацията Wonderful World на Nick Leventis, а всички желаещи също могат да се включат с дарение в урната на място или по банковата сметка на Асоциацията в Уникредит Булбанк: BIC: UNCRBGSF, IBAN: BG53UNCR70001522362221.  ", "date": "2018.06.06", "title": "Предстои деветият благотворителен футболен турнир на Феновете"}
{"url": "https://www.novinite.bg/articles/160664/Vzriv-v-Strasburg", "text": "Взрив разтърси Страсбург, предаде АП. Експлозията стана тази сутрин в квартал на северния френски град. Очаквайте подробности!", "date": "2018.06.06", "title": "Взрив в Страсбург"}
{"url": "https://www.novinite.bg/articles/160673/Cvetanov-Ubeden-sam-che-adresat-na-Pelov-e-bil-v-polezrenieto-na-MVR", "text": "„По случая в Ботевград имаше достатъчно оперативен контрол. Убеден съм, че адресът на Пелов е бил в общото полезрение на МВР, но просто не е бил проверен до момента”.Това каза пред журналисти в парламента председателят на ПГ на ГЕРБ Цветан Цветанов за убийството на избягалия от Централния софийски затвор Владимир Пелов в Ботевград, съобщи Агенция „Фокус“.„Подкрепяме усилията на МВР, за да реагират на всеки постъпил сигнал. След бягството всички от МВР бяха наясно, че ще упражни всякаква възможна сила, ще използва и оръжие, само и само да избяга от служителите“, коментира Цветанов.„С този тежък случай виждаме, че Пелов е бил на територията на Ботевград. Текат процесуално-следствени действия затова не бихме могли да имаме информация, която да коментираме“, обясни той.„За пропуски можехме да кажем, ако не бяха предприети никакви действия. Имало е много сигнали и информация, които са анализирани и са предприемани действия. Предполагам, че са използвани и СРС”, на мнение е Цветанов.", "date": "2018.06.06", "title": "Цветанов: Убеден съм, че адресът на Пелов е бил в полезрението на МВР"}
{"url": "https://www.novinite.bg/articles/160657/Ubijstvoto-na-Vladimir-Pelov-zaradi-neuredeni-finansovi-vzaimootnosheniya", "text": "Неуредени финансови взаимоотношения са вероятната причина за убийството на избягалия от затвора Владимир Пелов в Ботевград, стана ясно от извънредния брифинг на полицията и прокуратурата.Пелов и Марио Панчев, който е ранен след стрелбата, са били приятели в миналото и са имали  общ бизнес. Няма оперативни данни спорът между двамата да е бил заради жена, каквато неофициална информация се появи по-рано.Владимир Пелов е бил с променена външност – пуснал си е брада, носил е суичър с качулка и шапка, каза окръжният прокурор на София Наталия Николова.Смята се, че Пелов е бил на територията на Ботевград от около месец. Всеки сигнал е проверяван, увериха от полицията.За стрелбата снощи са разпитани 7 свидетели и са назначени са експертизи.На мястото са намерени 3 пистолета, един в тревната площ, един до трупа и един в чантичка на кръста на Пелов. При допълнителния оглед са намерени 7 гилзи. Разпитани са и близки на починалия, както и лица, които са откарали пострадалия до болницата.Пелов е бил с 3 наранявани – едно в лицето и две в десния.От полицията нямат данни Марио Панчев да е давал информация във връзка с издирването на беглеца от Софийския централен затвор.", "date": "2018.06.06", "title": "Убийството на Владимир Пелов – заради неуредени финансови взаимоотношения"}
{"url": "https://www.novinite.bg/articles/160674/Moshtna-gradushka-padna-v-Rodopite", "text": "Близо 20 см градушка натрупа  в района на хижа \"Преспа\", която се намира в местността \"Хайдушки поляни\", в землището на смолянскато село Славейно.Ледените късове се сипаха дълго и унищожиха горските плодове.\"Един час не спря да вали градушка, образува се сериозна настилка.  Със сигурност не останаха вече боровинки в района\", каза хижарят Асен Апостолов. ", "date": "2018.06.06", "title": "Мощна градушка падна в Родопите"}
{"url": "https://www.novinite.bg/articles/160653/Kmetat-na-Botevgrad-Pelov-i-majat-kojto-go-zastrelya-sa-bili-mnogo-blizki", "text": "Владимир Пелов и мъжът, който го застреля, са били близки. Това заяви за NOVA кметът на Ботевград. „Из града се говори, че Марио Панчев е много близък приятел, съмишленик и последовател на Пелов. Преди повече от 25 години Марио беше застрелян при инцидент с неволно боравене на оръжие в дома на Владо Пелов\", разказа Иван Гавалюгов. Той познава Панчев от ученическите години, тъй като са връстници. \"Нямам никаква информация Марио да е имал легални доходи. Говори се, че се занимава с лихварство. Не е демонстрирал висок стандарт на живот\", каза той и изрази учудване, че е възможно човек, който се издирва под дърво и камък, спокойно се разхожда в родния си град \"Цялата случка е изключително странна\", заяви кметът, като допълни, че познава Владимир Пелов само от изявите му по медиите.", "date": "2018.06.06", "title": "Кметът на Ботевград: Пелов и мъжът, който го застреля, са били много близки"}
{"url": "https://www.novinite.bg/articles/160671/Nacionalnoto-vanshno-ocenyavane-za-4-klas-e-po-dobro-ot-minalogodishnoto", "text": "От следващата година националното външно оценяване ще се провежда с нов формат.Причината е заради променените учебни програми, съобщиха от Министерството на образованието и науката (МОН).Ведомството обяви резултатите от националното външно оценяване за 4 клас. За 7 клас конкретни резултати не бяха извадени, тъй като продължава обобщението.Становището на МОН за четвъртокласниците е, че по четирите предмета – „Български език”, „Математика”, „Човек и природа”, „Човек и общество”, резултатите са по-добри спрямо миналогодишните.Учениците са се справили добре със задачата по български език с отворен отговор. Общото заключение е, че като цяло при диктовката по-голямата част от тях са усвоили правилното изписване на „я” и ”щ”. По математика най-големи затруднения има при геометричните задачи. Математиката се очертава като любим предмет за много от учениците, които с лекота се справят с алгебричните задачи, отбелязват от МОН.Плановете на МОН за следващата година по отношение на националното външно оценяване за 4 и 7 клас са изместване на акцента към оценката на индивидуалните ученически постижения и сравняването им по успех. Разработване на нов формат на НВО в VІІ клас, който да измерва постигнатото в целия прогимназиален етап и в същото време да е насочен към оценка на функционалната грамотност. Разнообразяване на типовете задачи и включване на задачи с различна трудност, както и стъпки към проверка и оценяване от дистанция по интернет.", "date": "2018.06.06", "title": "Националното външно оценяване за 4 клас е по-добро от миналогодишното"}
{"url": "https://www.novinite.bg/articles/160669/Zapochna-deloto-za-ubijstvoto-na-11-godishnata-Nikol-v-Burgas", "text": "Делото за убийството на 11-годишната Никол, което потресе Бургас миналото лято, влезе в съда. Четвъртокласничката беше намушкана с нож в асансьор на жилищен блок от 15-годишен ученик.Делото за убийството на 11 годишната Никол Йончева се гледа от Бургаският окръжен съд при закрити врата. Съдът днес ще разпита 10 свидетели, които трябва да дадат яснота за жестокия инцидент от месец август миналата година. Тогава Никол беше открита мъртва в асансьор на блок в квартал „Меден Рудник”.За убийството беше задържан 15 годишен ученик, който се запознал с Никол по интернет.Пред медиите майката на убитото момиче отказа всякакъв коментар по случая, докато бащата на обвиняемия Иван излезе с нова версия - че убийството е дело на мъж.Процесът ще продължи и утре с разпит на 8 свидетели и вещи лица.", "date": "2018.06.06", "title": "Започна делото за убийството на 11-годишната Никол в Бургас"}
{"url": "https://www.novinite.bg/articles/160659/Ombudsmanat-obsajda-s-roditeli-zakonoproektat-za-lichnata-pomosht", "text": "Омбудсманът Мая Манолова обсъжда с родители на деца с увреждания законопроект за личната помощ.Родителите протестират от миналата седмица пред Народното събрание срещу липсата на адекватна подкрепа за хората с тежки увреждания.", "date": "2018.06.06", "title": "Омбудсманът обсъжда с родители законопроектът за личната помощ"}
{"url": "https://www.novinite.bg/articles/160665/Nyama-da-promenyat-pravilata-za-priem-v-parvi-klas-shte-pravyat-fini-nastrojki", "text": "Правилата за прием на първокласници няма да бъдат променяни, а само ще се направят фини настройки на системата, съобщи министърът на образованието Красимир Вълчев.По думите му в София има деца с брой точки от така наречената първа група, които не са приети в най-близкото училище заради неравномерното разпределение на училищата в жилищните райони.Като причина за затрудненията с приема по новите правила Вълчев посочи големия брой адресни регистрации, направени в последния момент.През следващата година ще бъдат направени фини настройки на системата, обясни министърът, и допълни, че в Бургас, Варна и Пловдив, където има информационни системи за прием на първокласници, около 90 процента от децата са класирани според първото си желание за учили", "date": "2018.06.06", "title": "Няма да променят правилата за прием в първи клас, ще правят фини настройки"}
