{"url": "https://www.novinite.bg/articles/162683/Polojen-e-posledniyat-iznosvasht-sloj-ot-asfaltovata-nastilka-na-bul-Vasil-Levski", "text": "През изминалата нощ бе положен последният износващ слой асфалт по бул. \"Васил Левски\" в участъка от Ректората до ул. \"Граф Игнатиев\". Предстои да бъде направена и нова маркировка. Очаква се движението по бул. \"Васил Левски\" да бъде освободено в началото на следващата седмица.С ремонта на бул. “Васил Левски“ в участъка от Ректората до ул. “Граф Игнатиев“ ще бъдат обособени и бус ленти от дясната страна на двете пътни платна. Целта е да се даде приоритет на преминаването на градския транспорт.", "date": "2018.08.03", "title": "Положен е последният износващ слой от асфалтовата настилка на бул. “Васил Левски“"}
{"url": "https://www.novinite.bg/articles/162691/Cheshki-turist-se-udavi-kraj-Lozenec", "text": "45-годишен чешки турист се удави на мидения плаж в Лозенец, съобщиха от полицията. Трагедията се разиграла към 19.20 часа, на 2 август. Именно на 2 август, по стар стил се отбелязва Илинден, а според народните вярвания на този ден времето се „преобръща\" и морето взима най-много жертви.Спасителите на плажовете отново предупреждават за опасност от \"мъртвото вълнение\". Опасните подводни течения, известни като „мъртво вълнение\", обикновено се появяват по нашето крайбрежие точно в началото на август.Тази година заради необичайно топлото време и силните ветрове, мъртвото вълнение взе десет жертви още в началото на юни.", "date": "2018.08.03", "title": "Чешки турист се удави край Лозенец"}
{"url": "https://www.novinite.bg/articles/162693/Otvoreni-projekcii-na-savremenno-balgarsko-kino-v-gradinkata-pred-bloka-v-stolicata", "text": "Отворени прожекции на съвременно българско кино в градинката пред блока. Това е вълшебството на Блок Кино, което за четвърта поредна година преобразява междублоковите пространства на 10 столични квартала в киносалони под открито небе.През юли и август организаторите са подбрали специална селекция от най-доброто ново игрално, документално и анимационно кино у нас и разходка из емблематични квартали в София.Входът е свободен.Организатори на инициативата са ИКЕА. За три години оригиналният кинопроект направи задължителни срещите под открито небе с новите най-добри български филми. Публиката е гледала над 100 игрални, документални и анимационни филма на повече от 50 квартални прожекции.Тази година Блок Кино е и част от Календара на културните събития на Столична община. По време на прожекциите зрителите ще бъдат настанени на удобни мебели, предоставени от ИКЕА, а специален детски кът ще радва най-малките почитатели на киното.", "date": "2018.08.03", "title": "Отворени прожекции на съвременно българско кино в градинката пред блокa в столицата"}
{"url": "https://www.novinite.bg/articles/162694/Hakvash-i-patuvash-bezplatno-v-Sofiya", "text": "Пробив в системата на Центъра за градска мобилност. Експеримент на „Нова телевизия“ установи, че много лесно с една електронна карта за градския транспорт, могат да пътуват група приятели и то без да бъдат заловени като нарушители. На 13 юли официално беше пусната в експлоатация новата електронна платформа за карти за градски транспорт. Те могат да бъдат закупуван онлайн. След плащането пътникът получава персонален QR код. На всяка метростанция са поставени четци за сканиране на електронните кодове. В наземните превозни средства сканирането се извършва от контрольорите. Три подставени лица успели да пътуват в метрото с един акаунт. Така и 10 души могат да пътуват почти безплатно, плащайки общо 4 лв. за дневна карта. Много хора вече са се сетили за тази схема. Изпълнителният директор на Центъра за градска мобилност Христиан Петров уточни, че системата е още в тестови период. „Под половин процент от нашите потребители са се опитали. Но сме взели мерки, някои от профилите са блокирани, други сме ги помолили да се свържат с нас“, каза той.", "date": "2018.08.03", "title": "Хакваш и пътуваш безплатно в София"}
{"url": "https://www.novinite.bg/articles/162685/Detska-lyatna-akordeonna-akademiya-v-stolicata", "text": "За първи път в \"Борисовата градина\" в гр. София ще се проведе акордеонен форум, целта на който е децата да се запознаят с красотата и възможностите на този музикален инструмент. От какво е направен и кога и от кого е създаден ще научат малчуганите, както и всички желаещи ще имат възможността да изпробват как се свири на акордеон. Освен изпълнения на малки и големи акордеонисти, ще има игри и, естествено, много награди.Събитието е част от Календара на културните събития на Столична община – Раздел „Лятна програма на Столична община” и се реализира от акордеонистът и преподавател по акордеон в Националната музикална академия „Проф. Панчо Владигеров“ – доц. д-р Добромир Митев.Входът е свободен.", "date": "2018.08.03", "title": "Детска лятна акордеонна академия в столицата"}
{"url": "https://www.novinite.bg/articles/162687/Otkrita-e-kasnoantichna-grobnica-sas-stenopisi-v-Sofiya", "text": "Късноантична гробница със стенописи е открита снощи при ремонта на тротоара на ул. \"Московска\". Дадена е задача на археолозите да започнат проучване на гробницата и на терена. Това съобщи столичният кмет Йорданка Фандъкова пред журналисти при посещението й на археологическите разкопки при площад \"Св. Неделя\". Фандъкова допълни, че предстои главният архитект да предложи как да се експонира гробницата по начин, подходящ за градската среда. По първоначални данни гробницата е от края на IV и началото на пети век. Посланикът на Израел у нас: България може да предложи повече от слънце и море Фандъкова разкопки БГНЕС За следващата година са предвидени средства за реконструкция на пешеходното пространство при археологическия обект до църквата \"Св. Неделя\". По време на разкопките са открити множество глинени съдове, както и хиляди сребърни монети. Част от интересните находки са дървена дръжка на меч с украса, както и стрида от Бяло море, което насочва към богатия начин на живот на гражданите от Стара Сердика, информира Българската телеграфна агенция. Фанъдкова обясни, че предстои изработването на архитектурния обект и изграждането на площад, който да интегрира намерените останки. Главният архитект е подготвил заданието за архитектурния конкурс, който през ноември ще бъде обявен. Относно ремонтите в София кметът Фандъкова заяви, че се надява повечето ремонти на улици да приключат към 15 септември.", "date": "2018.08.03", "title": "Открита е късноантична гробница със стенописи в София"}
{"url": "https://www.novinite.bg/articles/162688/Shestima-sa-v-bolnica-sled-tejka-katastrofa-na-AM-Trakiya", "text": "Шестима души са в болница след тежка катастрофа автомагистрала „Тракия“ до Пловдив.Около 19.30 часа, на 2 август пловдивски пътни полицаи посетили сигнал за пътен инцидент в района на 130 км, в посока София. На място било установено, че спрял в аварийната лента автомобил „Форд“ бил ударен от товарен автомобил „Ивеко“.Под лекарско наблюдение с различни наранявания са пътувалите в колата трима мъже на възраст между 40 и 63 години и три момчета на 15, 17 и 18 години. Камионът управлявал 20-годишен от Троян, а лекия автомобил - 52-годишен от пазарджишко село.Алкохолните проби и на двамата са отрицателни. Причините за случилото се са в процес на изясняване. Образувано е досъдебно производство.", "date": "2018.08.03", "title": "Шестима са в болница след тежка катастрофа на АМ \"Тракия\""}
{"url": "https://www.novinite.bg/articles/162696/Priklyuchvat-arheologicheskite-prouchvaniya-na-terena-na-ploshtada-okolo-carkvata-Sveta-Nedelya", "text": "\"Приключват археологическите проучвания на терена на площада около църквата „Света Неделя“, свързани с късноантичния период, които се финансират от Столичната община вече четвърта година. Бяха намерени близо 3 хил. сребърни монети, които се съхраняват в Музея за история на София, а сега прибавяме и открити златни накити.\" Това съобщи днес, 3 август, кметът на София Йорданка Фандъкова при разкопките на площад „Св. Неделя“. На проверката присъства и зам.-кметът на София доц. д-р Тодор Чобанов.Екипът от археолози, под ръководството на д-р Веселка Кацарова, работи на територия от около 1 дка. Разкритите археологически структури до момента показват, че дължината на разкритата антична обществена сграда надхвърля 50 м. Откритите находки са над 300 – предимно монети, глинени съдове, лампи, предмети, накити, включително и такива, изработени от злато.\"Предстои разработването на архитектурния проект за площада, който да интегрира и експонира разкритите археологически находки\" – каза също кметът на София Фандъкова. По думите на кмета всичко, което се открие, да се експонира и София да продължи да се превръща в популярна културна дестинация.\"Главният архитект на София е подготвил заданието на архитектурния конкурс след няколко публични обсъждания. Очаква се през септември конкурсът да бъде обявен, като се надяваме да получим добри проекти, които да съчетават това пространство с пешеходните пространства на бул. \"Витоша\" и \"Ларгото\" и в същото време да са интересни и запазващи археологията\" – каза още Фандъкова.През последните години Столичната община последователно инвестира в разкриването и запазването на богатото културно-историческо наследство на София. Тази година продължава разкриването на ранното неолитно селище „Слатина“.Снощи при реконструкцията на тротоара на ул. \"Московска\" беше открита прекрасна къснонтична гробница със стенописи. Възложих да се направи укрепване на терена и веднага да започват проучванията на терена и разкриването ѝ. Главният архитект има задачата да направи проект за експонирането ѝ на мястото, на което е открита. Ще ограничим работата на строителите в тази зона. Ще се съчетае пешеходното пространство с разкритото археологическо наследство.", "date": "2018.08.03", "title": "Приключват археологическите проучвания на терена на площада около църквата „Света Неделя"}
{"url": "https://www.novinite.bg/articles/162700/Zapochna-razshiryavaneto-na-Industrialniya-park-v-Shumen", "text": "Официално започна разширяването на Индустриалния парк в Шумен. Днес, 3 август, беше направена първата копка на новата подзона ''C''.Церемонията се състоя от 11 ч. на площадката на подзона ''А''. В момента над 1000 души работят във фирмите на Парка. През лятото нови трима инвеститори са купили терени там. Управителят на Индустриалния парк Николай Тончев обяви през пролетта намеренията си за разширение на терените с нови 700 декара.Паркът в Шумен е 2400 дка, разделен е на четири подзони, като идеята е те да се разработват поетапно – при запълване на 70% от едната се преминава към изграждане на следващата.", "date": "2018.08.03", "title": "Започна разширяването на Индустриалния парк в Шумен"}
{"url": "https://www.novinite.bg/articles/162701/Biznesmeni-nedovolni-ot-cenite-na-sinyata-zona", "text": "Над 11 000 лева са приходите през юли само от кратковременно паркиране в синята зона във Варна. Това съобщи директорът на общинското предприятие „Общински паркинги и синя зона“ Младен Иванов след края на заседанието на правната комисия към местния парламент. „Очаквам след 13-ти август, когато реално ще заработи зоната и ще се налага техническо средство тип „скоба“, тези приходи да са малко спрямо това, което сме планирали“, допълни той. Подадени са близо 1500 заявления за локално паркиране в „синята зона“ По думите на Иванов, все още има доста нарушители и неправилно спрели коли, но в сравнение с преди месец са в пъти по-малко. „Това ми дава основание да вярвам, че след няколко месеца ще виждаме само правилно паркирали автомобили в зоната“, изтъкна директорът на общинското предприятие. Старт на синята зона Пред съветниците той обясни защо по настоящ адрес човек не може да се регистрира за локално платено паркиране. „Използвахме опита на Бургас и София, които имат горчив спомен в това отношение. В морския град например много от жителите на кв. „Меден рудник“ са представяли фиктивни договори за наем и са ползвали правото, а целта е само живущите в обхвата на синята зона да могат да паркират с преференции“, каза Иванов. Една от темите на днешното заседание на правната комисия беше именно синята зона. Съветниците бяха запознати с искането на управител на варненска компания за преразглеждане на режима за таксуване за представителите на бизнеса в зоната. Бизнесменът настоява за намаляване на цените за служебния абонамент и за облекчения в случаите, в които фирмата е купила няколко карти за платено паркиране. Пускат синята зона съвсем скоро, живущите в центъра вече могат да подават заявления В отговор Младен Иванов заяви, че за да може да се предложат промени в Наредбата за организацията и движението на територията на Община Варна, е необходимо синята зона да има история. „Няколко месеца след реалния й старт ние ще можем да направим обективен анализ. Поемам ангажимент тогава да организирам среща с представителите на бизнеса и да обсъдим ситуацията, и ако има предложения за корекции, те да бъдат своевременно внесени за разглеждане в Общинския съвет“, посочи Иванов. Той каза още, че в най-скоро време предстои да бъде обявена обществената поръчка за новите „паяци“, електромобилите и хибридните коли за ОП „Общински паркинги и синя зона“. На днешното си заседание съветниците от правната комисия одобриха нова наредба за привличане и насърчаване на инвестиции с общинско значение във Варна. Приети бяха и промени в Наредбата за реда за придобиване, управление и разпореждане с общинско имущество.", "date": "2018.08.03", "title": "Бизнесмени недоволни от цените на синята зона"}
{"url": "https://www.novinite.bg/articles/162681/Shestima-sa-v-bolnica-sled-katastrofa-na-AM-Trakiya", "text": "Пътният инцидент е станал снощи малко преди 19.30 часа. Пловдивски пътни полицаи посетили сигнал за катастрофата в района на 130 км, посока София. На място било установено, че  спрял в аварийната лента лек автомобил „Форд“ бил ударен от товарен автомобил „Ивеко“. Под лекарско наблюдение с различни наранявания са пътувалите в колата трима мъже на възраст между 40 и 63 години и три момчета на  15, 17 и 18 години.  Камионът управлявал 20-годишен от Троян, а лекия автомобил – 52-годишен от пазарджишко село. Алкохолните проби и на двамата са отрицателни. Причините за случилото се са в процес на изясняване.", "date": "2018.08.03", "title": "Шестима са в болница след катастрофа на АМ „Тракия“"}
{"url": "https://www.novinite.bg/articles/162702/Tovaren-avtomobil-blokira-dvijenieto-kraj-Priselci", "text": "Аварирал товарен автомобил на пътя Варна-Бургас, в района на с. Приселци, създава сериозни затруднения за движението в платното посока Варна.На място има полицейски екип, който регулира движението.", "date": "2018.08.03", "title": "Товарен автомобил блокира движението край Приселци"}
{"url": "https://www.novinite.bg/articles/162698/Intenziven-trafik-na-vsichki-granichni-punktove", "text": "Интензивен е трафикът на границата със Сърбия, Гърция, Турция и Румъния. Това съобщиха от пресцентъра на ГД „Гранична полиция“. Данните са към 14.00 ч. На българо-сръбската граница трафикът е интензивен на ГКПП „Калотина“ за леки автомобили на вход и на изход. На границата с Гърция трафикът е интензивен на ГКПП „Кулата“ за товарни автомобили на изход и на ГКПП „Маказа“ за леки автомобили на изход. На българо-турската граница трафикът е интензивен на ГКПП „Капитан Андреево“ за товарни автомобили на изход. На границата с Румъния граница трафикът е интензивен на всички гранични контролно-пропускателени пунктове. На българо-македонската граница трафикът е нормален на всички гранични контролно-пропускателни пунктове. Интензивен е трафикът по границите ни със Сърбия, Гърция, Турция и Румъния Интензивен е трафикът по границите със Сърбия, Гърция, Турция и Румъния, съобщиха от пресцентъра на ГД \"Гранична полиция\". На българо-... Прочети повече По информация на дружеството “Дунав мост Видин – Калафат ” АД, от 25 юли до 25 август 2018 г. ще бъде извършван ремонт на участък от пътя преди ГКПП Видин. За този период временно движението ще се осъществява двупосочно в едно платно.", "date": "2018.08.03", "title": "Интензивен трафик на всички гранични пунктове"}
{"url": "https://www.novinite.bg/articles/162671/Novite-peshehodni-zoni-v-centara-na-Sofiya-se-okazaha-neudobstvo-za-shoforite", "text": "Удобство за пешеходците и неудобство за шофьорите се оказаха новите пешеходни зони в центъра на София. Предстои те да се разширяват.Като грешка отчетоха общинските съветници от БСП разширяването на пешеходната зона в центъра на София. С решение на Общинския съвет автомобили спряха да се движат по улица \"Алабин“ до площад \"Света Неделя“, улица \"Георг Вашингтон“ в участъка от улица \"Трапезица“ до улица \"Пиротска“. Председателят на групата на БСП в Общинския съвет Калоян Паргов обясни, че разширението е довело до редица проблеми:\"Има потоци и колони от автомобили ежедневно, не само в пиковите часове – сутрин от 8.30 до 6-7 часа вечерта. Тези автомобили пъплят и по този начин замърсяват въздуха, стоейки с работещи двигатели на едно място. В следствие на това се убива смисълът на всякаква пешеходна зона, тоест не постигаме ефект за по-екологични решения\".Според мен затварянето на участъка между улица \"Алабин“ и \"Стамболийски“ е стъпка в правилната посока. Това заяви в интервю за предаването \"Хоризонт до обед\" архитект Пламен Братков от архитектурна група ГРАД:\"Естествено че ще има хора, които ще възроптаят, но целта е по всякакъв начин да се възпрепятства колите да влизат в центъра на града, а не да има транзит, какъвто се случва. По-кардиналното решение е спиране на колите пред Ларгото. За мен е абсурдно да пълниш площад през подлез, при положение че това е в центъра на града и би трябвало да е място за туристи. То е такова, само че в момента има всякакъв вид прегради, така че най-вероятно и самият площад \"Света Неделя\" около църквата също би трябвало да стане изцяло площаден, но това касае едно много по-кардинално решение за центъра и то касае транспортната схема на града\".", "date": "2018.08.03", "title": "Новите пешеходни зони в центъра на София се оказаха неудобство за шофьорите"}
{"url": "https://www.novinite.bg/articles/162682/Otkriha-nad-200-kanabisovi-rasteniya-v-nivi-v-Petrichko", "text": "При операции на ГПУ Златарево и ГПУ Петрич са иззети общо над 440 кг канабис.Двете специализирани операции са проведени от служители на ГПУ Златарево и ГПУ Петрич на 1 август. В хода на действията са извършени проверки в  землището на с. Драгуш, общ. Петрич, и в местността “Стария път”, землището на петричкото с. Коларово.При двете акции са установени канабисови насаждения - общо 203 растения с височина между 160 и 250 см и сумарно тегло 442,57 килограма, дали положителна реакция на канабис при полевия наркотест. Взети са представителни проби, останалите растения са унищожени на място в присъствието на комисия.За случаите е уведомена Районна прокуратура - Петрич и са образувани две досъдебни производства. ", "date": "2018.08.03", "title": "Откриха над 200 канабисови растения в ниви в Петричко"}
{"url": "https://www.novinite.bg/articles/162665/Dneven-horoskop-za-petak", "text": "Следвайте абсолютно всяко желание, което имате днес. Днес хората около вас ще имат много идеи и много предложения към вас, но не е задължително да приемате всички предложения. По-скоро следвайте своите желания и правете нещата, които вие искате. Днес ще имате уникалната възможност да се справите с всеки хаос. Имате непреодолимото желание да подредите и планирате всичко. За ваше щастие има много неща, с които можете да се захванете. Запазете своята обективност днес. Тя ще ви помогне да вземете много важни решения, както и да помогнете при разрешаването на спорове. Това е важно качество, така че се възползвайте от него. Опитайте да изолирате емоциите си днес. Вижте повече на:", "date": "2018.08.03", "title": "Дневен хороскоп за петък"}
{"url": "https://www.novinite.bg/articles/162669/Evropa-ya-ochakva-naj-goreshtiyat-den-v-istoriyata-j", "text": "Европа ще преживее най-горещия ден в цялата си история до ден-два, съобщават британските вестници. Гореща вълна удари стария континент и в югозападната му част се очаква температурата да достигне 48 градуса до края на седмицата, посочва в. “Експрес”.Метеоролозите предричат, че през следващите дни е възможно да бъдат надминати рекордните за всички времена температури от 47,3 градуса за Испания и 47,4 градуса за Португалия. В 27 от 50-те провинции на Испания вече е обявен “изключителен риск” от жега, започнала още в четвъртък.Дори в Арктика температурата на земята е с 1,6° над средната. Полярният район не е преживявал толкова ненормално високи температури на въздуха и на повърхността на водата от 2000 години насам.Необичайната горещина в Германия снижи нивото на големите реки в страната и в обезводнените участъци на десетки места се показаха бомби и оръжия от Втората световна война. В провинциите Саксония и Саксония-Анхалт полицията предупреди плувците и корабния трафик да внимават по Елба. Само миналата седмица в нея са открити множество депа с гранати и мини от войната.Според прогнозите у нас от днес ни чака слънчево, топло, но не и горещо време. Очакванията са така да бъде поне до средата на август.По-хладното и дъждовно време това лято е резултат от фаза на 11-годишен цикъл, в която се намира Слънцето сега, смята доц. Борис Комитов, ръководител на Центъра за слънчев и слънчево-земен мониторинг в Стара Загора. Според него под влияние на слънчевия минимум, който ще бъде достигнат през 2019 г., следващите няколко години ще са със студени зими и хладни и дъждовни лета, съобщава „24 часа”.", "date": "2018.08.03", "title": "Европа я очаква най-горещият ден в историята й"}
{"url": "https://www.novinite.bg/articles/162676/Vulkan-v-Indoneziya-izrigna-49-pati-tazi-sutrin", "text": "Вулкан на остров в протока Сунда в Индонезия изригна 49 пъти тази сутрин. Властите въведоха зона за сигурност от два километра около него, предаде БТА. Вулканът Анак Кракатау бълва пепел и нажежени скали от полунощ. Въпреки изригването полетите и корабоплаването засега не са нарушени. Анак Кракатау, чието име в превод означава \"детето на Кракатау\", е вулканичен остров, който се надигна от калдерата, образувала се след изригването през 1883 г. на вулкана Кракатау. Това изригване беше едно от най-смъртоносните в съвременната история. То породи цунами и уби около 36 000 души.", "date": "2018.08.03", "title": "Вулкан в Индонезия изригна 49 пъти тази сутрин"}
{"url": "https://www.novinite.bg/articles/162679/Spryaha-vlakovete-mejdu-Pernik-i-Dragichevo", "text": "От 10.00 ч. е прекъснато движението на влаковете и е прекъснато напрежението в контактната мрежа в междугарието Перник-разпределителна - Драгичево и гара Перник.Това съобщиха от пресцентъра на БДЖ.Причината е паднала топола, след извършване на санитарна сеч в близост до жп линията. Аварийни екипи на НКЖИ са на мястото на повредата. Очаква се около 12.30 ч. движението да бъде възстановено.Осигурени са автобуси за пътниците в това направление.", "date": "2018.08.03", "title": "Спряха влаковете между Перник и Драгичево"}
{"url": "https://www.novinite.bg/articles/162697/Obshtinski-savetnik-ot-Nesebar-e-uchastval-v-prestapnata-grupa-na-Mito-Ochite", "text": "Общински съветник от Несебър е участвал в престъпната група, неутрализирана в Бургаско. Той е обявен за общодържавно издирване. Това каза изпълняващият функциите ръководител на Специализираната прокуратура Даниел Начева. Тя огласи подробности около мащабната полицейска операция, при която бяха задържани членовете на организирана престъпна група, занимавала се с изнудвания, палежи, нанасяне на телесни повреди и други престъпления, които предстои да бъдат установени. Общинският съветник все още не е задържан от органите на реда, защото се укрива, но при извършване на проверка в държана от него банкова касета е открита сумата от 60 000 лева, която е иззета. Иззети са и много луксозни автомобили, ползвани от групата. По домовете на участниците в групата са открити и наркотични вещества, както и части за огнестрелни оръжия. Групата е работила от 2010 г., а разследването срещу нея се води от две години. Част от задържаните участници в нея се припокриват с участниците в друга престъпна група, ръководена отново от Митьо Очите по друго дело. Димитър Желязков се намира извън територията на България и е обявен за международно издирване. Разследващите заявиха, че знаят къде е той. По думите им, не е имало възможност да проведат операцията по разбиването на групата, когато Желязков се е намирал още на територията на страната. Според разследващите поведението на задържаните е показало, че теч на информация преди акцията не е имало. Версиите за Митьо Очите - лечение в чужбина, бягство или контролирано пътуване Версиите за Митьо Очите - лечение в чужбина, бягство или контролирано пътуване Димитър Желязков е стар познайник на органите на реда. Той е първият, който в съдебна зала признава, че е ръководител на организирана престъпна група,... Групата е действала на територията на Южното Черноморие и по-концентрирано на курортен комплекс „Слънчев бряг“. Тя е установявала търговски дружества, които развиват мащабен и успешен бизнес, като чрез заплахи и палежи са „мотивирали“ собствениците да заплащат „такса спокойствие“. „Лицата, които са отказвали да вършат това, са били „мотивирани“ чрез палежи на автомобили, кафе машини, нанасяне на телесни повреди и други начини“, уточни прокурор Начева. Засега обвинения са повдигнати на 9 лица, а спрямо 5 от тях прокуратурата ще иска налагане на мярка за неотклонение „задържане под стража“.", "date": "2018.08.03", "title": "Общински съветник от Несебър е участвал в престъпната група на Митьо Очите"}
{"url": "https://www.novinite.bg/articles/162677/Konservativniyat-blok-na-Angela-Merkel-s-rekordno-nisak-rejting", "text": "Рейтингът на консервативния блок на Християн-демократическия и Християн-социалния съюз, оглавяван от германския канцлер Ангела Меркел, е паднал до рекордните 29 процента. Данните са от проучване, правено по поръчка на телевизия А Ер Де, цитирана от БНТ.На второ място са социалдемократите, а на трето - с рекордно висок рейтинг се нарежда крайнодясната популистка партия Алтернатива за Германия- със 17% подкрепата от германците.", "date": "2018.08.03", "title": "Консервативният блок на Ангела Меркел с рекордно нисък рейтинг"}
{"url": "https://www.novinite.bg/articles/162692/Dva-smartni-sluchaya-ot-toplinen-udar-sa-registrirani-v-Yujna-Ispaniya", "text": "Два смъртни случая от топлинен удар са регистрирани тази седмица в Испания, където се засилва горещата вълна, съобщиха днес местните власти в югоизточната област Мурсия, предаде Франс прес.Първи жертви на горещините станаха близо 40-годишен работник нигериец, трудил се във вторник на пътен строеж край град Мурсия, и пенсионер на 78 години, поразен от жегата, докато копаел в зеленчуковата си градина и починал по-късно в болницата, информираха здравните служби.Аутопсия на тялото на работника показа вчера, че причина за смъртта е топлинен удар, макар че е имало и съпътстващо заболяване - хипертония, което може да е допринесло за фаталния изход, потвърди пред АФП говорителка на мурсийската болница \"Кралица София\".Според източник от здравното заведение причините за смъртта на 78-годишния пенсионер все още не са потвърдени и аутопсията предстои.Метеоролозите прогнозираха, че днешният ден ще е сред най-горещите това лято в Испания с температури от 40 градуса в Мадрид, 42 - в", "date": "2018.08.03", "title": "Два смъртни случая от топлинен удар са регистрирани в Южна Испания"}
{"url": "https://www.novinite.bg/articles/162667/Poredna-stachka-na-pilotite-na-Rajanear-otmeneni-sa-20-poleta", "text": "Поредна стачка на пилотите на нискотарифния авиопревозвач Райънеър. Отменени са 20 от планираните за днес 300 полета. От компанията призовават клиентите си преди да тръгнат за летището да проверят дали полетът им ще бъде осъществен.", "date": "2018.08.03", "title": "Поредна стачка на пилотите на Райънеър, отменени са 20 полета"}
{"url": "https://www.novinite.bg/articles/162686/Desetki-plovdivchani-otnesoha-globi-za-bezrazborno-hvarlen-bokluk", "text": "На над 60 сигнала за нарушение на общинската наредба за управление на отпадъците реагира ОП „Чистота“ през последните три месеца, съобщи директорът на общинското предприятие Иван Стоянов.  Съставени са 17 акта, издадени са 21 фиша за глоба от 10 до 50 лева и 12 констативни протокола с предписания.„Най-честите нарушения са свързани с нерегламентираното изхвърляне на строителни отпадъци, както и на смет извън съдовете за смесен битов отпадък. Санкции се налагат и за оставяне на кашони и други опаковки край цветните контейнери за разделно събиране“, коментира Иван Стоянов. Той напомни, че след решение на Общинския съвет от есента на миналата година и последвала кметска заповед над 50 служители на „Чистота“ са оправомощени да санкционират за замърсяване на околната среда.  ", "date": "2018.08.03", "title": "Десетки пловдивчани отнесоха глоби за безразборно хвърлен боклук"}
{"url": "https://www.novinite.bg/articles/162689/Otkriha-antichna-grobnica-v-centara-na-Sofiya", "text": "Късноантична гробница със стенописи е открита в четвъртък вечер при ремонта на тротоара на ул. \"Московска\". Вече е поставена задача на археолозите да започнат проучване на гробницата, която по първоначални данни датира от края на IV и началото на V век, съобщава БТА.Това съобщи столичният кмет Йорданка Фандъкова при посещението й на археологическите разкопки при площад \"Света Неделя\".Кметицата допълни, че предстои главният архитект да предложи как да се експонира гробницата по начин, подходящ за градската среда.", "date": "2018.08.03", "title": "Откриха антична гробница в центъра на София"}
{"url": "https://www.novinite.bg/articles/162660/Dnes-shte-e-shte-e-predimno-slanchevo", "text": "До сутринта ще преобладава ясно и почти тихо време. През деня ще е предимно слънчево, след обяд ще има временни увеличения на облачността, но само на отделни места краткотрайно ще превали. Ще духа слаб до умерен североизточен вятър. Максималните температури ще са предимно между 27° и 32°, в София – около 27°.Над планините ще е предимно слънчево. След обяд ще има временни увеличения на облачността, но само на отделни места в масивите от западната половина от страната краткотрайно ще превали. Ще духа умерен до силен североизточен вятър. Максималната температура на височина 1200 метра ще е около 21°, на 2000 метра - около 15°.Преди обяд по Черноморието ще бъде слънчево. След пладне ще има временни увеличения на облачността и на места главно по южното крайбрежие краткотрайно ще превали. Максималните температури ще са 27°-29°, малко по-високи от температурата на морската вода. Вълнението на морето ще е 2-3 бала.", "date": "2018.08.03", "title": "Днес ще е ще е предимно слънчево"}
{"url": "https://www.novinite.bg/articles/162709/Tramp-Chakah-kralicata-15-minuti", "text": "Американският президент Доналд Тръмп направи изявление пред свои поддръжници в Пенсилвания, че по време на визитата си във Великобритания му се е наложило да чака кралицата четвърт час, предаде „Политико“.В британските медии бяха разпространени кадри как кралица Елизабет Втора чака американския лидер в продължение на 12 минути и дори си поглежда часовника. Версията на Тръмп обаче е по-различна.Държавният глава посочи, че е подранил за срещата и е чакал „изумителната“ кралица. Той разкритикува „фалшивите и отвратителни“ медии, които са твърдели, че той е бил човекът, когото са трябвали да чакат заради закъснение. Тръмп се похвали, че общуването с кралицата е било фантастично.Американският президент посочи, че има по-добри отношения с европейските лидери, отколкото който и да било друг американски държавен глава. Преди да отлети за Обединеното кралство, той се срещна с европейски лидери, а европейското му турне включваше и разговор с руския президент Владимир Путин.", "date": "2018.08.03", "title": "Тръмп: Чаках кралицата 15 минути"}
{"url": "https://www.novinite.bg/articles/162662/NOI-obsajda-prehvarlyaneto-na-parite-za-vtora-pensiya-ot-chastnite-fondove", "text": "На заседание на Надзорния съвет на Националния осигурителен институт ще бъде обсъден проектът на нова наредба за прехвърляне на втората пенсия от частните фондове към Националния осигурителен институт. Той е изготвен от Министерството на финансите. До това се стигна, след като Върховният административен съд отмени старата наредба.Решението на съда е в сила от края на май и от тогава на практика няма действащи правила как да става прехвърлянето на средствата. До това решение се стигна след жалба на пенсионно-осигурителни дружества срещу наредбата за реда за избор за осигуряване, внасяне и разпределяне на задължителните осигурителни вноски, вноските за фонд \"Гарантирани вземания на работниците и служителите\" и за обмена на информация.В жалбата се казваше, че спорния нормативен акт е приет при допуснати особено съществени процесуални нарушения. Върховният съд отмени документа в досегашния му вид. Съгласно административно-процесуалния кодекс правните последици, възникнали от подзаконов нормативен акт, който е обявен за нищожен или е отменен се уреждат служебно от компетентния орган в срок, който не е по-дълъг от три месеца от влизането в сила на съдебното решение.Според данните на финансовото министерство от правилата са заинтересовани близо 2 390 000 души, който са родени след 31 декември 1959 година и който могат да упражняват правото си на свободен избор.", "date": "2018.08.03", "title": "НОИ обсъжда прехвърлянето на парите за втора пенсия от частните фондове"}
{"url": "https://www.novinite.bg/articles/162684/Knigi-poeziya-i-igri-v-park-Geo-Milev", "text": "На 04.08.2018 г. \"Зелената библиотека\" на Столична библиотека ще бъде за първи път в парк \"Гео Милев\". Подготвили сме изненади, забавни и полезни игри, тебеширени рисунки и четене на книги. Децата ще могат да рисуват с художничката Елена Доксаки, чиито картини са в частни колекционери от Япония и Дания. Свои стихове ще чете сестра ѝ поетесата Екатерина Цветкова.С нас ще бъдат доброволци от фондация \"Деца на България\" и малките читатели ще могат да участват в забавен \"Светофар: книги и четене\".Продължава инициативата \"Споделени книги\" – \"Вземи, прочети, върни\".Станете наш читател, прочетете хубава книга сред природата,  оцветявайте книжки с децата си и си вземете безплатна едногодишна читателска карта!", "date": "2018.08.03", "title": "Книги, поезия и игри в парк \"Гео Милев\""}
{"url": "https://www.novinite.bg/articles/162663/Tarjestvena-liturgiya-v-hrama-Sveta-Petka-v-Sofiya-za-ukrainska-chudotvorna-ikona", "text": "Белоградчишкият епископ Поликарп ще отслужи тържествена литургия в храма \"Света Петка\" по случай пристигането в столицата украинската чудотворна икона на Света Богородица Скоропослушница, която беше посрещната в старинния столичен храм.Иконата се нарича Скоропослушна, защото бързо чува молитвите на вярващите. Чудотворният образ е бил изписан в Света гора през 1893 г, а в началото на миналия век иконата е дарена на църквата свети Александър Невски в украинския град Ананиев.Светинята, която е за първи път в София, ще остане за поклонение в старинния храм до Голяма Богородица, след което ще отпътува обратно за Украйна.Иконата беше посрещната от десетки миряни с надежда за изцеление и намиране на утеха, предаде БНР. ", "date": "2018.08.03", "title": "Тържествена литургия в храма \"Света Петка\" в София за украинска чудотворна икона"}
{"url": "https://www.novinite.bg/articles/162664/Do-sredata-na-avgust-puskat-tramvaya-po-bul-Balgariya", "text": "\"До средата на август ще възстановим движението на трамвай номер 7 по бул. „България“. Тогава ще завърши ремонтът на участъка от трамвайното трасе, който оставихме, за да изпълним заедно със строителството на третата метролиния. Веднага щом завършим трасето на трабвая, започваме преасфалтиране на първия участък от бул. „България“ - между бул. „Ив. Гешов“, ремонтираното от метрото и бул. „Гоце Делчев“ в посока Бояна\". Това съобщи в страницата си във Facebook кметът на София Йорданка Фандъкова.\"Ако можем да приключим до края на август, ще направим и платното в обратна посока. Графикът на работа ще е съобразен с метеорологичната обстановка, като не можем да позволим през септември бул. „България“ да е затворен. Ще работим на етапи през това и следващото лято, така че да предизвикаме най-малко затруднения, като движението ще се премества в едно от платната. Обсъждаме възможността за бус-лента по бул. „България“, за което се анализират закъсненията на градския транспорт и как би се отразила на трафика. До средата на месеца ще завърши и ремонта на подлеза на бул. „България“ и бул. „Ив. Гешов“, който беше в изключително лошо състояние\", написа още тя. ", "date": "2018.08.03", "title": "До средата на август пускат трамвая по бул. \"България\""}
{"url": "https://www.novinite.bg/articles/162661/Promenya-se-dvijenieto-po-bul-Evlogi-i-Hristo-Georgievi-zaradi-izgrajdane-na-metroto", "text": "Продължава временната организация на движението във връзка с изпълнението на метрото по бул. “Евлоги и Христо Георгиеви“. От днес до 03.02.2019 г. продължават промените в организацията на движение, съобщиха от Столична община. Забранява се влизането на пътни превозни средства по западното пътно платно на бул. „Евлоги и Христо Георгиеви” между ул. „Силистра” и бул. „Янко Сакъзов”, като движението ще се извършва двупосочно в източното пътно платно на булеварда в същия участък;Закрива се паркингът в разделителна ивица на бул. „Евлоги и Христо Георгиеви” между ул. „Силистра” и бул. „Янко Сакъзов”.Движението по ул. „Силистра” се извършва еднопосочно между бул. „Евлоги и Христо Георгиеви” и ул. „Чамкория” в посока към ул. „Чамкория”;От 03.08.2018 г. до 24.00 часа на 03.02.2019 г. се закриват местата за почасово платено паркиране на източното пътно платно на бул. „Евлоги и Христо Георгиеви” между бул. „Янко Сакъзов” и ул. „Силистра” и по западното пътно платно на ул. „Проф. Милко Бичев” между бул. „Ген. Данаил Николаев” и ул. „Силистра”.От 03.08.2018 г. до 03.02.2019 г. се променя маршрутът на автобусни линии №№ 11, 213 и 404 само в посока ж.к. „Гео Милев”, ж.к. „Младост” и ж.к. „Дружба” - линиите ще се движат по маршрута си до кръстовище бул. „Ген. Данаил Николаев” - ул. „Проф. Милко Бичев”, по ул. „Проф. Милко Бичев”, по източното платно на бул. „Евлоги и Христо Георгиеви” и по маршрутите си. Изместена е спирка „пл. Орлов мост“ напред от съществуващото си местоположение на бул. „Евлоги и Христо Георгиеви”.", "date": "2018.08.03", "title": "Променя се движението по бул. “Евлоги и Христо Георгиеви“ заради изграждане на метрото"}
{"url": "https://www.novinite.bg/articles/162666/Seizmolog-Prez-noshtta-imashe-10-mikrozemetreseniya", "text": "През изминалата нощ имаше още около 10 микроземетресения, които са с магнитуд под 2 и които никой не ги е усетил. Нещата вървят в нормалната посока\". Това заяви за \"Здравей, България\" проф. д-р Николай Милошев, директорът на Геофизичния институт към БАН. \"Това беше една съвсем спокойна в сеизмично отношение нощ\", допълни сеизмологът. Той беше категоричен, че ситуацията се нормализира. В четвъртък земетресение от 4,1 по скалата на Рихтер беше регистрирано в района между Гоце Делчев, Банско и Сандански. Според данните на Европейския сеизмологичен център епицентърът на труса бил на 18 км северозападно от Гоце Делчев, 55 км югоизточно Благоевград и на 114 км южно от София, на дълбочина 2 км.", "date": "2018.08.03", "title": "Сеизмолог: През нощта имаше 10 микроземетресения"}
{"url": "https://www.novinite.bg/articles/162672/Bosiya-Sastoyanieto-mi-se-vloshava", "text": "Състоянието ми се влошава. Това призна в интервю за \"Хоризонт\" Николай Колев-Босия, който в средата на юни обяви гладна стачка против фалшивите шофьрски книжки, за оставката на транспортния министър и разпускане на парламента. \"В момента съм 63 килограма. Отслабнал съм с 20 килограма. Аз съм тръгнал да създавам един процес, ценности, въз основа на които да се създаде едно общество. Един такъв процес не може да започне от нищото. Той започва от саможертвата. Поставил съм две условия. Когато ги изпълнят, тогава ще спра гладната стачка, но аз не се самоубивам. Искам да поставя началото на един дълготраен процес, който да създаде такова общество, което, който и да е на власт, да може да го удари през ръцете и да каже: \"Това, което си написал, започвай незабавно да го изпълняваш“. Лидерството е идеотизъм, ние не сме стадо, че да се нуждаем от овен\" - каза Николай Колев-Босия. Босия: Правителствена болница излъга! Никак не съм в \"задоволително\" състояние Николай Колев - Босия е точно на 50-тия ден от гладната си стачка. Общественикът, който иска оставка на министърът на транспорта Ивайло... Прочети повече Служители на \"Български пощи“ също започнаха гладна стачка, защото са недоволни от заплатите си и от условията, в които работят Златка Младенова е първата, която започва да гладува. Тя обясни: \"Нямаме столове, осветлението е лошо. Няма елементарни неща като сапун в тоалетните. Няма топла вода лятото. Много е горещо в помещенията, в които работим\". По разпореждане на Борисов, болница \"Лозенец\" следи здравословното състояние на Босия По разпореждане на министър-председателя Бойко Борисов медицински екип на Университетска болница „Лозенец“ извършва през ... Прочети повече \"Политическият процес не е еднократно действие, което да може да се реши с някаква саможертва. То е непрекъснато гражданско усилие\", коментира за проф. Ивайло Дичев: Проф. Ивайло Дичев \"Тази работа не се решава с един голям драматичен жест на саможертва. Просто няма как да стане. Гладните стачки в миналото са свързани с много по-генерални проблеми като независимост на държавата, правото да гласуваш, свобода на политически затворници\".", "date": "2018.08.03", "title": "Босия: Състоянието ми се влошава"}
{"url": "https://www.novinite.bg/articles/162680/Bansko-se-prevrashta-v-stolica-na-djaza", "text": "Остават броени часове до старта на 21-то издание на Международния джаз фестивал, организиран с подкрепата на Община Банско. Утвърдил се като едно от най-значимите летни културни форуми, фестивалът ще предложи отново на своите верни почитатели една седмица наслада за сетивата.Събитието ще бъде открито официално на 4 август, от 19:00 часа, като акцент ще бъде концертът на Петя Куюклиева и Биг бенд Благоевград. Следва италианката Chiara Pancaldi, като вечерта ще завърши по най-добрия възможен начин с българската формация Dirty Purchase.Част от звездите на сцената в Банско тази година ще бъдат българският Франк Синатра - Васил Петров, заедно с Ангел Заберски бенд, Камелия Тодорова и музиканта Станислав Арабаджиев, Рут Колева, джаз-поп групата \"Мат Бианко\", както и още много други популярни изпълнители.Дъщерята на Нина Симон - Лиса Симон, е специално в България за Джаз феста. След смъртта на майка си през 2003 г. Лиса Симон издава албума Simone On Simone с гласа на Нина Симон, а през 2009 г. следва световно турне на Лиса в почит на майка й - Нина Симон. Интересното е, че дотогава тя се занимавала с нещо съвсем различно - била е военнослужещ в американската армия.Всички изяви са локализирани на площад „Никола Вапцаров”, а входът за тях традиционно е безплатен.", "date": "2018.08.03", "title": "Банско се превръща в столица на джаза"}
{"url": "https://www.novinite.bg/articles/162675/Kola-zasedna-v-dupka-na-shumenski-bulevard", "text": "Лек автомобил е заседнал в дупка на шуменския булевард „Мадара“. Причината е спукана тръба на ВиК – Шумен, която е предизвикала наводнение в района на бившия Тютюнев комбинат. Колата е собственост на Стоян Йорданов, който заяви, че е имал късмет, тъй като не е возел малките си деца в този момент. Предницата на автомобила е хлътнала в извиращата вода.Инцидентът е станал в 6 ч. тази сутрин, но мястото все още не е обезопасено и обозначено. Движението в района е натоварено. Според работещи в съседните фирми на място е дошла и полиция, но си е заминала, без да предприеме мерки. По думите на Иван Спасов – ръководител на аварийните екипи във ВиК – Шумен, в момента водата по шуменския булевард „Мадара“ се спира. Специалистът нямаше отговор защо мястото на инцидента не е обезопасено и обозначено. ", "date": "2018.08.03", "title": "Кола заседна в дупка на шуменски булевард"}
{"url": "https://www.novinite.bg/articles/162668/Postepenno-se-normalizira-obstanovkata-v-Smolyansko-i-Plovdivsko-sled-valejite", "text": "Със спирането на дъждовете ситуацията и в Смолянско, и в Пловдивска област постепенно се нормализира.В девинското село Осиково подпочвените води са започнали да спадат - само две къщи остават с наводнени приземни етажи. Очаква се днес да започнат работи по укрепването на пътя, както и по възстановяване на уличните настилки. На място ще пристигнат и комисии от социално подпомагане, за да преценят нуждите на хората и да решат дали да се отпуснат еднократни помощи.Очаква се тази сутрин в цялата община Девин да бъде отменено частичното бедствено положение. Може би ще остане само за община Чепеларе, където свлачището край Забърдо и Чудните мостове продължава да е активно. ", "date": "2018.08.03", "title": "Постепенно се нормализира обстановката в Смолянско и Пловдивско след валежите"}
{"url": "https://www.novinite.bg/articles/162705/48-ot-balgarite-ne-vyarvat-che-e-imalo-chuma", "text": "34% от българите са срещали новина, която смятат за фалшива или невярна, само в последните 7 дни на месец юли. Това сочат данни от сондаж на социологическата агенция \"Галъп интернешънъл\". Проучването е проведено в интервала от 30 юли до 1 август между 800 пълнолетни българи. Според \"Галъп\" числото е респектиращо и събужда още повече тревога на фона на видимия бум на фалшиви новини в последните дни. Дори и респондентите да преувеличават, това също показва висока степен на съмнение в стойността на публичната информация у нас въобще. На база на данните социологическата агенция констатира, че институциите не са успели да убедят населението в правотата си например по казуса \"Странджа\". Протестите на майките, превозването на нелегални мигранти с военни самолети и други от последните седмици се възприемат от българите като индикатор за истински проблеми. На този фон обществото очаква по-убедителна намеса на държавата във важните области. 57% от анкетираните все пак заявяват, че не са попадали на фалшива новина в посочения период. 9% не могат да преценят. Данните сочат и че обществото е силно разделено около мнението си за това дали наистина е имало чума по дребния преживен добитък в Странджа. 37% от българите са посочили, че вярват, че е имало зараза, която наложи умъртвяването на хиляди глави животни. По-големият процент от анкетираните обаче са на противоположното мнение. 48% от отговорилите не вярват, че е имало зараза. Останалите се колебаят. \"Галъп\" тълкува, че данните разкриват сериозен по размери проблем с доверието към всяка публична информация у нас. На този фон, както може да се очаква, мнозинство от 68% смятат, че властите не си вършат работата добре в казуса със Странджа, а 26% смятат, че я вършат добре. Останалите се колебаят. Това пък поставяло въпроса дали вече е възможно институциите да убеждават гражданите в необходимостта от непопулярни мерки, дори и тези мерки да са верни и нужни. Резултатите от анкетата сочат, че българите са по-обединени по въпроса около президентското вето върху промените в Закона за приватизацията. На въпрос дали одобряват ветото на държавния глава 75% от анкетираните сочат, че го одобряват. 10% не одобряват ветото, а 15% нямат мнение по въпроса. По-малко е одобрението на въпроса за спирането на сделката между \"Инерком\" и ЧЕЗ от страна на Комисията за защита на конкуренцията. 64% сочат, че одобряват решението на КЗК, 25% - не го одобряват, а 11% нямате мнение по въпроса. Най-високото неодобрение е във връзка с решението на депутатите да увеличат акциза върху електронните цигари. 47% от запитаните не одобряват решението на парламента срещу 45% одобрение. 8% нямат мнение. Протестът на майките и други социални протести в последните седмици се възприемат ясно като индикатор за реален проблем, а не като функция на политически амбиции, пишат от \"Галъп\". На въпрос кое от твърденията е най-близко до гражданите, най-голям дял от българите (69%) са на мнение, че тези протести са провокирани заради реални проблеми. 8% смятат, че тези протести са заради политически амбиции. 23% от сънародниците ни пък не са достатъчно запознати с тези обществени недоволства или нямат мнение по въпроса.", "date": "2018.08.03", "title": "48% от българите не вярват, че е имало чума"}
{"url": "https://www.novinite.bg/articles/162673/Izmestva-se-tramvajna-spirka-na-bul-Konstantin-Velichkov", "text": "От 03.08.2018 г. до 31.08.2018 г. се измества автобусна спирка на бул. „Константин Величков“ с име „УЛ. ЦАР СИМЕОН“ и код: 2247 с 50 м преди кръстовището с ул. „Цар Симеон“, в посока бул. „Тодор Александров“.", "date": "2018.08.03", "title": "Измества се трамвайна спирка на бул. „Константин Величков“"}
{"url": "https://www.novinite.bg/articles/162708/Shofor-pochina-na-mejdunaroden-pat-E-80", "text": "Днес по обяд на международен път Е-80 край село Поляново, Харманлийско, почина 57-годишният Емил Г., шофьор на камион от хасковска фирма. Той е отбил камиона и е слязъл да долее вода в радиатора, когато му е станало лошо, паднал е до самосвала и е починал на място, вероятно от инфаркт или инсулт, предаде Булфото.", "date": "2018.08.03", "title": "Шофьор почина на международен път Е-80"}
{"url": "https://www.novinite.bg/articles/162670/Desislava-Ivancheva-shte-sadi-Balgariya-v-Strasburg", "text": "Десислава Иванчева ще съди държавата в Страсбург заради оковите, с които беше заведена в болница. Обвинената в корупция кметица на кв. „Младост” многократно е искала да напусне ареста заради влошеното си здраве. Оковите на Иванчева са унизителни и в противоречие с Конституцията, смята адвокатът ѝ Марин Марковски. „Това нечовешко отношение към Иванчева е противозаконно”, категоричен е той. Нечовешкото отношение към арестанти може да коства на България много Един куп дела срещу България в Страсбург заради унизително отношение от страна на Главна дирекция \"Изпълнение на наказанията\" (ГДИН) къ... Прочети повече Така се конвоират само особено опасни престъпници, каза и бившият съдия в Европейския съд по правата на човека Здравка Калайджиева. \"Няма с какво да бъде основано оковаването на една жена, която на всичкото отгоре е болна и не е особено тежка и силна. Изглежда в момента се обосновава усърдието на властите и се показва на обществото колко властите се стараят да избегнат евентуално бягство\", посочи Калайджиева пред bTV. \"В българската Конституция пише, че правата на обвиняемия не могат да бъдат ограничавани повече от необходимото за правосъдието, в закона за изпълнение на наказанията пише същото. В същото време у нас се прилага инструкция за оковаване на изпратените на лечение арестанти, при която въобще липсва преценка дали тези мерки са необходими\", допълни Калайджиева. Бивш зам.-министър на правосъдието: За оковаването на Иванчева трябва да има наказателна отговорност Става дума за \"изтезание, за нечовешко, нехуманно отношение, за което трябва да има дисциплинарна отговорност, включително и наказателн... Прочети повече \"Не става дума конкретно за Иванчева, става дума за това, че властите демонстрират пълна липса на чувствителност относно уважението към човека, какъвто и да е той. Смущава ме диспропорционалната сила, упражнена спрямо жена, която се води към болницата. За всички е ясно, че не е необходимо, може да бъде унизено човешкото достойнство, но жалкото е, че това по никакъв начин не се съобразява\", подчерта Калайджиева. Тя отбеляза, че инструкцията за конвоирането на арестанти засяга широк кръг от хора, за които няма никакви данни да са опасни. \"Българската държава може да приеме милиони дарения от чужди донори, за да подобри условията в затвора и в същото време не изгражда капацитета на служителите си в тази посока – да се намали нечовешкото отношение\", коментира Калайджиева. Според нея затворите са се превърнали в „развъдник на насилие”, където „престъпността се регенерира”. От Правосъдното министерство казват, че от 2013 г. прилагат стандарти при конвоирането на всеки арестант, а не само на Иванчева. \"Що се отнася до твърденията, че това е изтезание – те са напълно безотговорни. Това е част от обективните мерки за сигурност и охрана\", категоричен е Николай Проданов, зам.-министър на правосъдието. Най-голямата престъпница В белезници на ръцете, с пранги на краката и верига, която „свързва“ цялата железария с колан на кръста – така бившат... Прочети повече От Министерството твърдят, че заради тези мерки през последните пет години само двама затворници са избягали от болнични заведения. Експертите обаче припомнят, че ако Иванчева осъди държавата в Страсбург, обезщетението ще платят данъкоплатците.", "date": "2018.08.03", "title": "Десислава Иванчева ще съди България в Страсбург"}
{"url": "https://www.novinite.bg/articles/162678/Provejda-se-kravodaritelska-akciya-v-Stara-Zagora", "text": "Време е за лятно геройство“ – това е първата самостоятелна кръводарителска акция на сдружение „Самаряни“ за тази година.Тя ще се проведе днес, 3 август, в къщата на Архитекта в Стара Загора,  съвместно с Районния център за трансфузионна хематология. Всеки, който желае да дари доброволно и безвъзмездно кръв, може го направи днес до 12 часа. По данни от центъра, за изминалата 2017 година е имало 360 кръводарителски акции, а броят на кръводарителите е 7893.  ", "date": "2018.08.03", "title": "Провежда се кръводарителска акция в Стара Загора"}
{"url": "https://www.novinite.bg/articles/162674/Otkriha-tyalo-na-maj-v-kanavka-kraj-Yambol", "text": "В крайпътна канавка на републиканския път I-7 край Ямбол тази сутрин е открито тялото на около 50-годишен мъж, съобщи говорителят на Областната дирекция на МВР Татяна Павлова. По първоначални данни мъжът е ударен от пътно превозно средство, което е напуснало местопроизшествието. Криминалисти извършват процесуално-следствени действия.", "date": "2018.08.03", "title": "Откриха тяло на мъж в канавка край Ямбол"}
{"url": "https://www.novinite.bg/articles/162695/Borisov-Ne-ochakvajte-ot-men-i-az-da-galya-kozichki", "text": "Не очаквайте от мен и аз да галя козички. Престанете да плашите хората. Това заяви премиерът Бойко Борисов по повод проблема с чумата по дребните преживни животни, предаде БГНЕС. Попитан дали ще вземе специално отношение по проблема, Борисов заяви, че има власти, които „действат според закона и са си казали думата“. ГЕРБ: Нинова създава умишлено напрежение в Странджанско ГЕРБ обвини БСП в умишлен сценарий за създаване на напрежение около регистрираните огнища на чума по дребните преживни животни с Странд... Прочети повече Реакцията на премиера беше и във връзка с акцията на БСП, при която лидерът Корнелия Нинова по време на карантинния период се снима как гали козичка в Странджанско.", "date": "2018.08.03", "title": "Борисов: Не очаквайте от мен и аз да галя козички"}
{"url": "https://www.novinite.bg/articles/162703/Puskat-oshte-patruli-mejdu-Vraca-i-Montana-zaradi-remonta-na-mosta-pri-Kravoder", "text": "Допълнителни патрули на „Пътна полиция“ са мобилизирани по трасето между Враца и Монтана – по обходните маршрути през Криводол и през Сумер, за да гарантират безопасното придвижване на коли и камиони по време на ремонта на моста край Краводер, това съобщи Атанас Петков, началник отдел „Охранителна полиция“ в Областната дирекция на МВР във Враца за БНР. Петков допълни, че заради сложната процедура, при която се издават разрешителни за изкуствени прегради от типа „полегнали полицаи“, такива не са монтирани по улиците в Криводол, където преминава основният трафик от тирове между Видин и София.В неделния ден, когато е гостуването на „Левски“ на „Ботев“, но мачът ще се играе в Монтана, са предвидени специални мерки, обещаха още от полицията. Всеки автобус с фенове, за който има информация, ще бъде съпроводен от патрулни коли, за да се осигури безопасното придвижване на запалянковци.Вероятността трафикът да бъде затруднен от ТИР-ове отпада, тъй като по същото време има забрана за движение на тежкотоварни камиони по първокласните пътища в страната, припомниха от полицията.", "date": "2018.08.03", "title": "Пускат още патрули между Враца и Монтана заради ремонта на моста при Краводер"}
{"url": "https://www.novinite.bg/articles/162706/BSP-atakuva-tiket-sistemata", "text": "БСП с критики към Центъра за градската мобилност (ЦГМ). Социалистите атакуваха дружеството заради тикет системата, която трябва да бъде внедрена в градския транспорт в столицата.Според левицата одобрената цена за изграждането и поддържането на системата от 73 милиона лева без ДДС е в пъти завишена. Това е цената, с която обществената поръчка беше спечелена от българо-турски консорциум преди дни.В началото на тази седмица срещу класирането беше подадена жалба в Комисията за защита на конкуренцията. Идеята на системата е в реално време да се знае колко са натоварени линиите, така че да се взимат бързи решения, за да няма претъпкани автобуси, тролейбуси или трамваи. Освен това ще бъде монтирано видеонаблюдение в градския транспорт.„Реалната цена, направена от експерти, които разбират от такива неща, е около 35 милиона лева – най-много 40. Откъде идва разликата до 83 милиона? Отговорът не искаме вече от шефа на ЦГМ, а от кмета на София. Тези 40-50 милиона лева разлика са поне 50 детски градини”, заяви Георги Свиленски от БСП.„Консорциумът спечели с най-ниската цена - 73 милиона. В крайна сметка те имаха един човек в комисията на избор на изпълнител, който е подписал протокола без никакви възражения и се е съгласил. Това е една система, в която е включена и нейната 10-годинашна поддръжка и плащанията са на месечни вноски. Тоест ние плащаме и ако има проблем, спираме докато не го оправят. Това не са пари, които ние ще дадем накуп”, обясни Християн Петров, изпълнителен директор на ЦГМ.", "date": "2018.08.03", "title": "БСП атакува тикет системата"}
{"url": "https://www.novinite.bg/articles/162704/Balgariya-e-sred-stranite-v-ES-s-naj-visok-rast-v-targoviyata-na-drebno-prez-yuni", "text": "България е сред страните в ЕС, в които се наблюдава най-висок ръст на търговията на дребно през юни в сравнение със същия месец на предходната година, показват данните на Евростат. С уточнението, че не за всички страни членки данните са налични. Според тях търговията на дребно расте за година в България с 6%. В Румъния данните са за 7.8% ръст, в Литва – със 7.2%, а в Унгария – с 6.1%. През месеца най-голямо годишно свиване се отчита в Малта(-1.5%), Австрия(-1.4%) и Естония(-1.2%). Средно за ЕС търговията през месеца нараства с 1.9%, което основно се дължи на по-активната търговия с храни, напитки и тютюневи изделия, отчитат Евростат. Спрямо май оборотът в търговията на дребно се запазва относително стабилен. За месец най-голям ръст се отчита в Германия – от 1.2% и в Испания и Полша – с 0.7%. Най-големия спад се наблюдава в Швеция и Финландия – с 2.1% и в Естония – с 1.9%.", "date": "2018.08.03", "title": "България е сред страните в ЕС с най-висок ръст в търговията на дребно през юни"}
{"url": "https://www.novinite.bg/articles/162699/Po-niski-sa-dobivite-ot-pshenicata-i-lavandulata-tazi-godina", "text": "По-ниски добиви от пшеницата и от лавандулата отчита Областна дирекция „Земеделие“ в Добрич, съобщиха за Дарик оттам. Дъждовете са създали проблеми на земеделците при събирането на реколтата. Жътвата на основната зърнена култура – пшеницата, е почти приключила и е на 99%. Остават площи за прибиране в общините Тервел и Балчик. Добивът е средно 540 кг от декар, което е с 58 кг/дка по-малко спрямо 2017 г. Тази година са засети 1 210 470 декара, от тях са прибрани до момента 654 209 тона пшеница.Най-високи са добивите в община Каварна – 585 кг/дка; следвани от Балчик – 579 и Генерал Тошево – 560. Най-малко традиционно са прибрали стопаните в Тервел – 470 кг/дка и Крушари – 450 кг/дка. Лавандулата също е прибрана на 99%. Средният добив е доста по-нисък от миналогодишния – 524 при 608 кг/дка през 2017-а. С маслодайната култура са били засадени 39 640 декара в Добричко, прибрани са 20 711 тона. Рапицата е събрана на 100% с добив от 266 кг/дка. Зърното е 45 440 тона. Най-добри резултати отчитат за община Каварна и Балчик – 300 и 290 кг/дка, а най-слаби в Шабла – 210 кг/дка. ", "date": "2018.08.03", "title": "По-ниски са добивите от пшеницата и лавандулата тази година"}
{"url": "https://www.novinite.bg/articles/162707/Borisov-i-turskiyat-energien-ministar-otkriha-nov-tranziten-gazoprovod", "text": "Премиерът Бойко Борисов и турският енергиен министър Фатих Дьонмез пуснаха в експлоатация нова отсечка от газовата транзитна тръба между България и Турция. Участъкът е дълъг близо 20 км и свързва компресорната станция край село Лозенец с очистителното съоръжение Недялско. Благодарение на новата тръба капацитетът на транзитния газопровод се увеличава с 1,7 млрд куб. м газ годишно. Освен това движението на синьото гориво може да е двупосочно - не само от България към Турция, но и обратно. Това е важно за страната ни, тъй като нееднократно Русия предупреждава, че ще смени основните си газови трасета през Украйна, Молдова, Румъния и България с Турция. Бойко Борисов, министър-председател на Република България: Преди няколко години, ако си спомняте в Анкара при посещение на президента Путин, казаха, че България ще загуби всичко. Ние обаче останахме верни приятели и партньори в най-трудни времена за Турция. Тиха, умерена, приятелска, добронамерена дипломация, накрая президента Ердоган каза: \"През България ще минава всичко!\". След това се замисли и каза: \"Без мигрантите!\".", "date": "2018.08.03", "title": "Борисов и турският енергиен министър откриха нов транзитен газопровод"}
{"url": "https://www.novinite.bg/articles/162710/BSP-pita-za-cenata-na-tiket-sistemata-v-Sofiya-CGM-otgovarya", "text": "От Topnovini.bgПреди 4 минути БСП отправи въпроси във връзка с конкурса и бъдещото изграждане на цялостна система за електронно таксуване в столичния градски транспорт. От Центъра на градска мобилност (ЦГМ) дадоха подробна информация във връзка с отправените въпроси от депутата Георги Свиленски и общинския съветник и председател на градската организация на БСП Калоян Паргов. На пресконференция Свиленски обясни, че през януари 2016 г. Столичният общински съвет е гласувал инвестиционна програма на Центъра за градска мобилност, където са заложени около 15 млн. лв. за изграждане на тикет система. Предвиждали са се и по 2 млн. лв. на година за поддръжка на системата за период от две години. Оценката на тези цени е на експерти от Световната банка. През октомври 2016 г. СОС решава да прави друга тикет система за 83 млн. лв. без ДДС. Предвижда се и 8 години поддръжка от фирмата, която ще изгради системата, т.е. плюс 16 млн. лв. Системата е същата, със същия обхват и параметри, заяви Свиленски. Реалната стойност на проекта според експерти и хора от бранша е около 35 млн. лв., допълни той. Откъде идва разликата, питат от БСП, цитирани от БТА. В съобщение до медиите от Центъра за градска мобилност обясниха, че откритият конкурс за изграждане на интегрирана система за електронно таксуване и видеонаблюдение в градския транспорт на София стартира през юли 2017 г. За този период процедурата била спирана три пъти и проверявана от контролните органи. През март тази година започна оценяването на получените оферти от 10 участници. В комисията по оценка са включени представители на всички политически групи в Столичния общински съвет, включително и общинският съветник от БСП Милка Христова, която е подписала протокола за определяне на изпълнител без никакви възражения, съобщиха от Центъра за градска мобилност. За изграждането на системата за електронно таксуване, което включва закупуването и монтажа на всички типове устройства, е заложена прогнозна стойност до 40 млн. лв. Тоест, оценката за стойността на изграждане на системата във всички превозни средства на градския транспорт, на всички бариери на метрото и пунктове за продажба на превозни документи, съвпада напълно с оценката на депутатите от БСП – до 40 млн. лв. Заложената поддръжка на системата за срок от 10 години е до 38 млн. лв. Прогнозната стойност за видеонаблюдението за целия обществен транспорт и всички пунктове за продажба на превозни документи в конкурса, е 5,8 млн. лв. Комисията по оценка на получените оферти е класирала на първо място участника, който е предложил най-ниска цена - 73 248 150 лв. от консорциума „Си Ен Ес- София Тикетинг Систем“. В цената влиза освен изграждането на цялата система и поддръжката й за срок от 10 години, отбелязват от ЦГМ. И предлагат за сравнение, че системата за таксуване на Будапеща е с обща договорна стойност от 91 милиона евро или приблизително 182 млн. лв. Тази сума е само за 5 години, две от които са за изграждане, а 3 за поддръжка. Будапеща и София са градове със сходен брой население. В електронната тикет-система на Виена, изградена през 2010 г., са инвестирани 234 млн. евро или 468 млн. лв. Целта на системата за електронно таксуване е да се въведе единен електронен превозен документ за всички видове транспорт на територията на Столична община, което ще даде възможност за заплащане на пътуването според изминато разстояние или време. Изграждането на системата включва въвеждане в експлоатация на над 15 000 устройства, пълно оборудване на 1350 превозни средства от 4 типа транспорт, монтаж на оборудване в 11 депа, 52 метростанции, над 80 търговски обекта, интеграция на съществуващите системи и обучението на 3 000 служители на ЦГМ и транспортните оператори. От изпълнителя се изисква да създаде и нови възможности за закупуване на превозни документи и зареждане на карти, което да улесни максимално пътниците. Със системата ще бъде изградено и видеонаблюдение във всички превозни средства и пунктове за продажба, което ще даде повече сигурност на пътниците и водачите. Срокът за изграждане и пускане на електронната система за таксуване е 24 месеца. На 30 юли в Комисията за защита на конкуренцията е постъпила жалба от класирания на второ място консорциум „Софер\".", "date": "2018.08.03", "title": "БСП пита за цената на тикет системата в София, ЦГМ отговаря"}
{"url": "https://www.novinite.bg/articles/162690/Svilenski-kam-Fandakova-Za-kakvo-shte-se-izpolzvat-parite-ot-oskapenata-s-60-mlnlv-biletna-sistema-na-stolichniya-transport", "text": "„Когато наближи август, Столичният общински съвет взима все важни за софиянци решения и то за много пари. Едно от тях е системата за таксуване и издаване на билети за градския транспорт.” Това каза на пресконференция зам.-председателят на ПГ на „БСП за България” Георги Свиленски. Той припомни, че още през януари 2016 г. Столичният общински съвет  гласува инвестиционната програма на Центъра за градска мобилност /ЦГМ/, като е предвидил 7 млн. евро за изграждане на тикет-система. През октомври 2016 г. ЦГМ реши да прави нова тикет – система за 83 млн.лв., като параметрите на двете са едни и същи, но разликата в цената е за 60 млн. лв. Народният представител добави, че реалната стойност на такава система, според експерти е 35 млн.лв., заедно с поддържане за 8 години „Откъде идва разликата до тези 83 млн.лв. и за какво ще се използват? Отговор трябва да даде кметът на София, защото с тези пари могат да се изградят десетки детски градини”, уточни Свиленски. Той обясни, че по план първият вариант е щял да бъде поддържан 2 години, а вторият 8, като за всяка година общината ще плаща по 2 милиона лева. Като се калкулират всички разходи, разликата в цената между двете системи щяла да е поне 30 млн.лв. Той изрази предположение, че фирмите с експерти, които наистина могат да изградят тикет – системата, ще се окажат подизпълнители на спечелила „фирма – касичка”, която ще се отчете финансово някъде. Като втори проблем Георги Свиленски отбеляза заменките в столицата. По думите му през последната година Столична община ги е прикрива под форма на дарение. Свиленски посочи особено скандален  случай на замяна на терен в кв. Слатина за други два, в кв. Лозенец и в кв. Оборище. „Оценителят е един и същ - г-жа Юлия Цекова, която оцени и „Царските конюшни” за 650 000 лв. Защо все на нея се спират?  Чакам отговор от г-жа Фандъкова”, каза Георги Свиленски. Той информира, че въпросната замяна се е случила след пет опита на СОС. „Били са предложени два варианта от оценителя. Разликата между двата е 400 000 лева. СОС обаче избира по-неблагоприятния. Питам г-жа Фандъкова – защо”, добави още Свиленски. Той беше категоричен, че БСП ще сезира административна прокуратура, защото по думите му има нарушение и заобикаляне на закона. Калоян Паргов: Как Столична община защитава личните данни на софиянци, щом няколко човека могат да пътуват с една карта?   \"Имаме грешка в системата за таксуване на пътници в метрото и пропуск в сигурността и ефективността й - има възможност чрез телефон, с една закупена карта, да пътуват няколко човека. Това е трябвало да бъде тествано. В София се работи на парче както столичните улици и булеварди, които изискват повторно ремонтиране след рязането на лентички\". Това заяви председателят на БСП-София Калоян Паргов.  Той подчерта, че директивата GDPR за защита на личните данни задължава над 50 000 субекта, сред които и Столична община, да се подготвят за защита на личните данни.  \"Щом има такъв пробив в системата и позволява на повече от един човек да ползва една и съща карта, как тогава Столична община пази Българска социалистическа партия Коалиция БСП за България П Р Е С Ц Е Н Т Ъ Р гр.София, ул.“Позитано” 20 тел/факс 8107234 e-mail: bsppress@bsp.bg личните данни на софиянци и най-вече чрез Центъра за градска мобилност, който събира такива? Очевидно Столична община не е готова\", заяви Паргов.  По темата за Тикет системата той обясни, че консорциум от фирми е спечелил обществената поръчка на стойност 73 млн. лв. \"Ако тази система бъде изпълнена така, както и предишната, позволяваща пробиви, очевидно ще имаме нужда и от още няколко милиона, за да правим ремонт върху ремонт\", обясни председателят на столичните социалисти и подчерта, че групата на БСП ще участва в мониторинга на изпълнението на тази система и ще информира дали се спазват изискванията, какви са проблемите и има ли пропуски. По повод пожара в Царските конюшни Паргов заяви, че той очевидно е умишлен и за това няма никакво съмнение. Той припомни, че групата общински съветници от БСП, заедно с депутатите от ПГ на “БСП за България”, са сезирали главния прокурор по повод тази скандална сделка, когато за 90 лв. на квадрат е била продадена тази земя, оценена от оценител, срещу който вече се води дело. Той подчерта, че заради казуса със Слатина левицата е поискала отстраняването на същия този оценител и повторна оценка.  \"Предложихме, за да няма съмнения и спекулации, да се направи регистър на всички проблемни имоти и да се осигури максимална прозрачност в подбора и оценката им\", обясни той. Според него София има и още един голям проблем - продължаващото развитие навътре. \"Примерът на Букурещ от 90-те години е да се каже ясно накъде ще се развива София и всички подобни казуси да бъдат разполагани в посоката, в която трябва да се развива София\", заключи Калоян Паргов.", "date": "2018.08.03", "title": "Свиленски към Фандъкова:  За какво ще се използват парите от оскъпената с 60 млн.лв. билетна система на столичния транспорт?"}
