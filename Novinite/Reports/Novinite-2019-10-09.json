{"url": "https://www.novinite.bg/articles/181126/Dneven-horoskop-za-sryada", "text": "Предприемането на действия е нещо, което трябва да вземете насериозно днес. Крайно време е да започнете да действате, защото напоследък не сте много по тази част. Ако някой ви напада днес, отвърнете на удара.В романтичен план, животът ви ще поеме в нова посока. Чарът ви има огромна сила днес, така че го използвайте. Ако нямате желание да започвате нова връзка, използвайте тази енергия за нещо друго.Ако днес някой ви предложи нещо, което не ви звучи особено добре, не се притеснявайте да изразите мнението си, но не бъдете прекалено груби и не драматизирайте излишно.Представителите на останалите зодии могат да намерят дневния си хороскоп ", "date": "2019.10.09", "title": "Дневен хороскоп за сряда"}
{"url": "https://www.novinite.bg/articles/181131/Nad-400-izgoryaha-za-skorost-v-Slivensko-za-sedmica-20-ostanaha-i-bez-knijki", "text": "От 30 септември до 6 октомври на територията на ОДМВР-Сливен са проведени специализирани операции, разпоредени от Главна дирекция „Национална полиция”, и директора на ОДМВР-Сливен старши комисар Димитър Величков. Екипи, сформирани от служители на Пътна полиция, Териториална полиция и районните управления в Сливен, Нова Загора, Твърдица и Котел, са проверили 2209 моторни превозни средства и 2226 лица. Констатирани са 1084 нарушения на Закона за движение по пътищата и Кодекса за застраховане. Съставени са 901 фиша и 140 акта за административни нарушения.За една седмица на територията на ОДМВР-Сливен с мобилни и стационарни камери са констатирани 428 нарушения на скоростта. Издадени са 473 електронни фиша за превишаване на разрешената скорост в населени и извън места в област Сливен. В поделенията на Пътна полиция и при проверки на пътя са връчени 118 електронни фиша за нарушение на скоростта и са отнети 10 шофьорски книжки за неплатени глоби.Най-честите нарушения на ограничението на скоростта са засечени при селата Злати войвода и Трапоклово, на булевардите „Цар Симеон”, „Банско шосе”, „Бургаско шосе” и „Панайот Хитов” в град Сливен. По път ІІ-66 /Ст.Загора-Нова Загора/ и път ІІ-55/Нова Загора-Раднево/. Път ІІ-48 /к-ще „Петолъчка”- Котел/ в района на селата Мокрен и Градец. Път І-6 /София Бургас/ в района на Шивачево.През изминалата седмица са установени 5 неправоспособни водачи, двама от които са употребили алкохол. 7 водачи са хванати да управляват след употреба на алкохол, 3 от тях са с алкохол над 1,2 промила.Общо отнетите свидетелства за управление на МПС са 20 - за неплатени глоби, управление след употреба на алкохол, отказ да бъдат изпробвани за употреба на алкохол и наркотици и за липса на застраховка „Гражданска отговорност“.В Сливен, Котел и Нова Загора са съставени общо 109 фиша за неправилно паркиране. Завишена остава патрулната дейност по отношение установяване на лица, които управляват под въздействие на наркотични вещества и алкохол.Тази седмица се провеждат специализирани операции по контрол на скоростта, отдаване на предимство на пешеходците, употребата на алкохол, наркотици, засилено полицейско присъствие има на най-натоварените кръстовища и булеварди в град Сливен и общинските центрове.", "date": "2019.10.09", "title": "Над 400 „изгоряха“ за скорост в Сливенско за седмица, 20 останаха и без книжки"}
{"url": "https://www.novinite.bg/articles/181145/Hyuman-rajts-uoch-Balgariya-vednaga-da-puska-Polfrijman", "text": "Българските власти трябва да разяснят какви са законовите основания австралиецът Джок Полфрийман да на бъде пуснат на свобода. Ако не представят такива, да го освободят незабавно. Това се казва в поциция на международната правозащитна организация \"Хюман райтс уоч\".Австралиецът изглежда е незаконно задържан в лагера за временно настаняване на чужденци в Бусманци и е там от 19 септември 2019 г., когато Софийският апелативен съд постанови неговото предсрочно освобождаване и заминаване за Австралия, уточняват оттам. От организацията припомнят, че въпреки че според българското законодателство това решение не може да бъде обжалвано, главният прокурор е поискал преразлеждане на решението от Върховния касационен съд с аргумента, че двама от тримата съдии в съдебния състав са били предубедени, защото са посещавали семинари на Българския хелзинкски комитет. А БХК е организацията, която е давала правна помощ на Полфрийман, докато той е бил в затвора. В публикацията на \"Хюман райтс уоч\" се уточнява, че на 7 септмври е имало заседание на ВКС по случая, като ще се произнесе до два месеца - както е според българското законодателство.\"Полфрийман има паспорт и самолетен билет. Австралия иска да го прибере. Защо все още е задържан\", пита Лидия Гол, старши изследовател за Източна Европа и Балканите в \"Хюман райтс уоч\".\"Според закона не може просто да задържате хора или да не им позволявате да си тръгнат - затова трябва да има ясни законови основания, в противен случай това е незаконно\", допълва тя.Цитиран е и адвокатът на Полфрийман Калин Ангелов, който обяснява, че прокуратурата е издала забрана за пътуване и за напускане на страната за неговия клиент в дните след съдебното решение. Ангелов уточнява, че нито той, нито клиентът му са виждали тази забрана, въпреки че е подадено искане за това. Адвокатът не е наясно с мотивите за тази забрана. Почти три седмици след като Полфрийман е бил отведен в Бусманци, няма и официален документ, от който да стават ясни законовите основания той да продължава да е държан в лагера, обяснява още Ангелов.От \"Хюман райтс уоч\" са изпратили на 4 октомври питане до вътрешния министър и до главния прокурор да се изясни законовата база за забраната за пътуване. От организацията са поискали при липса на законови основания, тази забрана да бъде вдигната и Полфрийман - освободен. Отговор до този момент няма.Правото да се напуска страната е основно право и всяко негово ограничаване трябва да е законово обосновано и да бъде индивидуално и пропорционално, казват от \"Хюман райтс уоч\". Тези ограничения трябва да са временни и да могат да бъдат обжалвани.От \"Хюман райтс уоч\" припомнят и реакциите, след като е било огласено решението за предсрочното освобождаване на австралиеца, осъден на 20 години затвор за убийството на Андрей Монов през 2007 г. ВМРО, един от партньорите в управляващата коалиция, поиска от главния прокурор Сотир Цацаров да обяви БХК извън закона с мотива, че правозащитната организация директно или индиректно оказва натиск върху български магистрати и извършва открито антибългарски, неконституционни, незаконни и неморални дейности. На 8 октомври Цацаров излезе със становище, че няма да започне процедура по дерегистрацията на БХК. Припомня се и че парламентът е стартирал законодателни промени, които да изключат възможностите за съкратено производство. (Те вече бяха и приети- бел. ред.).Случаят с Полфрийман раздели и българската съдебна система, се отбелязва в позицията на правозащитната организация. ВСС излезе с необичайно становище, в което се изразяваха симпатии към близките на убития и се говореше за тусещане, че има нарушено равновесие между закон и справедливост. Това изявление получи критична реакция от председателя на ВКС Лозан Панов, както и писмо от 292-ма съдии, защитаващи независимостта и безпристрастността на съда. ", "date": "2019.10.09", "title": "Хюман райтс уоч: България веднага да пуска Полфрийман"}
{"url": "https://www.novinite.bg/articles/181124/Italianskiyat-parlament-sam-oryaza-nad-30-ot-deputatskite-mesta", "text": "С повече от една трета ще бъде намален броят на депутатите в двете камари на парламента на Италия, предаде БГНЕС.Долната камара одобри намаляването на депутатите в нея от 630 на 400, а сенаторите ще намалеят от 315 на 200, пише Би Би Си.Мярката беше едно от основните обещания на популистите от движението Пет звезди, основната партия в управляващата коалиция.Според Пет звезди, по-малкият парламент ще спести стотици милиони евро от по-малките плащания за заплати и разходи.Критици на решението твърдят, че по този начин се уврежда демокрацията и се повишава влиянието на лобистите.“Готово! Обещанието е спазено!”, написаха от Пет звезди на страницата им в интернет.Според движението, за 10 години Италия ще спести 1 милиард евро от по-малкия брой на депутатите.Новинарската агенция AGI изчисли, че в момента един депутат от долната камара на парламента струва на бюджета 230 000 евро на година, а един сенатор 249 600 евро.Според агенцията, Италия ще спестява по 52,9 милиона евро от намаляването на броя на депутатите в долната камера и още 28,7 милиона от по-малкия брой сенатори.", "date": "2019.10.09", "title": "Италианският парламент сам оряза над 30% от депутатските места"}
{"url": "https://www.novinite.bg/articles/181127/Ekvador-zove-OON-na-pomosht-zaradi-razmiricite", "text": "Властите в Еквадор предадоха на ООН обръщение, в което се казва, че са готови да получат помощ от Организацията, за справяне с масовите безредици в страната, пише РИА „Новости“, предаде БГНЕС.По-рано правителството изрази тревога от нарастващата ескалация на напрежението, което води до насилие в последните дни на протеста.От кабинета се обърнаха и към католическата църква с молба да използва влиянието си за успокояване на обстановката.ООН призова “всички участници в конфликта да търсят диалог и разбирателство”.И днес в Еквадор имаше масови безредици, като групи протестиращи, предимно от индианските племена в планинските райони, разбиха вратите на парламента и за кратко го окупираха, преди да бъдат прогонени.Протестът започна по повод увеличаването на цената на бензина, но се превърна в бунт срещу правителството.", "date": "2019.10.09", "title": "Еквадор зове ООН на помощ заради размириците"}
{"url": "https://www.novinite.bg/articles/181132/Vashington-otryazva-vizite-na-kitajski-politici-zaradi-natisk-varhu-myusyulmani", "text": "Държавният департамент на САЩ обяви визови ограничения за редица китайски държавни служители и членове на управляващата Комунистическа партия, пише Ройтерс, предаде БГНЕС.Политиците от Китай са заподозрени, че подлагат на репресии изповядващите исляма малцинства в северозападната китайска провинция Синдзян.Сред санкционираните е лидерът на Комунистическата партия в провинция Синдзян Чън Джънгуо, който е сред 25-те члена на Политбюро, органа с най-голяма власт в Китай.Вашингтон обяви, че няма да разпространи списък със санкционираните, но новината за наложените ограничения доведе до спад на акциите на световните борси.Търговците смятат, че такива ходове значително намаляват шансовете САЩ и Китай да постигнат споразумение за прекратяване на търговската война помежду им.“Съединените щати призовават Китай незабавно да прекрати кампанията за репресии в Синдзян, да освободи своеволно задържаните и да престане да оказва натиск върху китайските мюсюлмани, живеещи зад граница, да се върнат в страната, където ги очаква неясна съдба”, написа държавният секретар Майк Помпео.  ", "date": "2019.10.09", "title": "Вашингтон отрязва визите на китайски политици заради натиск върху мюсюлмани"}
{"url": "https://www.novinite.bg/articles/181136/Krasen-Kralev-s-kruti-merki-sled-smartta-na-nashiya-boksor-v-Albaniya", "text": "Красен Кралев разпореди отнемането на лиценза на боксовия мениджър Венцислав Георгиев, който беше и треньор на починалия в Албания състезател Борис Станчов. Спортният министър разкри, че Георгиев е бил наясно с криминалната проява с подмяната на самоличността на боксьора. Както е известно, Станчов участва на гала вечер в Шкодра (Албания) с чужда самоличност - тази на братовчед му Исус Величков, припадна по време на боя, а после почина.\"Това е криминална проява. Аз не мога да правя разследване, отговорните институции се занимават с това. Но е ясно, че в случая има тежка криминална проява - кражбата на чужда самоличност\", коментира Кралев при гостуване в bTV.\"Венцислав Георгиев няма как да не е знаел, след като той го е регистрирал. Трябва да се установи и дали има замесено медицинско лице. Много е важна експертизата на кръвта, която трябва да дойде от Албания, за да се установи дали са използвани някакви медикаменти\", каза спортният министър.", "date": "2019.10.09", "title": "Красен Кралев с крути мерки след смъртта на нашия боксьор в Албания"}
{"url": "https://www.novinite.bg/articles/181139/Nashenec-v-Angliya-si-kupi-onlajn-cianid-i-se-samoubi", "text": "Българка зове властите в Англия за по-затегнат контрол спрямо продажбата на отрови след самоубийството на сина й. 21-годишният Кристиян Данаилов си е купил цианид онлайн и е сложил край на живота си.Момчето имало синдром на Аспергер и това била една от причините да вземе тежкото решение. Кристиян си направил фалшива фирма и се свързал с компания в Есекс, за да му изпратят смъртоносната субстанция по пощата.Това се случило през юли 2018 година, а болният младеж е намерен мъртъв у дома в Борнемут, пише таблоидът The Sun.Кристиян учил кетъринг и  живеел в Англия от 2012 година заедно с майка си Елена, баща си Петър и по-малкия си брат.Майка му е медицинска сестра и според нея държавата трябва да затегне контрола над продажбата на отровата.„За него беше твърде лесно да купи нещо толкова опасно онлайн. Всичко, което трябваше да направи, беше да отметне квадратче, за да каже, че е търговец и цианидът беше изпратен при него. Правителството трябва да въведе повече проверки. Децата са на компютрите си толкова часове всеки ден и всеки би могъл да направи същото като моя син“, коментира Елена.", "date": "2019.10.09", "title": "Нашенец в Англия си купи онлайн цианид и се самоуби"}
{"url": "https://www.novinite.bg/articles/181141/Inovaciya-Klub-ot-NHL-otvori-staya-na-gneva-kadeto-fenovete-da-chupyat-na-volya", "text": "Феновете на хокейния Филаделфия Флайърс могат да се чувстват привилегировани. Те вече ще могат да дивеят на воля и да изразходват негативните си емоции чупейки и трошейки. В залата на Летците „Уелс Фарго Сентър“ бе открита първата „стая за гняв“ в професионална спортна арена и позволява на запалянковците да покажат разрушителната си страна в пълна сила. Те могат да счупят телевизор със стик, да трошат чинии, бутилки и китари, а ще могат да използват и бейзболни бухалки. Желаещите да се възползват ще носят предпазно облекло, а освен това има и специална стая за наблюдение. При размазването на някои от предметите в стаята, ще се разкрива емблемата на противников отбор, което ще направи преживяването още по-вълнуващо. „Концепцията определено е единствената по рода си и със сигурност не е обичайна. Изпозвахме идеята на някои от нашите фенове, които ни препоръчаха подобно нещо“ заяви бизнес-президентът на Филаделфия Валери Камило. Достъпът в стаята ще се осъществява в определено време преди, по време и след мачовете на Флайърс, като цената е от 35 долара за един човек и от 60 долара за двама. Продължителността на сесията е 5 минути.", "date": "2019.10.09", "title": "Иновация! Клуб от НХЛ отвори \"стая на гнева\", където феновете да чупят на воля"}
{"url": "https://www.novinite.bg/articles/181146/Turciya-startira-voenna-operaciya-Mirna-prolet-sreshtu-DAESh-i-kyurdite-v-Siriya", "text": "Турция и Сирийската национална армия започват операция срещу терористичните групировки ДАЕШ (Ислямска държава) и ПКК в Северна Сирия. Това обяви турският президент Реджеп Тайип Ердоган, цитиран от „Сабах“.“Нашата цел е да унищожим терористичния коридор, който се прави опит да бъде установен на южната ни граница, и да донесем мир в региона”, написа Ердоган в Туитър.Операцията, наречена „Мирна пролет“, ще премахне терористичната заплаха за Турция и ще осигури завръщането на сирийските бежанци в страната им благодарение на безопасната зона в района, каза той.“Ще защитим териториалната цялост на Сирия и ще освободим хората в региона от терора”, добави президентът.", "date": "2019.10.09", "title": "Турция стартира военна операция \"Мирна пролет\" срещу ДАЕШ и кюрдите в Сирия"}
{"url": "https://www.novinite.bg/articles/181148/VIDEO-Duo-teroristi-see-smart-do-sinagoga-po-vreme-na-naj-golemiya-yudejski-praznik", "text": "Двама неизвестни  откриха огън близо до синагога в германския град Хале в късния следобед, съобщиха от местната полиция. При нападението са загинали най-малко двама души. Има и много ранени. Атаката е извършена по време на Йом Кипур („Денят на изкуплението“ - най-големия еврейски празник, бел.ред.).По последни данни нападателите са били двама. Терористите са избягали с автомобил. Първият е открил огън с автомат, а вторият е хвърлил граната на територията на еврейско гробище. Полицията призова хората да останат по домовете си тази вечер. „Провежда се спешно издирване. Моля, останете вкъщи или потърсете сигурно място“, се казва в изявление на полицията в Хале.Според германския таблоид Bild, става въпрос за двама нападатели, които първоначално тръгнали да бягат пеша. После те са нападнали таксиметров шофьор, за да отнемат колата му. Той е оказал съпротива и е ранен. Откаран е в болница с хеликоптер, като има информация, че и жена му е била ранена.От съображения за сигурност полицията в Германия вече е евакуирала училище – при Маркранщад.Междувременно стана ясно и, че Баварската прокуратура е провела операции срещу десни екстремисти днес в няколко провиници, включително близо до Хале. Засега обаче няма доказателства, че случилото се при синагогата в Хале, в деня на един от най-големите юдейски празници Йом Кипур, е свързано с тези операции.", "date": "2019.10.09", "title": "ВИДЕО Дуо терористи сее смърт до синагога по време на най-големия юдейски празник"}
{"url": "https://www.novinite.bg/articles/181144/Monika-Valerieva-razkri-s-kogo-patuva-po-sveta-i-zaplashi-sas-sad", "text": "Смуглата красавица Моника Валериева публикува гневен пост в профила си във Фейсбук, с който вдигна завесата относно личния си живот и реши публично да разкрие истината, относно това с кого пътува по света и у нас. В него, моделът отправя закана към предаването \"Господари на ефира\", за което твърди, че са намесили името й в репортажи, които нямат нищо общо с реалността. Валериева споделя, че разполага с достатъчно снимков, видео материал, както и има доказателства с кого излита, къде и с кого спи. В публикацията си, брюнетката пише още, че при следващ подобен репортаж и директен намек, че пътува и крие ,,чичко паричко”, ще се обърне към съда. Към поста, Моника приложи снимки и клипове, на някои от които е прикрила лицата на приятелите си, а целта й е да покаже кой е взела със себе си на всяко едно излизане извън страната. Въпросният репортаж е излъчен през лятото, но тя го видяла едва сега, което предизвикало още по-острата й реакция. ", "date": "2019.10.09", "title": "Моника Валериева разкри с кого пътува по света и заплаши със съд"}
{"url": "https://www.novinite.bg/articles/181142/Stefan-Danailov-priet-po-speshnost-v-bolnica", "text": "Обичаният от поколения българи актьор Стефан Данаилов е бил приет вчера по спешност в най-голямата болница в Пловдив - УМБАЛ \"Свети Георги\", научи нашата медия. Ламбо изглеждал в лошо състояние, нямал сили и видимо живецът у него липсвал, заявиха пред Novinite.bg свидетели на приемането на симпатизиращия на БСП артист.Не е известна каква е точната причина за хоспитализирането му. В последно време Данаилов не желаел да спазва назначените му процедури за възстановяване след операцията на тазобедрената му става. Тя бе сменена с изкуствена, защото актьорът падна докато е на почивка в Приморско.Утре Ламбо имаше предварително заложени ангажименти под тепетата, но те се отменят предвид случилото се. По непотвърдена информация, днес екранният майор Деянов от \"На всеки километър\" е бил откаран с линейка във ВМА в столицата и се намира в интензивното отделение.", "date": "2019.10.09", "title": "Стефан Данаилов приет по спешност в болница"}
{"url": "https://www.novinite.bg/articles/181140/Gordost-Balgarka-specheli-titlata-Misis-Evropejski-sayuz-2019", "text": "Носителката на короната \"Мисис България Свят 2018\" Яна Средкова е най-красивата жена на Европейския съюз. Това реши журито на международния конкурс \"MRS. Europe 2019“, който се проведе в Лас Палмас, Канарски острови.Яна грабна титлата \"Мисис Европейски съюз 2019“ в оспорвана надпревара с 24 красавици от Европа. За първи път българка е носител на този приз. Вечерта на талантите се превърнала в арена на ожесточена борба между кандидатките за престижните отличия. Яна грабнала публиката и журито с кръшна ръченица и шопска носия.\"Нямах никакви очаквания за победа. Конкуренцията от красиви и интелигентни дами беше много силна. Но когато чух името си полетях от щастие, усещането е невероятно!“, споделя Яна Средкова.Яна не крие вълнението си от изключителното преживяване и разказва, че е впечатлена от изключителната организация и богата програма, съобщава \"ХотАрена\". Основната тема на конкурса \"Не на насилието“ е била съпътствана и от редица благотворителни събития.Яна Средкова е омъжена, има три деца. Тя развива успешен бизнес със  здравословни храни, безглутеново и клетъчно хранене. Собственик е на ресторант Green Bаsket. От години Яна Средкова се е посветила на каузата да помага на семейства с репродуктивни проблеми. Зад гърба си тя има множество благотворителни кампании за набиране на средства, за да сбъдне най-съкровената мечта за всяко семейство - да има собствена рожба. Носителка е на престижни отличия, сред които \"Бизнесдама на годината“, \"Мис Бизнес на високи токчета“ и други.", "date": "2019.10.09", "title": "Гордост! Българка спечели титлата \"Мисис Европейски съюз 2019\""}
{"url": "https://www.novinite.bg/articles/181128/Yurki-Katajnen-Sofiya-moje-da-se-prevarne-v-regionalen-inovacionen-centar", "text": "Йорданка Фандъкова проведе среща с Юрки Катайнен, зам.-председател на Европейската комисия с ресор работни места, растеж, инвестиции и конкурентоспособност. На срещата присъства и евродепутатът Ева Майдел, член на групата на ЕНП.По време на разговорите комисар Катайнен даде висока оценка за развитието на София. „Това е петото ми посещение в София за четири години. Посещавал съм 2 пъти иновационни центрове и строителството на новите метролинии и трябва да кажа, че скоростта на развитие в града е доста бърза по отношение на иновациите и устойчивата инфраструктура“, каза Катайнен. За мен е много хубаво да видя, че нашите столици, столиците на Европейския съюз, се развиват толкова бързо, подчерта той.„Общините се превърнаха в най-големия партньор на ЕК, защото те реагират много бързо. Това е причината финансовите инструменти да са ориентирани към тях и кметовете и общинските съвети могат да взимат самостоятелни решения. Много политики като кръговата икономика или умните градове са примери за области на сътрудничество, в които Европейската комисия директно партнира с общините. Знам, че София много иска да развие своят иновационен климат и съм на мнение, че София може да се превърне в иновационен център за целия регион. София може да се превърне в интелектуален център, но в същото време и в център за чуждестранен капитал, който да развива иновациите“, поясни зам.-председателят на ЕК. „Пожелавам на софиянци да се наслаждават на красивия си град, а политиците да развиват кръговата икономика, иновациите и висококачественото образование“, каза още Катайнен.„Образованието и добрата среда за образование са ключът за просперитета на София. Големите инвеститори, с които разговарям, търсят професионалисти и добре подготвени млади хора. Затова залагам в програмата си и обособяване на училищен кампус, в който престижни международни училища и университети да отворят филиали в София“, заяви от своя страна Йорданка Фандъкова.„Най-доброто е извеждането на образованието като приоритет“, каза Катайнен, според когото София може да бъде хъб за образование и да дава подкрепа на своите съседи. ", "date": "2019.10.09", "title": "Юрки Катайнен: София може да се превърне в регионален иновационен център"}
{"url": "https://www.novinite.bg/articles/181123/Slanchevo-s-leko-zatoplyane", "text": "Днес ще бъде предимно слънчево. В сутрешните часове на места в котловините и низините на Южна България ще има мъгла или ниска облачност. Ще духа слаб, в източните райони до умерен южен вятър. Дневните температури ще се повишат и максималните ще бъдат между 18 и 23 градуса, в София около 21, сочи прогнозата на НИМХ.Атмосферното налягане е по-високо от средното за месеца - слабо ще се понижи.Над планините ще бъде предимно слънчево. Ще духа умерен, в планинските масиви в Западна България и временно до силен запад-югозападен вятър. Максимална температура на височина 1200 метра около 17 градуса, на 2000 метра – около 10.По Черноморието ще бъде слънчево. Преди обяд на места, главно по южното крайбрежие ще има ниска облачност или мъгла. Ще духа до умерен южен вятър. Максимални температури на въздуха: 18-20 градуса. Температурата на морската вода е 19-20. Вълнението на морето ще бъде 2-3 бала. ", "date": "2019.10.09", "title": "Слънчево с леко затопляне"}
{"url": "https://www.novinite.bg/articles/181129/Twitter-prashtal-reklami-na-nomera-i-mejli-na-klienti-bez-da-iska", "text": "Интрнет гигантът Туитър се извини на свои потребители за злоупотреба с техни телефонни номера и имейл адреси, пише АФП, предаде БГНЕС.Туитър твърдят, че “неумишлено” са използвали номерата и имейл адресите за реклама, въпреки че ги поискали от притежателите на акаунти като мярка за сигурност.Номерата и адресите били поискани от регистрираните в Туитър, за да се докаже автентичността на акаунтите. След това те били предоставени за сравнение със списъците с номера и адреси, които ползвал търговския отдел, за да се изпратят на потребителите насочени реклами в интернет.“Това беше грешка и се извиняваме.”, написаха от Туитър.Според базираната в Сан Франциско компания, проблемът е бил решен в средата на септември, а данните на потребителите не са напускали сървърите на Туитър.“Предприемаме мерки тази грешка да не бъде допусната отново.”, пише Туитър.Поверителността на данните в интернет е гореща тема и повод за дебати по целия свят, а гиганти като Туитър и Фейсбук са следени внимателно от регулатори в различни държави. ", "date": "2019.10.09", "title": "Twitter пращал реклами на номера и мейли на клиенти без да иска"}
{"url": "https://www.novinite.bg/articles/181137/Georgi-Dimitrov-Djeki-Bodurov-da-ne-e-Bekenbauer-che-mu-se-obrashta-vnimanie", "text": "Легендата на ЦСКА Георги Димитров-Джеки се изказа доста остро относно случващото се на \"Българска армия\". \"Трудно ми е вече да коментирам нещата, които се случват на \"Армията\". Нищо общо нямам с тези хора, които са там. Без всеки може, но с всеки не може. Питате ме за новия треньор. Какъв е този Милош Крушчич? Някакво сръбско менте като онова, което беше в Ботев (б.р. - Желко Петрович). Ама бил преди това в Холандия. Бил е в Холандия, колкото аз съм бил в космоса. И за Люпко Петрович не знам въобще за какво дойде. По-лошо от това, което е в момента, трудно може да стане. Такова чудо не е било никога\", остър бе легендарният бранител, който коментира и темата с Николай Бодуров.\"Не знам защо му се обръща толкова внимание на този. Да не е Бекенбауер? Излязъл сега Бодуров, пише някакви неща. За някои работи може и да е прав. Ама защо сега ги казва - толкова дни след събитията. Сега е малко като след дъжд качулка\", каза още Джеки.\"Хубави думи мога да кажа само за съдиите в България. Те, хората, поне се развиват. Това го казвам съвсем сериозно. И още нещо искам да кажа. И държа да го напишете - който си мисли, че проблемът на българския футбол са Боби Михайлов и Ники Михайлов, е много далеч от истината. Ако те двамата са проблема, има държавни органи да ги хванат и да ги обесят, ако трябва. Проблемът е, че много други некадърници се крият зад тях. Проблем са такива хора като Мадански, които нямат нищо общо с футбола. Казвам ви го без да искам да се слагам на никого. Не ми пука от нищо. Просто казвам нещата, каквито ги виждам\", завърши Димитров, цитиран от \"Меридиан мач\".", "date": "2019.10.09", "title": "Георги Димитров-Джеки: Бодуров да не е Бекенбауер, че му се обръща внимание"}
{"url": "https://www.novinite.bg/articles/181143/6-nashi-banki-se-narediha-v-top-100-za-Centralna-i-Iztochna-Evropa", "text": "Шест български банки се нареждат в Топ-100 на най-големите финансови институции в Централна и Източна Европа. ДСК, Първа инвестиционна банка и ОББ отбелязват сериозен напредък в класация спрямо миналата година. Тя е съставена от рейтинговата агенция РИА Рейтинг по поръчка на водещия руски финансов сайт Прайм.Българските банки, които са включени в престижната класация, са: „УниКредит Булбанк“ – 42 място; ДСК – 57 място, Обединена българска банка – 69 място, Първа инвестиционна банка – 76 място, Пощенска банка – 88 място и клонът на „Райфайзен“ в страната ни, който е на 91 място.Родните банки подобряват своите позиции спрямо класацията от 2018 г. Най-голям скок има при ОББ с цели 27 позиции нагоре. Тя е показала най-добрата динамика сред Топ-100 през 2018 г. Нейните активи са нараснали с 46% до 6,6 милиарда долара. Около 90% от приръстът на активи на тази банка се обяснява с обединението й с друга българска банка – Сибанк.Значително подобряват своите позиции в рейтинга ДСК и Първа инвестиционна банка, първата се изкачва с 10 места нагоре, а втората – с 6 места.Данните за класацията са взети от публичната финансова отчетност на банките, статистическите бюлетини, други публикации на търговските и централните банки. В изследването са анализирани финансовите показатели на банките от 14 държави: България, Беларус, Унгария, Казахстан, Латвия, Литва, Естония, Молдова, Полша, Русия, Румъния, Словакия, Украйна и Чехия. В рейтинга са попаднали най-големите банки на 13 държави от Централна и Източна Европа /ЦИЕ/. Минималният праг за влизане в класацията е 4,3 милиарда долара активи.Сред стоте най-големи финансови институции в ЦИЕ има 28 руски бани, 16 полски, 11 чешки и 10 унгарски. Непосредствено след тях петото място е разделено от България и Румъния, като всяка от тези две държави е представена с по 6 банки.Най-голямата банка в ЦИЕ в началото на 2019 г. е руската „Сбербанк“, чиито активи към 1 януари 2019 г. възлизат на 449 милиарда долара. Втора по размер на консолидираните активи е ВТБ с 212 милиарда долара. В първата тройка влиза още една руска банка „Газпромбанк“ с активи 94 милиарда долара.В първата десетка влизат три полски банки /PKO Bank Polski, Santander Bank Polska и Bank Pekao/, две чешки /Česká spořitelna и ČSOB/ и една унгарска /OTP банк/. Най-голямата полска банка PKO Bank Polski е четвърта с активи от 86 милиарда долара. Унгарската ОТП банк, която притежава в България ДСК, е на 8 място с активи от 52 милиарда долара.Всички страни са достатъчно добре представени в класацията, имайки предвид различията помежду им като население и обем на икономиките. За сравнение обемът на руската икономика по паритет на покупателната способност /БВП по ППС/ за 2018 г. е 4,2 трилиона долара, а общият обем на икономиките на останалите страни в рейтинга е 4,1 трилиона долара. По тази причина не е учудващо, че руските банки са заели първите три места. Икономиката на Полша е втора по обем с 1,2 трилиона долара БВП. Закономерно тази страна е и втора по брой на банките в рейтинга. В първата тройка влиза Румъния, чийто БВП за 2018 г. възлиза на 0,52 трилиона долара, но страната е представена само от шест банки и е пета в класацията, като дели това място с България.Ако сравняваме по съотношение на обем на БВП и брой на банките, България, Унгария, Чехия и Словакия имат добре развит финансов сектор.Динамиката на активите на банките от ЦИЕ през 2018 г. е умерено-негативна. По-конкретно, съвкупните активи на Топ-100 банки в доларово изражение са намалели с 1,5% до 2,25 трилиона долара към 1 януари 2019 г. За сравнение, обемът на сумарните активи на Топ-100 банки е малко по-малък от активите на 9 най-голяма банка в света – БНП Париба. Следователно финансовата мощ на банките от Централна и Източна Европа, макар и значителна, но съществено отстъпва на най-големите банки в света.Основната причина за намаляване на сумарните активи на банките в рейтинга през 2018 г. е валутното преоценяване заради отслабването на валутите на страните в класацията. Ако изключим валутните колебания, тогава активите щяха да нараснат с 11,9%. По страни най-голям приръст на реалните активи се наблюдава при руските и българските банки. Активите на българските банки в национална валута са нараснали с 13,2%. ", "date": "2019.10.09", "title": "6 наши банки се наредиха в топ 100 за Централна и Източна Европа"}
{"url": "https://www.novinite.bg/articles/181130/Arestuvaniyat-za-podkupi-rajonen-kmet-v-Plovdiv-Ralo-Ralev-podade-ostavka", "text": "Скандалният пловдивски районен кмет Ральо Ралев хвърли оставка. Припомняме, че управникът на район \"Северен\" под тепетата арестуван в края на месец май от барети, след като се събраха доказатеслтва и СРС-та, че той и негов помагач рекетират строителен предприемач. Наскоро обаче съдът пусна Ралев, за да се лекува от заболявания на кръвта. За целта бе определена гаранция от 150 000 лева, които бяха платени.Заявлението му за оставка е внесено в Общинския съвет в Пловдив. \"Оттук нататък имаме 3 дни да придвижим заявлението до Общинската избирателна комисия и ако тя го освободи, трябва да свикаме извънредна сесия на Общинския съвет, за да изберем заместник на Ралев\", обясни какво следва председателят на Общинския съвет Савина Петкова.Ралев е в платен отпуск до 11 октомври, включително. Сесията за избор на негов заместник трябва да бъде свикана максимално бързо другата седмица, иначе район \"Северен\" ще остане за няколко дни на автопилот.", "date": "2019.10.09", "title": "Арестуваният за подкупи районен кмет в Пловдив Ральо Ралев подаде оставка"}
{"url": "https://www.novinite.bg/articles/181135/Rumen-Radev-S-horata-v-Severna-Makedoniya-spodelyame-obshta-istoriya-i-ezik-ot-1300-g", "text": "Хората от България и от Република Северна Македония споделят общ културен код, история и език от 1300 години. Затова политиците от двете страни имат общата отговорност да търсят подходи, които да ни сближават, а не поводи, които ни разделят. Това заяви президентът Румен Радев пред журналисти в Смолян.Държавният глава посочи, че българската позиция за европейското приобщаване на Република Северна Македония е в интерес на историческата истина и недопускане на междусъседски проблеми в общото европейско семейство. „Идеологията и манипулацията на тоталитаризма нямат място в обединена Европа“, категоричен е Румен Радев. Президентът посочи, че българската позиция е и в интерес най-вече на Република Северна Македония, защото внася ясни европейски критерии и устойчивост в процеса на европейското приобщаване на страната. По думите на Румен Радев, е важно предварително да са ясни условията за нашата подкрепа във всяка една преговорна глава и затова e организирал консултативната среща по темата. Държавният глава подчерта, че очаква от българското правителство да отстоява последователно българската  позиция. „Не е работа на политиците на Република Северна Македония да коментират вътрешнополитическия живот в България, така както аз не коментирам и не се занимавам с вътрешнополитическите въпроси на Република Северна Македония“, заяви още президентът Радев и допълни, че e поканил у нас колегата си Стево Пендаровски още на церемонията по встъпването му в длъжност. „Няколко пъти съм потвърждавал своята покана към него и очаквам да намери време да дойде в България. Не трябва да се чака комисията по исторически и образователни въпроси да напредне, за да има такова посещение“, заяви българският президент.", "date": "2019.10.09", "title": "Румен Радев: С хората в Северна Македония споделяме обща история и език от 1300 г."}
{"url": "https://www.novinite.bg/articles/181134/Posledno-Bez-sakrateno-sledstvie-pri-umishleno-ubijstvo", "text": "Няма да се прилага съкратеното съдебно производство при умишлено причиняване на смърт. Това реши окончателно парламента, като промени на второ четене текст от Наказателно-процесуалния кодекс. \"За\" текста гласуваха 92 народни представители, \"против\" - 62 и \"въздържали се\" 11, с което той бе приет.Първоначалното  БСП, „Обединени патриоти” и „Воля” искаха да няма съкратено производство и за причинени умишлено тежки телесни повреди. Текстът беше променен между четенията след предложение на ГЕРБ.Крум Зарков от БСП припомни по време на дебатите, че е било постигнато съгласие на председателски съвет, а днес се предлага „осакатен“ текст. „В обществено-политически план това също е грешно – защото тежкото чувство на неадекватност на наказанието, ще се появи пак утре по повод на тежки телесни повреди и ще предизвика от хората реакция. Вместо да дадем устойчивост, след няколко месеца ще се събудим със същия този дебат“, каза Зарков.Искрен Веселинов, от името на ВМРО, настоя тежката телесна повреда да не отпада от кръга на рестриктивния текст.Емил Димитров, който е от гражданската квота на „патриотите” се обърна към Зарков с думите: „ Г-н Зарков, вие сте Крум Зарков, не сте хан Крум. Искате доживотна без замяна, а има 10 случая за 5 години насам – само един е за тежка телесна повреда, при която деецът се е възползвал, но не е ясно дали е получил намаляване на присъдата”.Генезисът на проблема е жестокото престъпление в Сотиря, каза Таско Ерменков от БСП. Той попита, ако лекарите бяха успели да спасят живота на това момиче, щеше ли престъплението да е по-малко.Красимир Ципов от ГЕРБ припомни, че преди да бъде въведено бързото производстви делата се точиха по 15 години, експертизи се губеха, свидетели забравяха дадени показания, дадени в досъдебното производство. „Постигнахме ли справедливо наказание – не, не го получихме. И след като получихме от Страсбург показания заради бавно правосъдие и след като по давност се прекратиха няколкостотин хиляди дела, се въведоха тези текстове”, заяви Ципов.", "date": "2019.10.09", "title": "Последно: Без съкратено следствие при умишлено убийство"}
{"url": "https://www.novinite.bg/articles/181133/Piyaniyat-djigit-bez-knijka-kojto-ubi-dvama-ne-moja-da-kaje-pred-sada-koga-e-roden", "text": "Джигитът Огнян Дебелаков, който на 29 септември пиян и без книжка уби двама приятели, не знае кога е роден. Пред Пловдивския окръжен съд 19-годишният ром се видя в чудо, когато трябваше да каже кога точно се е появил на бял свят.Първо обяви, че е роден през август, после – през октомври, накрая се съгласи на февруари. Вчера момчето бе изписано от болница и веднага бе въдворено в ареста. заедно с него наказание ще отнесе и баша му, който му е дал ключа за автомобила-ковчег.След като каза трите си имена на съда, младежът се затрудни с отоговорите на всички други въпроси.Съдия: Кога сте роден?Обвиняем: Август.Съдия: На коя дата?Обвиняем: Двайсет и едно.Съдия: Кой месец?Обвиняем: Октомври.Съдия: Възможно ли е да е февруари?Обвиняем: Възможно.Съдия: Осъждан ли сте?Обвиняем: Да.Съдия: Кога и за какво сте осъждан?Обвиняем: За катастрофата.Съдия: Преди тази катастрофа, осъждан ли сте?Обвиняем: Не.Прокурор: А, той се е подготвил от по-рано!Съдия: Образование?Обвиняем: Работи.Съдия: Преди да започнете работа какво сте учили?Обвиняем: Седем.Съдия: Завършили сте 7-ми клас?Обвиняем: Да.Съдия: Къде живеете?Обвиняем: Батак.Съдия: На ул. „Батак“ в град Пловдив?Обвиняем: Да.Преди да излезе с решение по искането на Прокуратурата за постоянна мярка „задържане под стража“, съдът даде думата на обвиняемия Дебелаков да каже какво иска.„Колко ша взимам?“ – попита той.Наложи се уважаемият съд да му обясни още веднъж, че се намира в залата за определяне на мярка.Решението е, че Огнян остава в ареста. ", "date": "2019.10.09", "title": "Пияният джигит без книжка, който уби двама, не можа да каже пред съда кога е роден"}
{"url": "https://www.novinite.bg/articles/181147/Izgrajdame-nov-GKPP-sas-Severna-Makedoniya", "text": "Изграждането на нов граничен контролно-пропускателен пункт между Република България и Република Северна Македония и стимулиране на малките и средни предприятия в пограничните общини ще са основният приоритет на бъдещата трансгранична програма, която ще изпълняват двете държави с финансиране от ЕС.Това стана ясно по време на Първото заседание на Съвместната работна група за разработване на ИНТЕРРЕГ програмата за трансгранично сътрудничество между Република България и Република Северна Македония за периода 2021 – 2027 г., което се проведе в Министерството на регионалното развитие и благоустройството. Заседанието бе председателствано от зам.-министър Деница Николова, а от македонска страна съпредседател бе Димитър Ванчов от Министерството на местното самоуправление.Зам.-министър Николова посочи, че изграждането и развитието на транспортната свързаност между двете държави е изведено като основен приоритет, който ще подобри в най-висока степен социално-икономическите характеристики на граничните зони и ще покрие приоритетите на ЕК по отношение на развитието на регионите. С финансиране по програмата се предвижда или изграждането на граничния пункт „Клепало“, при Струмяни, или разширението на граничния пункт „Логодаж“ между Станке Лисичково и Делчево. Коя мярка ще бъде подкрепена ще стане ясно от социално-икономическия анализ, който се изготвя в момента. „Политиката ни за развитие на двустранното сътрудничество е насочена към проекти, допринасящи най-много за икономическо развитие и потенциала в трансграничните територии“, коментира Деница Николова.По време на заседанието на работната група стана ясно още, че се въвеждат някои новости по програмата, като основните са намаляване на административната тежест със съкращаване на нивата за контрол, срокове за одобрение на проекти, контроли при изпълнението на проектите и др. Ще бъде създаден специален Фонд за малки проекти за подкрепа на предприемачите за обучение, подобряване на производствения капацитет и др.До края на годината ще е готов социално-икономическият анализ и SWOT анализ, чрез които ще се оформи програмата в началото на 2020 г. Догодина по това време тя трябва да бъде одобрена. Все още не е ясна крайната й финансовата рамка, която предстои да се гласува от Европейския парламент.В новия програмен период в България регионалните съвети за развитие ще имат засилена роля за даване на подкрепа за бъдещите проекти по трансграничната програма, които да получат финансираме, стана ясно по време на форума. Мярката е част от подхода на новата регионална политика спрямо местните нужди и потенциали за развитие на регионите, която ще провежда правителството.", "date": "2019.10.09", "title": "Изграждаме нов ГКПП със Северна Македония"}
{"url": "https://www.novinite.bg/articles/181138/Neprejalimiyat-Djon-Lenan-dnes-shteshe-da-navarshi-79", "text": "Днес Джон Ленън щеше да навърши 79. Трудно ни е да си го представим като немощен, объркан или прегърбен старец. Ранно помъдрял и вечно млад, Джон стана и ще остане сред най-влиятелните и популярни личности в културата на XX и на ХХI век. Без неговите стихове, мелодии, китара и глас нямаше да са възможни световната слава на \"Бийтълс\", милионите почитатели и множеството модерни и екстравагантни съвременни състави, които не се свенят да признаят, че са се учили от ливърпулската четворка. Традиционалист и новатор, социално ангажиран водач на своето поколение, Ленън е класик и основоположник на стилове като поп рок, психеделичен и експериментален рок. Албумът Imagine от 1971 г. до днес е сред най-въртяните плочи, касетки, дискове и видеозаписи. Песни като Angela, Cold Turkey, Born In A Prison, Only People, Stand By Me и много други връщат към младините побелелите бунтари от 60-те години или озаряват с възхита лицата на млади човешки същества, потънали в чатовете на социалните мрежи. И днес около последното му жилище до Сентрал парк в Ню Йорк се тълпят хора от всички кътчета на планетата, за да положат цвете на пъстрата площадка в парка и да изстрелят няколко акорда от незабравимите му песни. Какво друго е нужно на твореца, за да почувства, че е станал неделима частица от културното богатство на Човечеството?", "date": "2019.10.09", "title": "Непрежалимият Джон Ленън днес щеше да навърши 79"}
{"url": "https://www.novinite.bg/articles/181125/Malkite-firmi-ot-targoviyata-i-prevoza-na-goriva-na-protest-pred-parlamenta", "text": "Дребните търговци на горива и превозвачи излизат на мълчаливо бдение пред Народното събрание в очакване парламентът да гласува днес удължаването в срока на наредбата по Закона за горивата, съобщава БНР.С присъствието си пред Народното събрание „жълтите жилетки“, както се самоопределиха, ще настояват и ще очакват депутатите за пореден път да отложат срока за влизането в действие на наредбата към Закона за горивата като се надяват да използват това време и за внасянето на промените в текстовете на закона.Дребните търговци и превозвачи на гориво отново са категорични, че няма да регистрират дейността си по сегашните изисквания.Законът за регулирането на административните дейности и търговията с нефт и нефтени продукти беше приет в началото на годината, но реално не работи заради отлагането на подзаконовите нормативни актове. Преди предложението на Валери Симеонов наредбата трябваше да влезе в сила на 27 октомври.  ", "date": "2019.10.09", "title": "Малките фирми от търговията и превоза на горива на протест пред парламента"}
