{"url": "http://www.novinite.bg/articles/159976/Borisov-Na-Balkanite-shte-si-napravim-gazoprovodi-i-centrali-za-da-ne-ni-bombardirat", "text": "Не само Турция е важна за Балканите, но и Русия. Това подчерта премиера Бойко Борисов по време на дискусията „Виенски икономически форум – София говори”, в която участие взеха лидерите на страните от Западните Балкани, предаде бТВ.„Аз на всички колеги като съм говорил съм обяснил – по исторически причини, и Турция през мюсюлманското население, и Русия през православното християнство, църквите, имат своето влияние. Ние не трябва да се конфронтираме с тях, а да бъдат нашите мостове за приятелство с двете държави”, заяви министър-председателят.Коментарът му идва на фона на обвиненията към Светия Синод, че е бойкотирал 1000-годишнината на Охридската архиепископия по внушение на Москва. Последните парламентарни избори пък бяха белязани от обвинения на националистите към Турция, че се опитва да се меси във вътрешната ни политика.Според Борисов основната цел е Балканите да станат „строителна площадка” и единственият начин това да се случи е държавите в региона да живеят в мир и разбирателство.„В Сърбия или в България да отидеш и да говориш против Русия няма да го приемат хората. Ще си направим газопроводи, ще си направим централи. Ще направим всичко, за да нямат интерес пак да хвърлят бомби – нито в Ниш, нито в Белград, нито в Прищина. Да направим така, че всички да живеем в мир и да строим, а да не се конфронтираме”, призова Борисов.По думите му успешните проекти на Западните Балкани са в интерес на всички на континента, защото през региона минават и основните търговски пътища. „Нали не се съмнявате, че не случайно президентът Макрон в компанията на Тереза Мей и канцлера Меркел вървят по моста на НДК, за да ги срещнем? Това демонстрира единството на Европа”, посочи Борисов.Той отбеляза, че, взети заедно, държавите от Западните Балкани имат по-малко население от Румъния и по-малко БВП от Словакия – „една държава от бившия източен лагер, по същия начин разделила се, минала по същия път, но умно – те не се избиха”.", "date": "2018.05.18", "title": "Борисов: На Балканите ще си направим газопроводи и централи, за да не ни бомбардират"}
{"url": "http://www.novinite.bg/articles/159956/Prodaljavat-remontite-na-patna-infrastruktura-vav-velikotarnovskite-kvartali", "text": "Продължават ремонтните дейности по пътната инфраструктура в различниквартали на Велико Търново. Дейностите са възложени от общината и целят кактоподобряване на градската среда, така и повишаване на пътната безопаност.В кв. „Колю Фичето“ бе преасфалтирана пешеходната връзка между улиците„Арх. Георги Козаров“ и „Мария Габровска“, която е непосредствено до Средноучилище „Емилиян Станев“ и ЦДГ „Райна Княгиня“. Оформен е и локален подход от ул.„Арх. Георги Козаров“ към междублоково пространство. Ремонтирани бяха идъждоприемни шахти по ул. „Зеленка“.Нов асфалт е положен и в участъци по улиците „Сливница“ и „Йосиф Бдински“ вквартал „Света гора“. Предстои същото да бъде сторено и с отсечката от жп гарата къмбелодробната болница „Д-р Трейман“.", "date": "2018.05.18", "title": "Продължават ремонтите на пътна инфраструктура във великотърновските квартали"}
{"url": "http://www.novinite.bg/articles/159936/Predlojiha-novi-ime-za-Makedoniya", "text": "Република Илинденска Македония е новото предложение за името, което, според дипломатически източници, Скопие предлага в преговорите за разрешаване на десетилетния спор с Атина. Това съобщава македонската медия A1 On, цитирана от агенция \"Фокус\".Пояснява се, че новото име ще бъде за обща употреба, както настояват гърците. До този момент най-спряганото име бе „Република Горна Македония“, написано отделно и с превод на английски.Източници на A1 On обаче твърдят, че след последния разговор в София, министър-председателите на двете страни Алексис Ципрас и Зоран Заев са се спрели на това предложение.Ако се стигне до споразумение за международно име на държавата, то трябва да бъде записано в ООН, а след конституционни промени да бъде прилагано за всестранна употреба. Гърция и Македония са постигнали напредък в продължаващите преговори по отношение на името на страната, но „още не сме в позиция да говорим за споразумение“. Това заяви ръководителят на кабинета в Атина Алексис Ципрас след разговора в София с македонския си колега Зоран Заев. Гръцкият премиер говори пред репортери след срещата на върха между ЕС и Западните Балкани в София след преговорите с македонския премиер Зоран Заев, който по-рано заяви, че двамата лидери са обсъдили „едно [конкретно] решение на спора за името, което би било приемливо за и двете страни\". „Ние покрихме голяма част от разстоянието, но все още има път за изминаване“, подчерта Ципрас, като същевременно допълни, че са налице редица въпроси, които възпрепятстват напредъка в преговорите с посредничеството на ООН за решаване на десетилетния спор между двете съседни страни. „Разглеждаме обстойно всички подробности, но все още не сме в състояние да говорим за споразумение. И двамата бихме искали да видим резултата за срещата на върха на ЕС в края на юни\", допълни гръцкият премиер. ", "date": "2018.05.18", "title": "Предложиха нови име за Македония"}
{"url": "http://www.novinite.bg/articles/159957/Jitelite-na-Vladaya-otnovo-shte-blokirat-E79", "text": "Първото наше недоволство е свързано с безхаберието на АПИ, относно реализирането на реверсивното движение на пътя София – Перник. Занижения контрол на качеството на извършвания ремонт, който още преди да е приключил, започна да показва своите дефекти. Смятаме, че е престъпно при извършването на такъв скъп ремонт, той да се извършва некачествено, вследствие  ремонта да се наводняват къщи, да падат подпорни стени, два месеца след асфалтирането да пропаднат шахтите и да се появят дупки. Настояваме лично министър Нанков да се заеме със случая, тъй като нашите разговори с пътната агенция и главния секретар на МРРБ останаха без резултат. Настояваме до реализирането на реверсивно движение да се осъществява временна организация на движението в посока София всяка сутрин между 6.30 и 10 часа. Настояваме за граждански обществен съвет, който да осъществява контрол на ремонта.Втората институция, която показва изключително арогантно и високомерно отношение към проблемите на гражданите е Областната управа в лицето на Областния управител Николай Пехливанов. Имаме изпълнена местна гражданска инициатива по Закона за пряко участие на гражданите в държавната власт и местното самоуправление за възстановяване на маршрутна линия 22. Имаме решение на Столичен общински съвет в подкрепа на възтановяването на маршрутката, както и писмени становища в подкрепа на искането ни от Столична община. Единствено областния управител не се съобразява с проблема на гражданите и не дава разрешение на Столична община да възложи линията на фирма, която да извършва превоз на пътници. Много трудно се осъществява комуникацията с Областния управител. Почти никога не може да бъде намерен в Областната управа, няма го и в дните за прием, а когато сме се срещали с него или негови представители сме попадали на хора, които търсят причина да не решат проблема. Настояваме лично министър-председателят да се заеме със случая! ", "date": "2018.05.18", "title": "Жителите на Владая отново ще блокират Е79"}
{"url": "http://www.novinite.bg/articles/159962/Borisov-provede-sreshti-s-premieri-na-strani-ot-Zapadnite-Balkani", "text": "Министър-председателят Бойко Борисов проведе двустранни срещи с лидери на държавите от Западните Балкани след откриването на Виенския икономически форум в София, съобщиха от правителствената пресслужба.Премиерите на Сърбия, Република Македония, Черна гора, Албания и Косово – Ана Бърнабич, Зоран Заев, Душко Маркович, Еди Рама и Рамуш Харадинай, бяха единодушни, че вчерашната среща с лидерите на ЕС е дала силна подкрепа от страните членки за европейската перспектива на Западните Балкани.Лидерите благодариха за усилията на България и за личната ангажираност на министър-председателя Бойко Борисов за поставянето на дълго отлаганата тема „Западни Балкани“.По време на разговорите беше дадена положителна оценка на резултатите от Срещата, а Софийската декларация бе определена като добра основа и предпоставка за необратимостта на европейския път за страните.На срещата между премиерите Борисов и Бърнабич фокусът на разговора беше поставен върху значението и ефектите от осъществяването на проектите за свързаност на Балканите. Посочено бе, че новата инфраструктура, транспортните коридори и добрата дигиталната свързаност са от ключово значение не само за шестте страни от региона, но и за развитието на целия континент.Възможностите за реализирането на проектите беше обсъдено и с премиера на Косово Рамуш Харадинай. Министър-председателят Борисов акцентира върху това, че свързаността, добрата икономика и повишаването на стандарта на живот за хората в региона ще донесе и мир.„Спокойствието на Балканите е изключително важно за Европа и всички ние трябва да работим за разбирателството между отделните народи“, каза Борисов. Той посочи и че на Балканите няма малки и големи държави и най-важно е да се повиши БВП на целия регион. „По това се определя колко сме добри“, допълни българският премиер.„България е пример за нас и ние следваме това, което правите“, каза Рамуш Харадинай.По време на среща между Бойко Борисов и министър-председателя на Република Македония Зоран Заев беше посочено, че подписаният между страните ни договор за добросъседство през миналата година е стимулирал интереса и процеса на изграждане на доверие към региона.", "date": "2018.05.18", "title": "Борисов проведе срещи с премиери на страни от Западните Балкани"}
{"url": "http://www.novinite.bg/articles/159939/Parlamentat-s-izvanredni-zasedaniya-na-22-i-23-maj", "text": "Парламентът ще проведе извънредни заседания на 22 и 23 май 2018 г. Това предложение бе дадено в началото на днешното заседание от председателя на парламента Цвета Караянчева. Предложението беше прието със 146 гласа \"За\", без гласове за \"против\" и „въздържали се“ – 11. Промените се налагат заради Деня на славянската писменост и култура, който отбелязваме на 24 май. Заседанието на 22 май ще се проведе от 13.00 часа. Парламентарният контрол, предвиден за петък 25 май 2018 г. ще се проведе в сряда 23 май 2018 г.", "date": "2018.05.18", "title": "Парламентът с извънредни заседания на 22 и 23 май"}
{"url": "http://www.novinite.bg/articles/159963/Reklamite-v-Sofiya-tvarde-agresivni-shte-gi-namalyavat", "text": "Полагат се усилия за намаляване на рекламите, които са нахлули твърде агресивно в столицата. Това каза главният архитект на София Здравко Здравков при откриването на Годишната конференция \"Инвестиции и строителство на жилищни сгради\".По думите му това ще стане с новата Наредба за рекламата и преместваемите обекти.Той допълни, че в момента през 50 м има рекламни билбордове, което е \"огромен визуален шум\". Предвидената забрана за брандиране на фасади срещала голям отпор от страна на бизнеса.\"Идеята ни е чрез Наредбата да създадем ясни правила по подобие на регламента в Париж, който е в сила от 1990 г. и определя точни изисквания по отношение на рекламите в историческия център и пешеходните зони в града\", каза Здравков.\"Създаването на регламенти е трудна работа, защото отнемаме нечии права, но иначе се създава усещане за полузаконност. Наличието на ясни правила е добро и за бизнеса и се радвам, че получихме подкрепа от страна на Камарата на строителите и Националната асоциация на строителните предприемачи\", обобщи главният архитект.Прочети още на: ", "date": "2018.05.18", "title": "Рекламите в София – твърде агресивни, ще ги намаляват"}
{"url": "http://www.novinite.bg/articles/159960/Anton-Kutev-Integraciyata-na-horata-s-uvrejdaniya-ne-varvi-vav-vyarnata-posoka", "text": "БСП внесе искане за разискване по въпросите за политиката за интеграция на хората сувреждания„Процесите, свързани с интеграцията на хората с увреждания, не вървят във вярната посокаи част от тях ще се забавят. Ангажиментът на управляващите е, че до края на август 2018 г.Законът за социалните услуги ще бъде готов. Друг е въпросът, че се работи бавно и грубо”.Това каза зам.-председателят на ПГ на „БСП за България” Антон Кутев от парламентарнататрибуна. Той заяви, че промените, които управляващите са направили досега, не водят дотова, което хората искат. „Промените не постигат резултат, регистрите за хората сувреждания ги няма, личните асистенти не са достатъчни. След среща с организации нахората с увреждания разбрахме, че работят по Закон за хората с увреждания&quot;, каза още той.Според него управляващите работят по закон с друго съдържание. &quot;Дали това, по коетоработят, ще помогне да постигнем целта си - изпълнение на плана за интеграция на хоратас увреждания и подписване на ратификацията на протокола на Конвенцията към ООН?”,попита Кутев. Той зададе въпросите- каква е политиката за хората с увреждания, какви саначините, по които може да се постигне резултат.В края на своето питане народните представители Антон Кутев и Михаил Христов внесохаискане за разискване по въпросите за политиката за интеграция на хората с увреждания.", "date": "2018.05.18", "title": "Антон Кутев: Интеграцията на хората с увреждания не върви във вярната посока"}
{"url": "http://www.novinite.bg/articles/159938/KZP-Nablyudava-se-interesno-preplitane-na-onlajn-i-oflajn-targoviyata-v-nova-hibridna-forma", "text": "Осъществява се преплитане на тенденциите на бурно развитие на онлайн търговията и търсенето наиновативна визия за промяна на традиционната офлайн среда, при което двете си взаимодействат по многоинтересен начин. Това коментира председателят на Комисията за защита на потребителите (КЗП)Димитър Маргаритов в предаването „Бизнес старт” по Bloomberg TV Bulgaria.Според него хората търсят по-скоро хибридния модел. Те виждат, че наред с големите предимства,онлайн пазаруването има и известни недостатъци, като например рискът от разминаване междупредставянето на стоката и нейните реални характеристики. „Виждате нещо на екрана, имате правода го върнете, обаче то идва при вас и може да има разочарование от това, че не съвпада напълно сВашите очаквания”, посочи Маргаритов. По тази причина клиентите предпочитат да набележатнещо, но да имат възможността да отидат на място да го видят, да го изпробват и тогава да решатдали да купят.Маргаритов обърна внимание и на това, че „в съвременния пазар е налице огромно предлагане икогато говорим дори само за една продуктова група, може да има много разновидности на тазистока – различни функции, многообразие в самата функционалност на стоката” и хората искат да сеубедят, че тя ги притежава. Именно затова е важно е също и да имат възможността да тестват тазистока в т.нар. „зони за тестване”.Председателят на КЗП изрази мнение, че за т.нар. милениум поколение златното сечение междукачеството и цената е определящо, а не само едно от двете. „Хората са информирани и могат даизберат най-добрата оферта от своя гледна точка”, посочи той и добави, че това движи развитиетона пазара. „Виждаме, че в кампаниите на търговците все по-често вниманието на потребителите сецели да бъде привлечено именно от технологиите, от това, че дадената стока в най-голяма степенотговаря на съвременното развитие на техниката и на пазара изобщо”, допълни Маргаритов.Хората в динамична среда нямат време за губене в редене на опашки или излишни разговори сконсултанти, а искат да отидат, да не търсят място за паркиране, да получат точна и яснаинформация за продуктите и покупката, каза Маргаритов. Той припомни, че с цел пестене на времев началото на тази година в Сиатъл отвори врати магазин, от който клиентите могат да пазаруватпосредством мобилно приложение, като добавят и вадят стоки от своята кошница, които сесканират автоматично и заплащането става става директно чрез банковата карта. „Това е подход,при който хем се използват елементи от онлайн търговията и сте облекчени от гледна точка на това,че не чакате на опашка, хем всичко е проследимо и няма как да бъдете излъгани и в цената.Същевременно влизате в търговския обект и имате възможност да изберете съвсем пълноценно отцелия наличен асортимент”, коментира още председателят на КЗП и отбеляза, че това са моделитена бъдещето.По думите на Маргаритов, ако консултантите бъдат заменени от изкуствен интелект, възможнопредимство е, че субективният фактор ще бъде лимитиран. „Нерядко ние сме получавалиоплаквания от потребители, че са заблудени от консултанти, защото дадена информация им епредставена невярно или им е била спестена. Нещо, което много трудно може да стане, акоконсултантът е робот. Остава голямото предизвикателство нормативната уредба и дейността наконтролните органи да бъдат адаптирани към тези иновативни тенденции”, завърши той.", "date": "2018.05.18", "title": "КЗП: „Наблюдава се интересно преплитане на онлайн и офлайн търговията в нова хибридна форма”"}
{"url": "http://www.novinite.bg/articles/159946/Jelo-Bojchev-Vnesohme-200-000-podpisa-za-spirane-na-sdelkata-za-ChEZ", "text": "„Внесохме подписите на 200 000 българи, събрани от Националната гражданска инициатива„Държавата да спре сделката с ЧЕЗ”. Очакваме КЕВР да изпълни своите нови правомощия,които бяха гласувани от парламента и да не даде разрешение за сделката с ЧЕЗ”. Товазаяви зам.-председателят на ПГ на „БСП за България” Жельо Бойчев. Той добави, чевчеращното решение на Народното събрание дава конкретни ангажименти на Министерскисъвет. „До края на годината МС трябва да ревизира и допълни постановлението, което касаеобектите от значение за националната сигурност, включвайки основни активи и дейности наелектроразпределителните предприятия. Това ще гарантира сигурността на българскитеграждани и в бъдеще няма да бъдем свидетели на такива ситуации”, категоричен бе Бойчев.Той заяви, че очаква БНБ да изпълни вчерашното решение на Народното събрание и дапредостави информацията за участието на български банки във финансирането на сделкатаза ЧЕЗ Груп – България. „Изпълнението на това решение ще покаже, дали България ерепублика на гражданите или република на банките”, категоричен бе народниятпредставител. Той заяви още, че социалистите искат българското правителство да заявиинтерес към придобиване на активите на ЧЕЗ Груп в България. „Държавата не може да бягаот тази отговорност, след като продажбата е заявена от чешкото правителство”, .Народният представител от ПГ на „БСП за България” Стоян Мирчев коментира, чеподписката за развалянето на сделката с ЧЕЗ се подкрепя от много български граждани,като в нея са се подписали и членове на правителството на Бойко Борисов.", "date": "2018.05.18", "title": "Жельо Бойчев: Внесохме 200 000 подписа за спиране на сделката за ЧЕЗ"}
{"url": "http://www.novinite.bg/articles/159953/Po-evtin-rouming-za-Zapadnite-Balkani", "text": "Роумингът между Европейския съюз и Западните Балкани няма да отпадне, но ще става все по-евтин. Догодина ще бъде въведен и таван на цените. Това съобщи българският еврокомисар по цифровата икономика Мария Габриел.Пътната карта за намаляване на тарифите на роуминга е част от идеята за стартиране на Цифрова програма на Западните Балкани, официално подкрепена вчера от шестимата лидери на държавите от региона.Още от първи август тази година телекомуникационни оператори ще предлагат оферти за пакети от данни на много по-ниски цени. Те са поели и ангажимент да предложат мерки срещу високите сметки за клиентите си от Западните Балкани, каза еврокомисарят. От лятото на 2019 цената за един мегабайт няма да бъде по-висока от 70 евроцента.Пътната карта въвежда мониторинг, чрез който на място да се оцени ефекта от новия план. Началото на Цифровата програма ще бъде обявено по време на Дигиталната асамблея в София в края на юни, каза еврокомисарят. Целта на програмата е да улесни интеграцията на западнобалканския регион и да подобри местния инвестиционен климат.Друга стъпка ще бъде разширяването на регионалното роуминг споразумението, което в момента е между Сърбия, Македония, Черна гора, Босна и Херцеговина. Очакванията са след асамблеята то да обхване всички страни от Западните Балкани.", "date": "2018.05.18", "title": "По-евтин роуминг за Западните Балкани"}
{"url": "http://www.novinite.bg/articles/159968/Dariha-na-Pirogov-16-kolichki-renovirani-ot-britanski-zatvornici", "text": "Национална асоциация на ресурсните учители (НАРУ), с подкрепата на британските фондации Physionet и Frontline Bulgaria дариха на УМБАЛСМ \"Н. И. Пирогов” помощни средства -  16 инвалидни количики. Количките са реновирани от британски затворници, съобщи Ани Иванова от от асоциацията. \"Даряваме един среден клас колички (в световен мащаб), които много малко хора в България могат да си позволят. Количките са функционални. Те са добър пример какви трябва да са инвалидните колички в България\", подчерта Ани Иванова.Заместник-изпълнителеният директор проф. Николай Габровски прие дарението от името на болницата. \"От мое име и от името на ръководството на болницата, благодаря за дарението, за конкретната помощ. Мисля, че тези колички ще бъдат от помощ най-вече за малката детска болница, която се оформя в Специализирания детски комплекс на \"Пироогв\". Надявам, че те ще допринесат за по-голям комфорт при лечението на пациентите. Още веднъж благодаря!\", подчерта проф. Габровски.Национална асоциация на ресурсните учители (НАРУ) се е наложила като професионална неправителствена организация която подпомага деца, семейства и специалисти за приобщаване и личностно развитие. Тя обединява професионалисти, работещи за пълноценнта интеграция, приобщаване и образование на деца с различни възможности и потребности в общообразователната среда и социлния живот. През последните две години организацията е подпомогнала на 400 български семейства на деца с увреждания с помощни средства от Великобритяни, предоставени от Physio Net.Physio Net е неправителствена организация създаден във Влекобритания през 2005 г. с цел да осигури оборудване за физиотерапия и мобилност на хората с увреждания в развиващите се страни. Оборудването се проверява и се регистрира в депото на PhysioNet в Северен Йоркшир. Членовете на организацията установяват, че има перманентен недостиг и постоянно търсене на инвалидни колички. Ето защо, те са включени във всички дарителски пратки на организацията. През 2017 г. PhysioNet печели Наградата на Кралицата за Доброволческа дейност.Frontline е благотворителна организация с мисия да трансформира живота на уязвими деца, като набира и развива изключителни личности, за да ги превърне в лидери в социалната работа и в обществото.  ", "date": "2018.05.18", "title": "Дариха на „Пирогов“ 16 колички, реновирани от британски затворници"}
{"url": "http://www.novinite.bg/articles/159932/Izbyagal-zatvornik-prashta-pismo-a-policiyata-oshte-go-tarsi", "text": "Издирването на двамата избягали затворници от Софийския затвор Владимир Пелов и Радослав Колев не е престанало за секунда дори. В това увери главният секретар на МВР Младен Маринов пред БНТ.Той добави, че полицията е получила писмото на Пелов, което той изпрати вчера до медиите и в което се оплаква, че е осъден несправедливо.\"Въпросното писмо ни беше предадено вчера от журналист от българска медия. Предстои да се назначат съответните експертизи и да се уточни автентичността на това, че авторът е г-н Пелов\", обясни Маринов.\"Има множество задържания. Но всъщност присъдите ги преценява съдът, така че мисля, че няма съмнение, че всичко е направено, съгласно закона\", допълни той.Маринов обясни, че е останал доволен от охраната на срещата на върха ЕС - Западни Балкани вчера в софия.\"Смятам, че максимално постигнахме целта - от една страна да има сигурност, от друга да не затрудняваме излишно гражданите\", коментира той работата на службите.\"Към момента разследващите са натоварени в най-големите градове - София, Бургас, Варна. Слънчев бряг е най-горещият курорт по нашето Черноморие, така че от гледна точка на престъпността е най-рисков\", обясни главният секретар на МВР.", "date": "2018.05.18", "title": "Избягал затворник праща писмо, а полицията още го търси"}
{"url": "http://www.novinite.bg/articles/159965/Intenziven-trafik-na-granicata-s-Turciya", "text": "Полагат се усилия за намаляване на рекламите, които са нахлули твърде агресивно в столицата. Това каза главният архитект на София Здравко Здравков при откриването на Годишната конференция \"Инвестиции и строителство на жилищни сгради\".По думите му това ще стане с новата Наредба за рекламата и преместваемите обекти.Той допълни, че в момента през 50 м има рекламни билбордове, което е \"огромен визуален шум\". Предвидената забрана за брандиране на фасади срещала голям отпор от страна на бизнеса.\"Идеята ни е чрез Наредбата да създадем ясни правила по подобие на регламента в Париж, който е в сила от 1990 г. и определя точни изисквания по отношение на рекламите в историческия център и пешеходните зони в града\", каза Здравков.\"Създаването на регламенти е трудна работа, защото отнемаме нечии права, но иначе се създава усещане за полузаконност. Наличието на ясни правила е добро и за бизнеса и се радвам, че получихме подкрепа от страна на Камарата на строителите и Националната асоциация на строителните предприемачи\", обобщи главният архитект.", "date": "2018.05.18", "title": "Интензивен трафик на границата с Турция"}
{"url": "http://www.novinite.bg/articles/159959/Pedofil-napadna-deca-v-uchilishte-v-Sofiya", "text": "Педофил беше задържан в столично училище. Това потвърдиха за Новаполицията и директорът на учебното заведение Антоан Антонов. Мъжът се промъкнал в тоалетните и дърпал учениците. Случката се разиграла в 17 СОУ в кв. „Западен парк“. Впоследствие той е бил арестуван и отведен в полицията. ", "date": "2018.05.18", "title": "Педофил нападна деца в училище в София"}
{"url": "http://www.novinite.bg/articles/159934/Za-parvi-pat-jena-zastava-nachelo-CRU", "text": "За първи път жена застава начело на американската разузнавателна агенция. Джина Хаспъл бе официално утвърдена от Сената за ръководител на ЦРУ.Кандидатурата на 61-годишната Джина Хаспъл бе подкрепена с 54 от 99 гласа в горната камара на американския Конгрес, включително от шестима сенатори от опозиционната Демократическа партия. Така тя става ръководител на ЦРУ и първата жена начело на американското разузнаване.Хаспъл работи от 33 години в Централното разузнавателно управление и досега бе негов заместник-директор. Заменя на директорския пост Майк Помпейо, който стана държавен секретар.Специалист е по тайните операции и през по-голямата си част от кариерата е била агент под прикритие. Кандидатурата ѝ породи полемики, защото през 2002 г. е ръководила таен затвор на ЦРУ в Тайланд, където предполагаеми членове на \"Ал Кайда\" са били изтезавани. Три години по-късно е наредила видеозаписите от разпитите им да бъдат унищожени.", "date": "2018.05.18", "title": "За първи път жена застава начело ЦРУ"}
{"url": "http://www.novinite.bg/articles/159945/Kejmbridj-Analitika-obyavi-falit", "text": "„Кеймбридж Аналитика“ („Cambridge Analytica“ ), британската фирма за маркетингов анализ, обяви фалит в Ню Йорк, съобщиха американските медии, цитирани от БГНЕС.Компанията обяви в началото на май, че ще преустанови своята дейност и ще подаде документи за неплатежоспособност във Великобритания и Съединените щати, след като не успя да се възстанови от Facebook скандала с данни. Той разтърси из основи политиката за поверителност на социалната мрежа. Компанията попадна в центъра на скандал за намеса в президентските избори в САЩ в подкрепа на кампанията на Доналд Тръмп. Основателят на социалната мрежа Марк Зукърбърг дори се яви пред изслушване на американския Kонгрес.\"Ню Йорк таймс\" разкри, че \"Кеймбридж Аналитика\" е събрала данните на 50 милиона потребители на Facebook и е разработила алгоритъм за политически анализ на предпочитанията им като избиратели. Това е улеснило провеждането на политическа реклама с цел потенциално да се повлияе на вота им.", "date": "2018.05.18", "title": "„Кеймбридж Аналитика“ обяви фалит"}
{"url": "http://www.novinite.bg/articles/159937/Harvatiya-poema-ot-dnes-predsedatelstvoto-na-Saveta-na-Evropa", "text": "Хърватия поема от днес председателството на Съвета на Европа, за пръв път откакто стана негова членка преди 22 години, предаде агенция Хина.Това става през същата седмица, в която най-старата организация в Европа критикува Загреб за езика на омразата срещу сърби, представители на ЛГБТ общността и ромите в публичното пространство.Хърватия поема председателството от Дания, а след 6 месеца ще го отстъпи на Финландия.В момента Съветът на Европа има 47 членки - всички страни в Европа, с изключение на Беларус.Хърватският министър на външните работи и европейските въпроси Мария Пейчинович Бурич заяви, че приоритети на хърватското председателство ще бъдат борбата с корупцията, защитата на правата на националните малцинства и уязвимите групи, децентрализацията в контекста на засилването на местното управление и самоуправление и защитата на културното наследство.", "date": "2018.05.18", "title": "Хърватия поема от днес председателството на Съвета на Европа"}
{"url": "http://www.novinite.bg/articles/159940/Novi-merki-za-sigurnost-na-Everest", "text": "Водещи алпинисти у нас се обявиха против новите мерки за сигурност при изкачването на най-високия връх на планетата Еверест (8848 м). Те са категорични, че шерпи се използват при комерсиалните експедиции, а не при чисто алпинистките изкачвания и при по-трудните маршрути, пише \"Монитор\".Преди броени дни се разбра, че Китай въвежда нови правила за допускане на алпинисти до Еверест, като всеки от тях се задължава да бъде придружаван от шерп, който да му помага в тежките моменти.Това изискване може да попречи на българина Атанас Скатов, който преди дни стъпи на 6-ия по височина връх в света Чо Ою, да осъществи планираното за близките дни изкачване на Еверест без кислород и без чужда помощ.\"Още преди година бяха предупредили всички фирми, че искат на Еверест за всеки клиент да има шерпа В момента, покрай инцидента на Шиша Пангма с Боян Петров още повече се стреснаха и затягат нещата, защото на моята експедиция до Чо Ою също почина едно младо момче. И те са сигурни, че искат да вкарат за Еверест едно към едно съотношение шерпа с катерач, а за Шиша Пангма и Чо Ою на двама участници минимум един шерп\", поясни Скатов пред БНР.\"Темата е сериозна и не мога набързо да я коментирам, още повече, че не съм запознат с детайлите по нея - обяви председателят на Българската федерация по катерени и алпинизъм Петко Тотев. - Подобни изисквания винаги е имало, т.е. към експедициите да има прикрепен персонал, който да работи до базовия лагер. Преди години се опитаха да ги въведат и за Монблан (б.а. - най-високия връх в Алпите, 4810 м).Това са последици от начина на развитие на експедициите и не е учудващо. Мерките обаче няма как да засегнат алпинисти, които искат да правят постижения. Например на южната стена на Анапурна не си представям експедиция, която е едно към едно катерач и шерпа. В по-ранния период на алпинизма на един маршрут се допускаше само една експедиция. В момента по класическите маршрути на Еверест се събират стотици хора“, допълни Тотев, който през 2004 г. стана седмият българин, стъпил на Покрива на света.В подобна посока бе коментарът и на неговия заместник в БФКА Николай Петков, който е единственият български алпинист, обходил и трите ръба на Еверест и участник в двете национални експедиции през 1984 и 2004 г.\"За съжаление не съм запознат с този въпрос, но предполагам, че мерките ще важат само за комерсиалните експедиции. Поначало не съм привърженик на подобен тип експедиции, приемам, че това не е форма на алпинизъм. Лично аз никога не съм ползвал шерпи за придружаване. Те се наемат от хора, които не могат самостоятелно да решават алпийски проблеми.Това са гид услуги във високата планина и тогава ти се явяваш клиент на фирмите като турист. Все още обаче не всичко на Еверест е превърнато в екстремна туристическа дестинация, тъй като има много маршрути, които не са посетени масово.\"Запитан как БФКА ще почете Боян Петров Тотев обяви, че ще предложи Деня на предизвикателството, който всяка година се отбелязва в София през есента, да бъде посветен на изчезналия под връх Шиша Пангма български алпинист.\"Въпреки че изкачването на Боян не бе организирано от нас, след първите информации за изчезването му ние веднага решихме от аварийния фонд да преведем 50% по сметката, която бе открита от жена му. Наясно бяхме, че това е много малка сума, както бяхме наясно и какво следва от едно такова изчезване, но все пак искахме да подпомогнем най вече семейството му и спасителите, които се опитваха да го намерят\", обясни още Тотев.", "date": "2018.05.18", "title": "Нови мерки за сигурност на Еверест"}
{"url": "http://www.novinite.bg/articles/159942/Teche-treskava-podgotovka-za-svatbata-na-princ-Hari-i-Megan-Markal", "text": "Великобритания в трескава подготовка за сватбата на принц Хари и Меган Маркъл.Часове преди големия ден обаче все още има много неща, които се пазят в тайна. Като например колко точно ще са гостите. Знае се, че могат да са максимум 800, тъй като толкова хора побира катедралата, в която двамата ще си кажат „Да”.Сред гостите се коментират имена като Дейвид Бекъм, Виктория Бекъм, близки приятелки на Меган Маркъл. 24 часа преди сватбата никой политик не е получил покана.Все още остава и въпросът – ще присъстват ли бащата и братът на булката.  Сватбата ще се състои в градчето Уиндзор. Последно там са се венчали принц Чарлз и Камила Паркър Боулс.", "date": "2018.05.18", "title": "Тече трескава подготовка за сватбата на принц Хари и Меган Маркъл"}
{"url": "http://www.novinite.bg/articles/159941/Spipaha-jena-s-kontrabanden-tyutyun", "text": "Половин килограм небрандиран тютюн е иззет при операция в Котел, съобщиха от полицията в Сливен. Извършени са проверки на превозни средства, лица, търговски обекти и заведения. При проверка в дома на 34-годишна жена полицейските служители са намерили и иззели 500 грама тютюн без акцизен бандерол. По случая е образувано бързо производство.D0%B5%D0%BD%D0%B0.html", "date": "2018.05.18", "title": "Спипаха жена с контрабанден тютюн"}
{"url": "http://www.novinite.bg/articles/159951/Franciya-osueti-opit-za-atentat", "text": "Полицията във Франция е осуетила предполагаемо терористично нападение и е арестувала двама братя от египетски произход, съобщи френският министър на вътрешните работи Жерар Коломб.\"Двама младежи от египетски произход се готвеха да извършат нападение, въоръжени с експлозиви и високотоксичното вещество рицин\", каза министърът.29-годишен мъж беше убит и други пет бяха ранени при нападение с нож в центъра на Париж миналата седмица.„Те са минали през обучение за създаването на отрови на базата на рицин\", каза Коломб. Един от мъжете е \"признал, че е искал да извърши нападение\", научи АФП.В края на март премиерът Едуард Филип посочи, че от януари 2015 г. френските служби за сигурност са осуетили общо 51 атаки, както за повечето от тях отговорност пое „Ислямска държава“.Общо 246 души са били убити при терористични нападения оттогава.", "date": "2018.05.18", "title": "Франция осуети опит за атентат"}
{"url": "http://www.novinite.bg/articles/159943/Bratat-na-Joan-Matev-Otkazvam-da-svidetelstvam-sreshtu-brat-si", "text": "Днес в Софийски градски съд продължават разпитите по делото за убийството на Георги Игнатов в Борисовата градина. В съдебната зала се яви братът на обвиняемия Йоан Матев - Марсел, който отведе разследващите до ножа, с който в извършено убийството. Марсел е ключов свидетел по делото, тъй като според разследващите именно на него Йоан е разказал за убийството.Процесът срещу Йоан Матев започна по същество през април. През ноември 2017 прокуратурата внесе обвинителния акт срещу Йоан Матев за извършено от него убийство по особено мъчителен за убития начин.Йоан Матев е предаден на съд за това, че на 2 юни 2015 г. в 11.43 ч. в Борисовата градина в София, като непълнолетен, но като е могъл да разбира свойството и значението на деянието и да ръководи постъпките си, умишлено е умъртвил непълнолетния Георги като му нанесъл един удар с нож. В резултат на това били засегнати жизнено важни органи и настъпила масивна кръвозагуба, довела до смъртта на пострадалия.Оръжието на престъплението е намерено в близост до местопроизшествието. Матев избягал и изцяло променил външния си вид, навиците си и социалните си контакти.При предишното си заседание през април съдът разпита приятелката на Георги - Лора, която разказа пред магистратите детайли около смъртта на убития младеж. По думите й, след нападението съученичка на Йоан Матев е изпратила бележка с информация, в която се описва как в деня на убийството обвиняемият е закъснял за училище, преоблякъл се, а след това по настояване на директорката, бил принуден да си извади извинителна бележка, въпреки че нямало такава практика в училището.Родителите на убития Георги Игнатов настояват за кръвнина в размер на 400 хиляди лева.", "date": "2018.05.18", "title": "Братът на Йоан Матев: Отказвам да свидетелствам срещу брат си"}
{"url": "http://www.novinite.bg/articles/159969/Putin-obeshta-na-Merkelda-ne-spira-tranzita-na-gaz-prez-Ukrajna", "text": "Руският президент Владимир Путин заяви, че Русия ще продължи да доставя природен газ за Европа през Украйна независимо, че е планирана втора тръба до Германия. Има се предвид „Северен поток-2“, за изграждането на който обаче все още има спънки.\"Ние ще продължим с доставките на газ (през Украйна) до тогава до, когато ни е икономически оправдано\", заяви руският президент на пресконференция в Сочи по време на визитата на германския канцлер Ангела Меркел, предаде БГНЕС. Новината касае и България, тъй като страната ни получава почти 100% от синьото гориво, което потребява, именно през Украйна. ", "date": "2018.05.18", "title": "Путин обеща на Меркел да не спира транзита на газ през Украйна"}
{"url": "http://www.novinite.bg/articles/159971/I-za-Praga-temata-za-Zapadnite-Balkani-e-na-dneven-red", "text": "„Европейската интеграция на страните от Западните Балкани е една от темите на външната политика на Чешката република. Радваме се, че България успя да я върне в дневния ред на Европа.“ Това заяви заместник-председателят на Камарата на депутатите на Чешката република Ян Хамачек на среща в Прага с вицепрезидента Илияна Йотова. По думите на Хамачек темата за разширяването на Европейския съюз със Западните Балкани в последните години е била изоставена от европейските лидери. „За Чехия тази тема е трайна“, отбеляза той.Във фокуса на разговорите между Илияна Йотова и Ян Хамачек бяха проблемите и перспективите пред ЕС. Двамата обсъдиха предизвикателствата пред сигурността и миграционната криза.Вицепрезидентът Илияна Йотова заяви, че Дъблинският регламент трябва да бъде ревизиран, за да може да се спазва основният принцип на съюза – солидарността. „В Чехия са доста резервирани по отношение на квотното разпределение на бежанците и мигрантите. Очевидно това е неработеща политика и трябва да бъде променена“, отбеляза вицепрезидентът. Илияна Йотова увери, че разрешаването на миграционната криза ще бъде водеща тема през оставащото време от българското председателство на Съвета на ЕС.Пред журналисти вицепрезидентът коментира срещата на върха ЕС-Западни Балкани. Илияна Йотова определи като безспорен успех провеждането й в българската столица. „Очаквах по-голяма конкретика и по-амбициозен заключителен документ. Заговори се за партньорство със страните от Западните Балкани, а това е крачка назад, отстъпление от стратегията, която ЕС прие преди няколко месеца. В декларацията от София разширяването бе заменено с партньорство“, подчерта вицепрезидентът.Илияна Йотова посочи като пропуск, че никъде в заключителния документ средствата за посочените проекти на Западните Балкани не са обвързани със следващия бюджет на ЕС.„За съжаление, темата на срещата беше потопена от задочния разговор между ръководителите на европейските институции с американския президент Доналд Тръмп“, отбеляза вицепрезидентът. „Иранското ядрено споразумение и митата затъмниха балканските проблеми“, допълни тя. „В цяла Европа се коментира взетото решение за компенсация на фирмите, които могат да търпят санкции от американска страна заради търговия и бизнес отношения с Иран“, подчерта вицепрезидентът.По-късно през деня Илияна Йотова ще разговаря с председателя на Сената на Чешката репулика Милан Щех.Вицепрезидентът посети катедралата „Св. Вит, св. Вацлав и св. Адалберт“, където има стъклопис, представящ живота и делото на св. св. Кирил и Методий във Великоморавия. Илияна Йотова разгледа и библиотеката на Страховския манастир, в която най-старата книга от VIII век. Вицепрезидентът подари на библиотеката фототипно издание на Четверевангелието на цар Иван Александър, издание на Института по литература на БАН.Вицепрезидентът е в Чешката република по повод официалното честване на празника на Светите братя Кирил и Методий в селището Микулчице, което ще открие утре. На него ще присъстват представители на официалните чешки и български власти, както и българи от цяла Централна Европа.", "date": "2018.05.18", "title": "И за Прага темата за Западните Балкани е на дневен ред"}
{"url": "http://www.novinite.bg/articles/159944/Borisov-Tryabva-da-prevarnem-Balkanite-v-stroitelna-ploshtadka", "text": "Почвам от вчера следобед и Срещата на върха ЕС-Западни Балкани. Трябва да си Корнелия Нинова, за да не оцениш постигнатите резултати, но сега не искам да коментирам тази тема. Решенията и споразуменията от вчера водят до оптимизъм. Вълшебната думичка е свързаност, която е много важна за нас тук на Балканите. Това каза премиерът Бойко Борисов по време на дискусията \"Виенски икономически форум - София говори\", която е част от събитията на българското европредседателство. \"Наложихме много трудно темата за Западните Балкани. Шесте държави на Западните Балкани имат по-малък брутен вътрешен продукт от този на Словакия, а като население са по-малко от Румъния. Това ли ни плаши нас в ЕС? Лидерите на ЕС дойдоха предубедени, но си тръгнаха обнадеждени. Търпение трябва. Трябва да покажем, че егоизмът на Балканите е изчезнал. Вчера го доказахме. Имаме една много хубава поговорка - Помогни си сам, за да ти помогне и Господ. Вчера даже ме е яд, че ми е стар телефонът и не можах да ги снимам всички как разговарят - Вучич с Тачи, Еди Рама с Меркел и Макрон. Ами, Ципрас и Заев като се появиха и обявиха - имаме новина, близко сме до спопразумение. Все едно папа избрахме. Мир трябва и да превърнем Балканите в строителна площадка\", категоричен беше Борисов. \"Само така можем да вдигнем икономическия растеж. Само с мир и диалог можем да вървим напред. Аз съм убеден в това. Целта е да се организираме. Прекрасно място са Балканите. Мария Габриел свърши прекрасна работа. Догодина роумингът ще е 70 евроцента. Само така можем да вървим напред. В България много ми се подиграваха, но сега всички важни геостратегически играчи искат да участват във форуми за Западните Балкани\", разкри премиерът. \"Не само Турция, а и Русия е важна за Балканите. Трябва да живеем в мир и да строим. Не сте скъпи гости, а сте наши приятели. Само заедно можем да си помогнем. Само заедно може да ни забележат. Благодаря ви\", завърши Борисов.", "date": "2018.05.18", "title": "Борисов: Трябва да превърнем Балканите в строителна площадка"}
{"url": "http://www.novinite.bg/articles/159929/Dnes-predi-obyad-shte-bade-predimno-slanchevo", "text": "Днес преди обяд ще бъде предимно слънчево. След обяд отново ще се развива купеста и купесто-дъждовна облачност и на много места, главно в Южна България ще превали и прегърми. По-значителни ще са явленията в югоизточните райони от страната. След пладне в Дунавската равнина ще се появи до умерен западен вятър. Привечер от запад облачността ще се увеличи и в Западна България ще започнат валежи и гръмотевични бури, които ще продължат и през нощта срещу събота и ще обхванат страната. Максималните температури ще бъдат между 24° и 29°. Преди обяд в планините ще бъде предимно слънчево. След пладне ще се развива купесто-дъждовна облачност и на много места ще превали и прегърми. В отделни райони валежите ще са интензивни. Ще духа умерен, по билата временно силен вятър от запад-югозапад. Максималната температура на височина 1200 метра ще е около 18°, на 2000 метра – около 10°. През нощта срещу събота явленията ще продължат.Над Черноморието ще преобладава слънчево време, с временни увеличения на облачността, но без съществени валежи. Максимални температури на въздуха: 25-27°. Температурата на морската вода е 18-20°. Вълнението на морето ще е около 2 бала.", "date": "2018.05.18", "title": "Днес преди обяд ще бъде предимно слънчево"}
{"url": "http://www.novinite.bg/articles/159967/Nad-1-mlrd-lv-sa-veche-dogovoreni-poOperativna-programa-Okolna-sreda", "text": "Над 1 млрд. лв. са договорените средства по Оперативна програма „Околна среда 2014-2020” към момента спрямо 747 млн. лв. през май 2017 г. Това съобщи министърът на околната среда и водите Нено Димов при представяне на напредъка в изпълнението на програмата на пресконференция днес. Той допълни, че по същото време миналата година обявените процедури са били за 1,3 млрд. лв., около 39% от ресурса на програмата.Днес обявените процедури са за над 1,8 млрд. лв., което представлява над 53% от ресурса на ОПОС. За период от една година броят на подписаните договори е удвоен и към днешна дата са 68. Изплатените средства спрямо миналата година са над два пъти повече – близо 238 млн. лв. спрямо 98 млн. лв. през 2017 г. При верифицирането на средствата напредъкът е най-съществен, като е почти три пъти повече – 172,5 млн. лв. спрямо 61 млн. лв. през 2017 г.„Показателите на програмата чувствително се подобряват, особено през първите 4 месеца на тази година, което показва, че инерцията на забавяне е преодоляна. В момента се наваксва с бързи темпове, но има все още много какво да се желае”, заяви министърът.Нено Димов представи основните решения, взети на 11-ото заседание на Комитета за наблюдение на ОПОС 2014-2010, което се състоя на 17 май. Той обясни, че са приети мерките, допустими за финансиране по приоритетна ос „Мерки за подобряване качеството на атмосферния въздух (КАВ)“. „Предстоят ни технически работни срещи с Националното сдружение на общините в България, на които ще се уточнят конкретните мерки и критерии. Бенефициенти по програмата ще  могат да бъдат общини, които са с идентифицирани превишения на фини прахови частици (ФПЧ10). Те ще трябва да имат действаща програма за подобряване на КАВ и тя да е валидна към датата на кандидатстване”, подчерта министърът. Освен това в общинските програмите за КАВ трябва да е идентифицирано, че битовото отопление е основен източник на замърсяване с ФПЧ10 и да бъдат посочени конкретни мерки, които да адресират проблема.„Програмата е съвсем ясно насочена към домакинствата и трябва да доведе до подобряване качеството на атмосферния въздух в конкретното населено място”, обясни министър Димов. Той подчерта, че Европейската комисия ще следи много стриктно за постигането на резултатите, а именно намаляване на ФПЧ. Общините трябва много ясно да докажат, че заложените мерки ще постигнат устойчиви резултати. Това ще е индикатор, който ще бъде стриктно следен по време и след приключването на проектите. Позицията на ЕК е, че наличният ресурс не е достатъчен и затова трябва да е фокусиран върху общини и места, в които проблемът може да бъде трайно решен, допълни министър Димов. Той предупреди, че не можем да разчитаме само на европейската солидарност, а и ние като държава трябва да имаме своя принос. Според него местните власти най-добре знаят какъв е работещият подход за съответното населено място, тъй като проблемите и решенията не са еднакви за всички градове.Ръководителят на Управляващия орган на ОПОС 2014-2020 Валерия Калчева посочи, че размерът на средствата за финансиране на мерките за подобряване качеството на въздуха е 111 млн. лв. Комитетът по наблюдение реши да не ограничава обхвата на мерките по одобрената ос. Те остават такива, каквито са били заложени първоначално при одобрението на програмата. Финансирането в първия етап ще е насочено към общини с готови програми за КАВ, където основен източник на замърсяване е битовото отопление.  Средствата ще са за подмяна на отоплителни уреди, присъединяване към мрежата на топлофикация или газифициране, където има възможност. Новите отоплителни тела ще трябва да отговарят на изискванията за еко дизайн и енергийна ефективност, обясни Калчева. Министър Димов подчерта, че финансирането за домакинствата ще е 100% и разходите за подмяната ще са изцяло за сметка на ОПОС.Бенефициент по процедурата ще е съответната община, като тя ще определи домакинства с необходимост за преминаване към по-екологосъобразен начин на отопление, уточни Валерия Калчева. В момента на критериите за кандидатстване отговарят градовете Монтана, Видин, Смолян, Димитровград, София-град, Бургас и Благоевград. На следващ етап ще могат да се включат и другите общини, които вече ще имат изготвени програми.", "date": "2018.05.18", "title": "Над 1 млрд. лв. са вече договорени по Оперативна програма \"Околна среда\""}
{"url": "http://www.novinite.bg/articles/159930/Zooparkat-v-Sofiya-stava-na-130-godini", "text": "Зоопаркът в София става на 130 години. Като подарък са обновени  загражденията на сурикатите и на гривестите бодливи свинчета.След дни започва и по-мащабен ремонт на сектор „Примати”. Честванията на рождения ден продължават и през почивните дни със специални забавления за малки и големи. ", "date": "2018.05.18", "title": "Зоопаркът в София става на 130 години"}
{"url": "http://www.novinite.bg/articles/159947/Ministar-Angelkova-razporedi-proverka-na-plaj-Kabakum-za-nereglamentirani-postrojki", "text": "Министърът на туризма Николина Ангелкова разпореди експерти на ведомството данаправят проверка на морски плаж Кабакум за наличие на нерегламентиранипостройки. Нареждането идва след сигнали до медиите, че в момента там се изграждатдве конструкции върху пясъка и в непосредствена близост до морето.Ако проверката констатира, че постройките са нерегламентирани, Министерството натуризма ще изиска премахването им.", "date": "2018.05.18", "title": "Министър Ангелкова разпореди проверка на плаж Кабакум за нерегламентирани постройки"}
{"url": "http://www.novinite.bg/articles/159955/Sergej-Skripal-e-izpisan-ot-bolnica", "text": "Сергей Скрипал е изписан от болница, съобщиха \"Руптли\" и Би Би Си. В началото на април от болницата беше изписана и дъщеря му Юлия Скрипал. Бившият двоен агент и дъщеря му бяха открити на пейка в град Солсбъри в безпомощно състояние в началото на март.Британските разследващи обявиха, че двамата са отровени с нервнопаралитично вещество \"Новичок\". Великобритания обвини за това Русия. Случая предизвика голям международен скандал. Русия категорично отрича да е замесена.", "date": "2018.05.18", "title": "Сергей Скрипал е изписан от болница"}
{"url": "http://www.novinite.bg/articles/159949/Ministar-Dimov-uchastva-v-otkrivaneto-na-foruma-Kragova-ikonomika-i-chisti-tehnologii", "text": "Министърът на околната среда и водите Нено Димов участва в откриването на форума „Кръгова икономика и чисти технологии“, който се провежда под патронажа на Екоминистерството и е част от събитията в календара на Българското Председателство на Съвета на ЕС.„Природата е перфектният пример за кръгова икономика. В нея думите отпадък и неполезно не съществуват.  В природата всяко нещо, което е отпадък за някого, е полезно за другиго.“ Това каза министър Димов при откриването на форума.Той обясни, че до момента човечеството мисли праволинейно - суровина, производство, продукт, употреба, отпадък. „Едва от няколко години започнахме да мислим в някакъв вид кръг – как отпадъкът, всъщност може да бъде суровина,“ допълни министър Димов. По думите му  за да бъде променено мисленето и да бъде постигнат устойчив ефект трябва да се промени образованието и културата на всеки отделен гражданин. „Именно това е голямото предизвикателство – не в написването на определен закон, не в прилагането на конкретна иновация, които безспорно са много важни, а в това от наслагваното от хилядолетия праволинейно мислене да минем към новото, което да бъде наша основа през следващите хилядолетия“, каза още Нено Димов.В откриването на форума \"Кръгова икономика и чисти технологии\" участваха Лиляна Павлова, министър за Българското председателство на Съвета на ЕС, Александър Манолев, заместник-министър на икономиката и Любомир Пейновски, председател на Клийнтех България.", "date": "2018.05.18", "title": "Министър Димов участва в откриването на форума „Кръгова икономика и чисти технологии“"}
{"url": "http://www.novinite.bg/articles/159952/Ministar-Pavlova-otkri-debata-za-kragovata-ikonomika", "text": "„Кръговата икономика е реалност, към която трябва бързо да сеадаптираме. Българското председателство не случайно избра именно този подходи за лидерската среща на 16 май, за да покажем, че е важно в каква околна средаживеем“. Това каза министърът за Българското председателство на Съвета на ЕСЛиляна Павлова при откриването на първия у нас форум „Кръгова икономика ичисти технологии“.Събитието е едно от официалните съпътстващи Срещата на върха от 17май в София. Конференцията, организирана от „Клийнтех България“, се проведе вНДК днес под патронажа на Министерство на околната среда и водите.Министърът за Българското председателство припомни, че европейскителидери на 28-те държави членки на ЕС седнаха за дискусия и официална вечеря вСофия около иновативна и рециклируема маса, която не оставя отпадъци и откоято всяка част има и други приложения. „Към този затворен цикъл трябва дастремим, ако искаме да се сравняваме с водещите икономики, когато говорим задигитална Европа, за иновации и интелигентни технолигии, подкрепени отбизнеса и намиращи практическо измерение в бита ни“, каза още министърПавлова.„За просперитета на нашите граждани е важно в каква околна среда живееми теми като днешната ни показват къде трябва да бъдем утре“, допълни тя.Искаме да имаме единна, конкурентна и модерна Европа, искаме да получимобратната връзка от бизнеса и икономиката за какво трябва да направим ниеполитиците и институциите за това да затворим цикъла между нас и да създадемусловия той да заработи и на практика, обърна се министърът към участницитевъв форума.През днешния ден участниците в събитието представят своите идеи иуспешни практики по време на редица специализирани панели и интерактивнидискусии. Те обсъждат и конкретни проекти и възможности за финансиране наиновативни продукти и услуги, както и стратегически мерки за намаляване наотпадъците, замърсяването на въздуха и околната среда.", "date": "2018.05.18", "title": "Министър Павлова откри дебата за кръговата икономика"}
{"url": "http://www.novinite.bg/articles/159948/Darjavata-shte-pravi-nova-ocenka-na-aktivite-na-AEC-Belene", "text": "Държавата ще направи нова оценка на активите и пасивите в проекта АЕЦ „Белене”. Това ще стане, след като даде мандат на кабинета да рестартира проекта, съобщи в рамките на минен форум министърът на енергетиката Теменужка Петкова, предаде БГНЕС.Оценката ще върви паралелно с конкурса за стратегически инвеститор. Оценката на материалните активи ще е важна да се знае с какъв дял ще участва държавата в строежа на втората атомна централа.„По всяка вероятност ще има определена конкурсна процедура за изготвянето на оценката, защото е минало доста време. Последната оценка е от 2012 година. Безспорно са се променили доста от параметрите. Оценката трябва да бъде актуализирана. БАН залага максимално високи разходи за проекта. Ако се стартира процедура за избор на стратегически инвеститор, ще предстоят преговори и разговори. Целта ще бъде цената и разходите да се минимизират, доколкото е възможно\", подчерта Петкова.Тя допълни, че вчера на срещата на върха ЕС-Западни Балкани темата за АЕЦ „Белене“ не е била обсъждана.„Ще стартираме подготовката за процедура за избор на стратегически инвеститор, ако парламентът ни даде мандат за това. Очаквам в българския парламент да чуем всички мнения, да се отговори на всички въпроси, да се даде ясна визия за това какво следва, ако тръгнем в посока реализация на проекта. Да може да се вземе едно прагматично решение в интерес на българските граждани и бизнес. Ако се вземе решение, ако парламентът одобри това, което сме предложили като вариант, смятам, че ще даде много сериозен тласък по отношение на средното и висшето образование в областта на енергетиката. Много е важно да не се разделяме, когато става въпрос за такива важни въпроси като АЕЦ „Белене“, които се отнасят за бъдещето на България и българската икономика. Това са решения, които ще ангажират поколения напред. Всички трябва да се отърсим от политическите и партийните пристрастия и говорения. Да се обединим около най-доброто решение за България\", заяви още Теменужка Петкова. ", "date": "2018.05.18", "title": "Държавата ще прави нова оценка на активите на АЕЦ „Белене”"}
{"url": "http://www.novinite.bg/articles/159954/GERB-razkri-istinata-za-podpiskata-na-BSP", "text": "ГЕРБ разкри истината за подписката на БСП. Партията обвини лидера на БСП Корнелия Нинова в лъжа. Според ГЕРБ подписите са събирани от райони, които са извън обхвата на дружеството. Това заяви народният представител от ПГ на ГЕРБ Галя Василева по време на брифинг в Народното събрание. „За пореден път от ГЕРБ доказват, че думите, които изрича Корнелия Нинова, са лъжа и че тя заблуждава общественото пространство с неверни факти“, посочи депутатът. По време на брифинга бяха показани снимки, взети от социалните мрежи и сайта на БСП. Фотосите доказват, че подписи са събирани от жители на Стара Загора, Русе, Велико Търново, Пловдив, Брацигово, Пещера. Хората от тези градове не са клиенти на ЧЕЗ. „Днес ГЕРБ обясняват защо наричат Корнелия Нинова \"Г-жа Лъжа\"“, заяви Александър Иванов от ГЕРБ. Според ГЕРБ опозицията си позволи да изложи българските граждани. „За съжаление пак опираме до PR акции и продукт, Който не създава стойност“, посочи Валентин Николов. По думите му е абсурдно да се смята, че КЕВР трябва да спира сделка при внасяне на повече от 200 000 подписа срещу нея. „Народните представители на БСП дали са се подписали в тази подписка, защото те ще трябва да носят отговорността за евентуалните щети, които биха нанесли с тази подписка“, посочи още депутатът.", "date": "2018.05.18", "title": "ГЕРБ разкри истината за подписката на БСП"}
{"url": "http://www.novinite.bg/articles/159975/Novi-no-i-stari-imena-v-novoto-pravitelstvo-na-Rusiya", "text": "Руският президент Владимир Путин одобри част от новото правителство на Русия. В него ще са външният министър Сергей Лавров и министърът на отбраната Сергей Шойгу, които ще запазят досегашните си позиции, докато финансовият министър от предишния кабинет на Путин - Антон Силуанов не само ще запази позицията си, но дори ще бъде повишен в заместник министър-председател, предадоха БГНЕС и БНТ.Витали Мутко загуби поста си на министър на спорта, както и позицията си на заместник министър-председател. Това се случва, след като Мутко беше в центъра на скандала с обвиненията за използване на допинг от руски спортисти.Министър-председател на това правителство е Димитрий Медведев. Назначаването му стана факт преди 10 дни, когато Владимир Путин подписа указ за това. Документът е подписан по-малко от час, след като Държавната Дума даде съгласието си за назначаването на Медведев за ръководител на кабинета. На пленарното заседание кандидатурата на Медведев беше представена лично от Путин.Други министри, които ще запазят постовете си са – министърът на икономиката Максим Орешкин, който беше назначен през 2016 г., след като неговият предшественик беше обвинен за вземане на подкуп. Енергийният министър Александър Новак, който взе участие в преговорите с ОПЕК, както и министърът на културата Владимир Медински. ", "date": "2018.05.18", "title": "Нови но и стари имена в новото правителство на Русия "}
{"url": "http://www.novinite.bg/articles/159964/Emil-Radev-Evropejskata-direktiva-za-procedurite-po-prestrukturirane-shte-dade-vtori-shans-na-hilyadi-predpriemachi", "text": "Чрез европейската директива за повишаване ефективността на процедурите запреструктуриране, по която в момента текат преговори между държавите-членки врамките на Съвета на ЕС, хиляди предприемачи, малки и средни предприятия ще получатвтори шанс. Това коментира евродепутатът от ГЕРБ/ЕНП Емил Радев, който организиравъв Варна международна конференция на тема: „Основни предизвикателства и тенденциипри процедурите по несъстоятелност, преструктуриране и освобождаване от дълг“.Събитието е част от програмата на Българското председателство на Съвета на ЕС. Въвфорума участват министърът на правосъдието Цецка Цачева, представители на генералнадирекция „Правосъдие и потребители” в ЕК, магистрати, експерти и професионалисти всферата на несъстоятелността от повече от 10 държави.Сред официалните гости на форума бяха областният управител Стоян Пасев, зам.-кметътПламена Маринова, председателят на ОбС –Варна Тодор Балабанов.Цецка Цачева благодари на Емил Радев за инициираната конференция, която е „естественопродължение на обсъжданията за бъдещето на Единния европейски пазар инеобходимостта от реформи за укрепването на финансовата, икономическата и социалнастабилност на ЕС”.Правосъдният министър изтъкна, че българското председателство работи усилено заподобряване на текстовете в директивата и максимално приближаване на позициите надържавите-членки. „Очакваме на Съвета по правосъдие на 4 юни в Люксембург дапостигнем частичен общ подход на обявената програма максимум. Надявам се, че въввремето, което остава дотогава, действително усилията ни ще се увенчаят с успех”, заявиЦачева и отчете постигнатото до момента от предходните председателства – на Малта иЕстония, чиито екипи са работили активно с българските си колеги, а също и савстрийските, които ще поемат щафетата.Правосъдният министър прогнозира, че въз основа на директивата още през следващатазаконодателна сесия на Народното събрание ще се търсят решения за процедурите понесъстоятелност във вътрешното ни законодателство.„В условията на развиващ се единен пазар, използващ достиженията на информационнитетехнологии, дейността на компаниите все повече придобива международно измерение чрезверигата от клиенти, вида на бизнеса, инвеститорите или капиталовата база. На практикаразличията в националните процедури по несъстоятелност могат да направят защитата наинтересите на компаниите скъпоструваща и продължителна, затруднявайкифункционирането на общия пазар”, категоричен бе Емил Радев и подчерта необходимосттаот хармонизиране на правилата в сферата на несъстоятелността.„Чрез директивата ще направим голяма крачка напред, като разширим приложното й полеи включим предприемачите – физически лица. Това означава, че свободните професии,земеделските производители, адвокати, нотариуси, частни съдебни изпълнители и др. щемогат да се възползват от процедурите по несъстоятелност и да обявяват фалит.Следващата стъпка е да се въведе и потребителската несъстоятелност в пълния й вид. Такачрез европейските механизми ще се постигне и промяната в България”, обясниевродепутатът. Той припомни, че страната ни е единствената в ЕС, в която няма регламентза частния фалит.„У нас все още има вечни длъжници и няма механизъм, чрез който физическите лица,изпаднали в затруднение, да започнат живота си на чисто, да занулят или разсрочатсемейните си задължения, а не да им се начисляват наказателни лихви години наред идългът им да набъбва в двоен или троен размер, без шанс да бъде изплатен някога.Прилагането на процедурите, разбира се, трябва да е свързано и с определени рестрикции– например 10 години да не можеш да теглиш нов кредит или да бъдеш управител нафирма”, коментира Емил Радев пред журналисти. Той увери, че тенденцията в Европа е дасе създаде регламент, вместо да се ликвидират, да разпродават имуществото си и дазакриват работни места, малките и средни предприятия да получат шанс за оздравяване иразсрочване на дълговете си, така че да запазят служителите си и доходите им.Във видео обръщение към участниците в международната конференция Вера Юрова,европейски комисар по правосъдието, защита на потребителите и равенство междуполовете, посочи, че чрез уеднаквяване на производствата по несъстоятелност ЕС трябвада гарантира втори шанс в условията на общия пазар, който има нужда от иновации ипредприемачество. Според Юрова балансираният и гъвкав подход ще направи ЕС и по-привлекателно място за чуждестранни инвестиции.", "date": "2018.05.18", "title": "Емил Радев: Европейската директива за процедурите по преструктуриране ще даде  втори шанс на хиляди предприемачи"}
{"url": "http://www.novinite.bg/articles/159966/Retro-vlak-s-paren-lokomotiv-mejdu-Sofiya-i-Bankya-na-2-yuni", "text": "На 2-и юни (събота) „БДЖ – Пътнически превози” ЕООД ще предостави възможност за пътуванe с парен локомотив на всички свои клиенти, които проявяват интерес към ретро подвижния състав. Възстановеният отново за движение парен локомотив от серия 01.23 ще направи два курса между София и Банкя с пътническа композиция, за която всеки любител ще има възможност да си закупи билет. Инициативата е организирана с цел да се популяризира историческото наследство на националния железопътен превозвач.Първият влак от София до Банкя ще тръгне от Централна гара София в 09:50 ч. В обратното направление композицията с ретро локомотива ще потегли от гара Банкя в 13:10 ч. Вторият влак от София до Банкя ще замине от София в 14:30 ч. В обратната посока влакът ще тръгне от гара Банкя в 17:30 ч.Атракционните влаковете ще се движат в състав от пет пътнически вагона, като билетите за тях ще се продават предварително и ще бъдат със задължителна резервация на седящи места. Цената на билет за влак с парния локомотив № 01.23 между София и Банкя ще бъде 18.00 лв. за пътуване в двете посоки (с включени запазени места). Децата до 7-годишна възраст ще пътуват безплатно без да ползват отделно седящо място. Възрастта на децата ще се удостоверява с акт за раждане или копие от него при закупуване на билети.Националният железопътен превозвач напомня, че децата на възраст до 10 години задължително пътуват с придружител. Продажбата на билети и резервацията на запазени места за пътуване с атракционните влакове ще се извършва предварително, като ще започне от понеделник (21-и май). Билети могат да бъдат закупени от билетните каси за предварителна продажба на Централна гара София, гара Банкя, както и от железопътните бюра в гр. София, намиращи се в Центъра за комплексно транспортно обслужване на населението (ЦКТОН) в НДК и на ул. „Гурко” № 5.  Парният локомотив от серия 01.23 е произведен в локомотивната фабрика SLM Winterthur, Швейцария през 1935 г. и е представител на най-масовата серия бързоходни локомотиви в историята на българските железници. През 1979 г. локомотив 01.23 (последната машина от локомотивите от серия 01) е определен за музеен локомотив и става един от експонатите от музейната колекция „Железопътно наследство”. По случай 100-годишнината на ЖП тракция и депо София през 1988 г., 01.23 е възстановен като действащ музеен локомотив на БДЖ. На 20-и септември 1989 г. локомотивът обслужва влака „Ориент експрес” при преминаването му през България.През 2003 г. локомотивът е възстановен отново за движение и към настоящия момент се използва за атракционни, юбилейни и туристически пътувания, както и за участия във филмови продукции. ", "date": "2018.05.18", "title": "Ретро влак с парен локомотив между София и Банкя на 2 юни"}
{"url": "http://www.novinite.bg/articles/159973/Petkova-obsadi-dostavkite-na-gaz-za-Balgariya-ot-Shah-Deniz", "text": "„През последните месеци работата по проекта за изграждане на интерконектора Гърция-България е интензифицирана. Мога да препотвърдя подкрепата от страна на правителството към междусистемната газова връзка. Това е основен приоритет, залегнал в управленската ни програма. За трета поредна година правителството залага в бюджета държавна гаранция в размер на 110 млн. евро“. За това енергийният министър Теменужка Петкова информира представители на консорциума Шах Дениз по време на среща днес. „Ай Си Джи Би“ вече е бенефициент и по оперативна програма „Иновации и конкурентоспособност“, което ни дава възможност да използваме допълнително финансиране в размер на 39 млн. евро по проекта, допълни тя.В момента и трите обществени поръчки по проекта за изграждане на интерконектора Гърция-България са в ход – за избор на доставчик на тръби, за проектиране и строителство и за избор на инженер-консултант. „Амбицирани сме всички дейности да се изпълняват съгласно графика“, подчерта министър Петкова. По думите й се предвижда през 2020 г. междусистемната газова връзка Гърция-България да бъде въведена в експлоатация.Представителите на консорциума информираха министър Петкова, че добивът на природен газ от втората фаза на Шах Дениз е ускорено. Те увериха, че страната ни може да получи първите количества природен газ от Азербайджан през 2020 г. Азербайджан подкрепя България в дейностите по гарантиране на енергийната сигурност в региона, допълниха още те.", "date": "2018.05.18", "title": "Петкова обсъди доставките на газ за България от Шах Дениз"}
{"url": "http://www.novinite.bg/articles/159931/Bum-na-barzite-krediti", "text": "Бързите кредити нараснаха с 9,8%, или с 254,8 млн. лв. за година и в края на март са в размер на 2,848 млрд. лв. Това сочат данните на БНБ за дружествата, специализирани в кредитиране, които нямат лиценз за банки.Над 81% от бързите кредити са взети от граждани. В края на март отпуснатите бързи заеми на домакинствата са в размер на 2,294 млрд. лв., като за година нарастват с 12,3%, или 252 млн. лв. Явно тази форма на финансиране става все по-популярна, въпреки падащите лихви по банковите кредити. Увеличението на бързите заеми е доста по-бързо от годишния ръст на банковите кредити, който към края на март е 2,1%.Дружествата, специализирани в кредитиране, са отпуснали на предприятия 460,3 млн. лв. Общата сума на предоставените кредити на фирми намалява за година с 0,5%, или 2,1 млн. лв. Така делът на бързите заеми за фирми намалява до 16,4%. Явно бизнесът предпочита да не взима кредити или да потърси финансиране от банка.Близо 40% от бързите заеми са със срок над 5 години. Тези заеми нарастват със 17,4% до 1,124 млрд. лв.", "date": "2018.05.18", "title": "Бум на бързите кредити"}
{"url": "http://www.novinite.bg/articles/159950/Nad-650-mln-lv-sa-investirani-za-povishavane-konkurentosposobnostta-na-balgarskiya-biznes", "text": "Над 650 млн. лв. са инвестирани за повишаване конкурентоспособността набългарския бизнес от началото на програмния период на Оперативна програма„Иновации и конкурентоспособност“ до сега. Това стана ясно по време на Комитетаза наблюдение на програмата, който бе открит от заместник-министъра наикономиката Александър Манолев.„Вече са договорени над 75% от наличните средства по програмата, като натози етап няма опасност от загуба на средства по нея. Основният ни приоритет е даинвестираме максимално ефективно оставащия финансов ресурс“, подчертаАлександър Манолев. По думите му до края на годината предстоят да стартиратпроцедури на обща стойност над 230 млн. евро. Особено внимание бе отделено напредстоящата мярка за насърчаване на предприемачеството. За нея са заделени 67млн. лв. и предизвиква сериозен интерес в частния сектор. В рамките назаседанието нейните параметри отново бяха обсъдени, като целта е те да бъдатфинализирани до няколко месеца.По програмата вече са инвестирани над 60 млн. евро за внедряване наиновации и технологични решения в български компании и около 400 млн. лв. зарастеж на малките и средни предприятия, стана ясно по време на форума. Общиятброй на предприятията обхванати от безвъзмездната помощ е над 1500. „Акозапазим това темпо на работа, до края на 2023 година от европейско финансиранепо ОПИК ще се възползват над 3 хил. компании“, подчерта Александър Манолев.Оперативна програма &quot;Иновации и конкурентоспособност&quot; 2014-2020 (ОПИК)е основният програмен документ на национално ниво, очертаващ помощта забългарския бизнес от Европейските структурни и инвестиционни фондове за периода2014-2020 г. Мерките, заложени в програмата целят комплексно да допринесат засъздаването на устойчиви, дългосрочни конкурентни предимства на българскитепредприятия и ускоряване на прехода към икономика базирана на знанието.Подкрепата е съсредоточена върху развитие на иновациите, предприемачеството,капацитета за растеж на малките и средни предприятия, енергийната и ресурснатаефективност на предприятията. Общият бюджет на ОПИК е в размер на 1,27 млрд.евро, като финансирането от Европейския фонд за регионално развитие (ЕФРР)2надхвърля 1,079 млрд. евро (85% от бюджета), а националното съфинансиране серавнява на малко над 191 млн. евро (15% от бюджета).", "date": "2018.05.18", "title": "Над 650 млн. лв. са инвестирани за повишаване конкурентоспособността на  българския бизнес"}
{"url": "http://www.novinite.bg/articles/159958/Razdadoha-tradicionnite-nagradi-Pitagor", "text": "Традиционните награди „Питагор“ на Министерството на образованието и науката засъществен принос в развитието на науката бяха връчени на български учени, научниколективи и организации в Националния археологически музей. Наградите „Питагор“сеприсъждат за десети път. Целта им е да се стимулират учените към значими научнипостижения и успешна реализация на резултатите от фундаменталните и приложнинаучни изследвания в нашата икономика.Министърът на образованието и науката Красимир Вълчев поздрави номинираните иотличени учени. „Мотивираме повече млади учени и постдокторанти за научна работа.В рамките на Председателството обсъждаме активно бъдещето на науката вглобализиращия се и по-динамичен свят, в който живеем. Очакваме науката да дадеотговор и решения на предизвикателствата, пред които сме изправени“, заявиминистърът. Той посочи, че страната ни се стреми да увеличава непрекъснатоинвестициите в системата на научните изследвания, за да бъде съхранен и развитнаучният потенциал, както и да бъде обвързана българската наука с важнитеобществени задачи.Голямата награда „Питагор“ за цялостен принос в развитието на науката бе връчена отминистър Красимир Вълчев на проф. д-р Екатерина Титянова от СУ „Св. Кл.Охридски“- Медицински факултет, и на чл.-кор. проф. Илия Рашков от Института пополимери към БАН. Те получиха статуетка „Питагор“, грамота и парични суми от по6000 лв.Проф. Титянова е ръководител на клиника „Функционална диагностика на нервнатасистема“ при Военномедицинската академия и ръководител на катедра „Неврология,психиатрия, физиотерапия и рехабилитация, превантивна медицина и общественоздраве“ при Медицинския факултет на СУ „Св. Климент Охридски“. Тя е утвърденмеждународен експерт за Централна и Източна Европа в лечението на мозъчниинсулти.Проф. Рашков работи в областта на полимерите и полимерните материали, има 8патента, 44 авторски свидетелства и е бил ръководител и водещ учен в над 50 научниили научно-приложни проекта.Голямата награда за млад учен - статуетка „Питагор“ и 12000 лева, получи д-р ДаниелаДонева от ИЯИЯЕ – БАН. Тя е магистър по астрофизика и звездна астрономия и докторпо физика към Физическия факултет на СУ. Носител е и на Хумболтова стипендия запериода 2012 г.-2015 г.Отличието за утвърден учен в областта на природните и инженерните науки, плакет ипо 4000 лв. получиха проф. Радостина Стоянова от Института по обща и неорганичнахимия – БАН, и проф. Славка Чолакова от СУ „Св. Кл. Охридски“ .Проф. Стоянова е ръководител на лаборатория „Интерметалиди и интеркалационниматериали”. Научните й разработки са свързани с изследвания и търсене на новиикономически изгодни, безвредни и екологично съвместими презаредими батерии.Проф. Чолакова е ръководител на катедра Инженерна химия и фармацевтичноинженерство към Факултета по химия и фармация на СУ „Св. Климент Охридски”.През периода 2015-2017, проф. Чолакова е публикувала 24 научни статии в списания свисок фактор на влияние.„Питагор“ за утвърден учен в областта на здравето и медицинските науки, плакет и8000 лв. получи проф. Здравко Каменов от Медицински университет – София. Проф.Каменов е ръководител Катедра по вътрешни болести на Медицински факултет, МУ –София. Той работи в областта на захарния диабет и свързаните с него ендокриннипроблеми и диабетни състояния.Наградата за утвърден учен в областта на социалните и хуманитарните науки – плакети 4000 лв., получи проф. Тодор Танев от СУ „Св. Кл. Охридски“. Научните му интересиса в сферата на стратегическото управление на обществените процеси. Автор е на 7монографии и множество научни студии, статии и доклади.Със същата награда за принос в същата област бе награден проф. Иван Младенов отИнститута за литература при БАН. Той е един от световно признатите специалисти посемиотика и по наследството на Чарлс Пърс.Проф. Георги Вайсилов от Факултет по химия и фармация на СУ „Св. Кл. Охридски“,бе удостоен с награда „Питагор“ за успешен ръководител на международни проекти.Освен плакета, той получи и парична награда от 8000 лв. Научните интереси на проф.Вайсилов са основно в областта на квантово-химичното моделиране на каталитичнисистеми. През периода 2015 – 2017 г. проф. Вайсилов е автор на 18 научни публикациис общ импакт фактор 133, една от които е в престижното списание Nature Materials.Проф. Вайсилов е водещ автор в 6 от тези 18 научни статии.Наградата за научен колектив с успешна експлоатация и комерсиализация на научнитерезултати, плакет и 8000 лв. бе връчена на проф. Павлинка Долашка от Института поорганична химия с център по фитохимия към БАН. Проф. Долашка и нейният колективса доказали антивирусните свойства на нови гликопротеини, изолирани от морски иградински охлюви, срещу репликацията на Херпес симплекс вирус, тип 1, Епщайн-Барвирус, Полиовирус тип 1, Коксаки вирус В1 и Респираторен синцитиален вирус.„ВиЕмУеър България“ с управител Диана Стефанова спечели награда „Питагор“ зафирма с най-много инвестиции в научноизследователска и развойна дейност, плакет и4000 лв. „ВиЕмУеър България&quot; ЕООД е софтуерна компания, която разработва итъргува със софтуерни продукти и услуги за визуализация.&quot;ПИ ПИ ДИ БЪЛГАРИЯ&quot; ЕООД с управител Светлана Спасова също получи наградатаза фирма с най-много инвестиции в научноизследователска и развойна дейност, плакети 4000 лв. Дружеството извършва организиране и провеждане на научно-изследователска и развойна дейност в областта на естествените и медицински услуги.Носителят на наградата „Питагор“ за значим принос на български учен, работещ вчужбина., който получи плакет и 8000 лв., е проф. Красимир Панайотов от Институтапо физика на твърдото тяло при БАН. Той е професор в Свободния Белгийскиуниверситет в Брюксел и член на Института по физика на твърдото тяло към БАН.На церемонията бе връчена и наградата „Елзевиер“ за отлични постижения вглобалните научни изследвания за 2018 г., която се базира на научноизследователскопроучване от приблизително над 100000 „изследователски теми“, в които научнитеизследвания в България имат значително и нарастващо глобално въздействие.Отличието получи проф. Валя Банкова от БАН и Институтът по органична химия сЦентър по фитохимия към БАН.Наградата на Кларивейт Аналитикс за 2018 г. получи проф. Петя Осенова от факултет„Славянски филологии“ на СУ „Св. Климент Охридски“ за отлични постижения ивлиятелност в областта на социалните науки. Цели 15 % от нейните публикации са всред първите 10 най-цитирани в техните категории.Тази година висшите училища и научни организации номинираха 44 свои изявениучени и колективи. Средствата за парични награди „Питагор“ в размер на 80000 лв. саот програмата за оценка и развитие на научния потенциал за изграждане на устойчивавръзка образование-наука-бизнес като основа за развитие на икономика, базирана назнанието на Министерството на образованието и наука за 2018 г.", "date": "2018.05.18", "title": "Раздадоха традиционните награди „Питагор“"}
{"url": "http://www.novinite.bg/articles/159972/Proizvoditelite-na-maslodajni-rozishte-protestirat-zaradi-niska-cena", "text": "Розопроизводители от Стрелча, Брацигово и околните села се срещнаха с народните представители Светла Бъчварова и Йордан Младенов. На срещата бяха обсъдени проблемът с ниската изкупна цена на розовия цвят и забавянето на заплащанията на продукцията, както и какви мерки да бъдат предприети, предаде БГНЕС. Срещата се организира по инициатива на кмета на Стрелча Стойно Чачов, който вече беше изслушан от земеделската комисия в Народното събрание. Има проблем и всички заедно трябва да търсим неговото решаване. С тези думи кметът на Стрелча Стойно Чачов откри срещата с розопроизводителите. Той обяви, че е сезирал Комисията за защита на конкуренцията, председателя на Народното събрание Цвета Караянчева и Комисията по земеделие и храни в парламента. Изкупна цена от 2.50 за килограм розов цвят е абсолютен картел, категоричен е кметът на Стрелча. Той изрази притесненията си, че един от символите на държавата е на път да бъде съсипан. Емоционални изказвания имаше и от страна на розопроизводители. Заместник-председателят на Комисията по земеделие в парламента Светла Бъчварова посъветва розопроизводителите да се обединят, за да могат да отстояват исканията си пред управляващите. Има много стъпки, които може да се предприемат, но ако спрем да берем розовия цвят, това ще е самонаказание за нас, заяви от своя страна Антон Симеонов от сдружение “Обединение Средногорие“.Народният представител Йордан Младенов съобщи, че следващата сряда в Комисията по земеделие в Народното събрание ще бъде изслушан земеделският министър Румен Порожанов и проблемът ще бъде разгледан.Вторият вариант е розопроизводителите да бъдат вкарани в директните плащания и да имат обвързана подкрепа, като гаранция за помощ, допълни още Йордан Младенов. Розопроизводителите пък обявиха, че ще продължат да отстояват исканията си. Утре в село Бяга е насрочен протест. Той ще започне в 10:00 часа. Протестиращите ще блокират пътя за Пловдив в знак на протест срещу ниските изкупни цени на розовия цвят.Във връзка с така развиващата се ситуация министърът на земеделието, храните и горите Румен Порожанов ще се срещне утре с розопроизводители и кмета Емил Кабаиванов. Поводът е протести на земеделски стопани заради ниски изкупни цени на розите. Срещата е с начало 10:00 ч. и ще се проведе в сградата на община Карлово.", "date": "2018.05.18", "title": "Производителите на маслодайни рози ще протестират заради ниска цена"}
{"url": "http://www.novinite.bg/articles/159974/Novi-12-vineno-kulinarni-destinaciiprez-2019-g", "text": "12-те винено-кулинарни дестинации ще бъдат включени в Националната програма за туристическа реклама 2019 г. И ще бъдат популяризирани на международните изложения и форуми. Те са част от проекта „Сподели България“, който се разработва съвместно от Министерството на туризма и Министерството на земеделието, храните и горите. Това обяви министърът на туризма Николина Ангелкова по време на кръгла маса за обсъждане на инициативата в Пловдив. И с големите международни туроператори като ТУИ и Томас Кук и водим разговори за включване на дестинациите в техните програми, обясни още министърът. Проектът включва повече от 50 общини и над 100 туристически обекта. Бройката е съобразена спрямо месеците в годината.Очакваме с утвърждаването на дестинациите от бизнеса те да бъдат финализирани, посочи министър Ангелкова. За тях ще бъдат разработени дигитални материали и ще бъдат включени в платформата iLoveBulgaria. Още през юни предвиждаме проектът да бъде включен и във винените дестинации, по които работи Организацията за Черноморско икономическо сътрудничество, съобщи още министър Ангелкова.Оперативна програма „Иновации и конкуретоспособност“одобри бюджет от 5 млн. лв. за дейности, подпомагащи малките и средни предприятия в туризма и Организациите за управление на туристическите райони ОУТР, съобщи министърът пред бизнеса. И коментира, че това ще подпомогне работата на предприемачите, което е от изключителна важност. На дебата с бизнеса в Пловдив участваха също д-р Лозана Василева, зам- министър на земеделието, Красимир Коев, директор на „Изпълнителна агенция по лозата и виното“.Пред медии в Пловдив министър Ангелкова посочи, че пазар Русия е много важен за България и полагаме изключително големи усилия, за да го развиваме. Работим активно с ръководителя на руския туризъм г-н Сафонов и наблюденията ни са, че има траен интерес към страната ни, заяви министър Ангелкова. По данни от морските летища към момента има спад на чартърните полети, но пък се увеличават редовните линии. Информацията на аеропортовете Варна и Бургас сочи, че има ръст от около 30%. Това показва, че на практика дестинацията България е стабилна за руските туристи. Рискът на този пазар е свързан с ниските нива на рублата, коментира министър Ангелкова. Тя допълни, че ако това доведе до някакъв спад той ще е минимален в рамките на от 1 до 3 на сто. Другата седмица ще съм на икономически форум в Русия и там допълнително ще коментираме предизвикателствата, които имаме, заяви тя.Министерството на туризма е разпоредило проверка на плаж Кабакум-централен, за който се появиха сигнали за незаконен обект, съобщи министър Ангелкова. Тя обясни, че и през миналата година е имало проблем с този плаж, защото спечелилият наемател не е подписал договор, а след това на ивицата е извършвана нерегламентирана търговска дейност. Надявам се този сезон да не е така, но проблемът с този строеж е сходен , информира министър Ангелкова. Имаме избран наемател, но очакваме да влезе в сила договора и да започне да работи, ще следим стриктно да няма незаконни действия по ивицата, категорична беше министърът.", "date": "2018.05.18", "title": "Нови 12 винено-кулинарни дестинации през 2019 г."}
{"url": "http://www.novinite.bg/articles/159970/Darjavata-shte-preizchislyava-kolko-pari-sa-naleti-v-AEC-Belene", "text": "Държавата ще направи нова преоценка на активите и пасивите в проекта АЕЦ „Белене”. Това ще стане, след като даде мандат на кабинета да рестартира проекта, съобщи в рамките на минен форум министърът на енергетиката Теменужка Петкова, предаде БГНЕС. Оценката ще върви паралелно с конкурса за стратегически инвеститор. Оценката на материалните активи ще е важна да се знае с какъв дял ще участва държавата в строежа на втората атомна централа.„По всяка вероятност ще има определена конкурсна процедура за изготвянето на оценката, защото е минало доста време. Последната оценка е от 2012 година. Безспорно са се променили доста от параметрите. Оценката трябва да бъде актуализирана. БАН залага максимално високи разходи за проекта. Ако се стартира процедура за избор на стратегически инвеститор ще предстоят преговори и разговори. Целта ще бъде цената и разходите да се минимизират, доколкото е възможно, подчерта Петкова. Тя допълни, че вчера на срещата на върха ЕС-Западни Балкани темата за АЕЦ „Белене“ не е била обсъждана.„Ще стартираме подготовката за процедура за избор на стратегически инвеститор, ако парламентът ни даде мандат за това. Очаквам в българския парламент да чуем всички мнения, да се отговори на всички въпроси, да се даде ясна визия за това какво следва, ако тръгнем в посока реализация на проекта. Да може да се вземе едно прагматично решение в интерес на българските граждани и бизнес. Ако се вземе решение, ако парламентът одобри това, което сме предложили като вариант, смятам, че ще даде много сериозен тласък по отношение на средното и висшето образование в областта на енергетиката. Много е важно да не се разделяме, когато става въпрос за такива важни въпроси като АЕЦ „Белене“, които се отнасят за бъдещето на България и българската икономика. Това са решения, които ще ангажират поколения напред. Всички трябва да се отърсим от политическите и партийните пристрастия и говорения. Да се обединим около най-доброто решение за България, подчерта още Теменужка Петкова. ", "date": "2018.05.18", "title": "Държавата ще преизчислява колко пари са налети в АЕЦ \"Белене\" "}
{"url": "http://www.novinite.bg/articles/159935/Forum-Politikata-sreshta-ikonomikata-se-provejda-dnes-v-NDK", "text": "\"Политиката среща икономиката\". Това е мотото на Виенския икономически форум, който се провежда в Националния дворец на културата. Целта на срещата в София е да се улесни обмяната на мнения между регионални лидери от Западните Балкани и представители на европейската и международната икономика. Ще се търсят решения за различните сектори на регионалната икономика.", "date": "2018.05.18", "title": "Форум \"Политиката среща икономиката\" се провежда днес в НДК"}
{"url": "http://www.novinite.bg/articles/159961/Manolv-Kompanii-kandidatstvat-za-72-mln-lv-za-efektivno-izpolzvane-na-resursite", "text": "През месец април приключи набирането на проектни предложения попроцедура “Подкрепа за пилотни и демонстрационни инициативи за ефективноизползване на ресурсите” по ОП „Иновации и конкурентоспособност“ с общ размерна безвъзмездната финансова помощ от близо 72 млн. лв. Чрез процедурата малкитеи средните предприятия от преработващата промишленост могат да получатфинансиране за проекти, с които да намалят използването на суровини и даоползотворят отпадъците си. Това съобщи заместник-министърът на икономикатаАлександър Манолев по време на откриването на форум “Кръгова икономика и чиститехнологии”, Иновации, образование, предприемачество. В събитието участие взехаи министърът на Българското председателство на Съвета на ЕС Лиляна Павлова иминистърът на околната среда и водите Нено Димов.„През последните 10 години в България са инвестирани над 29 млрд. евро -много от тях в предприятия и производствени мощности. В този смисъл темата закръговата икономика и за чистите технологии, придобива все по-голямо значение“,подчерта зам.-министър Манолев. Според него преходът към кръговата икономикатав България е все още предизвикателство, но капацитетът на бизнеса за рециклиранесе засилва. „Министерството на икономиката не е водещата институция, но ние сестремим да бъдем активен участник в този процес, както със стратегическидокументи, така и с целеви бюджет за тяхното реализиране“, обясни той.Основен инструмент за провеждане на иновационната политика в нашатастрана е разработената Иновационна стратегия за интелигентна специализация2014-2020 г. Тя дефинира четири тематични области, в които България разполага скапацитет за интелигентна специализация и следва да насочи своите усилия къмтяхното развитие, една от които е именно “Мехатроника и чисти технологии”. „В тезиприоритетни дейности много се разчита на стартиращите предприятия в България.Въпреки че няма официална статистика, изчисления от различни източници сочат,че през последните пет години в България са създадени около 2000 стартъпа“, казаоще Александър Манолев. Той акцентира, че тяхната роля е ключова в тези процесии допълни, че е осигурен и целеви бюджет от оперативната програма. „В изпълнениеса 82 договора на стартиращи предприятия, по процедурата „Разработване наиновации“ на обща стойност над 30 млн. лева, като близо половината от тях са вчаст “Мехатроника и чисти технологии”, съобщи икономическият заместник-министър.Форумът се провежда под патронажа на Министерство на околната среда иводите и е част от официалния календар на председателството на България наСъвета на ЕС. Той включва специализирани панели и интерактивни дискусии –започва с представяне на институционалната рамка за кръгова икономика,преминава през най-добрите бизнес практики и завършва с „Иновационен диалог“, сучастието на някои от най-значимите иновационни лидери в ЕС - шестте Общностина знанието и иновациите на Европейския институт за иновации и технологии (ЕИТ).", "date": "2018.05.18", "title": "Манолв: Компании кандидатстват за 72 млн. лв. за ефективно  използване на ресурсите"}
