{"url": "https://www.novinite.bg/articles/163837/Naj-tejko-ranenite-kraj-Svoge-na-aparatno-dishane", "text": "Тримата пациенти, които са в най-тежко състояние след катастрофата край Своге и са настанени в МБАЛ \"Пирогов\", са без промяна в състоянието им и продължават да са на апаратна вентилация.Това обяви на сутрешен брифинг говорителят на лечебното заведение Мария Пойрязова, предава Bulgaria ON AIR.\"Пациентка от петте, които бяха настанени, е преместена в неврохирургията, за да започне нейната подготовка, така че в началото на следващата седмица да бъде оперирана\", каза Пойрязова.Тя подчерта, че това може да не е единствената оперативна интервенция, която ще се наложи и допълни, че за изписване е рано да се говори.Говорителят на \"Пирогов\" Мария Пойрязова беше категорична, че оперативните интервенции при пациентите тепърва предстоят.", "date": "2018.08.31", "title": "Най-тежко ранените край Своге – на апаратно дишане"}
{"url": "https://www.novinite.bg/articles/163879/Eksperti-vzeha-probi-ot-asfalta-na-patya-kraj-Svoge", "text": "Експерти взеха проби от асфалтовата покривка на пътя край Своге, където катастрофа с автобус отне живота на 17 души. Разследващите направиха подробен оглед на целия пътен участък и измериха параметрите и наклоните на пътя.Основната проба в дълбочина, която ще изследва отделните слоеве от основата до износващия пласт асфалт, беше взета от мястото, на което автобусът е напуснал пътното платно и е полетял към дерето.Материал за изследване беше взет и от завоя, както и от мястото където кривата на пътя свършва. Ръководителят на следствения екип коментира, че разултатите от анализа ще бъдат сравнени с документите за асфалтовите смеси, които изпълнителите са представили в АПИ, както и с тези иззети от офисите на строителните фирми, извършили ремонта.Директорът на Националното следствие Борислав Сарафов допусна възможността пробите да се изследват в лаборатория извън страната, за да се избегнат съмнения в зависимости у нас.Борислав Сарафов, зам.-главен прокурор и директор на НСлС: Взимаме и проби от асфалтовото покритие, изследваме и дълбочинно самата основа, за да може тези проби да ги изследваме както за качествен, така и за количествен състав на вложените материали на асфалтовото покритие и в цялата основа. Ще се вземат три вида проби. Едните ще бъдат изрезки, които касаят износващия слой на пътя. Ще се вземат сондажни ядки, с които може да се установи дебелината и основната, една от които се извършва и в момента - това е дълбочинната проба.", "date": "2018.08.31", "title": "Експерти взеха проби от асфалта на пътя край Своге"}
{"url": "https://www.novinite.bg/articles/163881/Sofijskiyat-zoopark-ima-nov-obitatel", "text": "Софийският зоопарк има нов обитател – мъжката бърнеста мечка Лийм. Новината съобщиха от Зоологическата градина в София, като публикуваха снимки на сладкия мечок на страницата си във Facebook. Мечокът Лийм е на три години и е роден в зоопарка в Лайпциг, Германия. Софийският зоопарк получава този интересен и рядък вид мечка по линия на Европейската програма за застрашени видове на Европейската асоциация на зоопарковете и аквариумите, като в бъдеще очакват и женска мечка от същия вид. Бърнестата мечка е в категория Уязвим вид в Световната червена книга. Тенденцията при популацията на бърнестите мечки в природата (около 20 000) е намаляваща. Този вид мечка е разпространена в Южна Азия във влажните гори на Индия и Шри Ланка, както и в южните низини на Непал. Имат интересна диета – хранят се предимно с насекоми и плодове, рядко с месо. Бърнестата мечка е прототип на мечката Балу от „Книга за джунглата“ на Ръдиард Киплинг. Лийм се чувства добре в новия си дом и е много игрив и активен, посочват от Зоопарка. Може да го видите в сектор „Хищници“ в Мечкарника в Софийския зоопарк.", "date": "2018.08.31", "title": "Софийският зоопарк има нов обитател"}
{"url": "https://www.novinite.bg/articles/163884/Proveryavat-signal-za-novo-ognishte-na-bolestta-afrikanska-chuma-po-svinete", "text": "Сигнал за ново огнище на болестта африканска чума по свинете на около 5 км от границата ни с Румъния проверяват от Областната дирекция по безопасност на храните в Силистра. За Радио Шумен директорът ѝ д-р Себахтин Халид уточни, че взетите проби в областта до момента не са дали съмнения за наличие на болестта. Заради съмнения за африканска чума по свинете в четвъртък от Агенцията по храните взеха проби и от заден двор в провадийското село Тутраканци.Ново огнище на болестта африканска чума по свинете е регистрирано на около 5 километра от границата ни с Румъния. Това потвърди директорът на Областната дирекция по безопасност на храните в Силистра д-р Себахтин Халид.Експерти от областната дирекция днес ще разговарят със стопани от с. Краново, където има около 12 животни. Оттам препоръчват те да бъдат заколени. Най-много големи свинеферми има в североизточна България. Само в Русенско те са около пет. Стопаните са притеснени, каза Ангел Маринов, който отглежда близо 1 700 животни: \"Не знаем, какво да правим. Доста от колегите, включително и аз, имахме намерение за бизнес, но всеки си спря плановете, просто не знаем, какво ще се случи утре\".", "date": "2018.08.31", "title": "Проверяват сигнал за ново огнище на болестта африканска чума по свинете"}
{"url": "https://www.novinite.bg/articles/163876/Poredni-promeni-v-dvijenieto-v-Sofiya", "text": "Въвежда се организация на движението за провеждане на „Алея на книгата” от 11 до 16.09.2018 г. на бул. „Витоша\". Това съобщиха от пресцентъра на Столична община.Забранява се престоят и паркирането на пътни превозни средства, с изключение на автомобилите обслужващи монтажа и демонтажа на съоръженията и извън местата в режим на платено паркиране „служебен абонамент”, както следва: - От 07.00 до 19.00 часа на 05 и 06.09.2018 г. на ул. „Неофит Рилски” между бул. „Витоша” и ул. „Христо Белчев”, в частта до бул. „Витоша”. - От 07.00 до 19.00 часа на 09.09.2018 г. на ул. „Уилям Гладстон” между бул. „Витоша” и ул. „Цар Асен”. ", "date": "2018.08.31", "title": "Поредни промени в движението в София"}
{"url": "https://www.novinite.bg/articles/163862/Vavejda-se-organizaciya-na-dvijenieto-po-bul-Pencho-Slavejkov", "text": "От 00:00 часа на 29.08.2018 г. до 24:00 часа на 15.09.2018 г. се забранява влизането на пътни превозни средства /ППС/ по североизточната половина от пътното платно на бул. \"Пенчо Славейков\", в участъка от ул. \"Свиленица\" до бул. \"Прага\".От 00:00 часа на 29.08.2018 г. до 24:00 часа на 15.09.2018 г. \"Център за градска мобилност\" ЕАД ще извърши следното:закрива местата за почасово платено паркиране по следните улици:", "date": "2018.08.31", "title": "Въвежда се организация на движението по  бул. \"Пенчо Славейков\""}
{"url": "https://www.novinite.bg/articles/163869/Bivsh-shef-na-API-be-na-razpit-ne-chuvstva-vina-za-tragediyata-kraj-Svoge", "text": "След два часа и половина в националното следствие бившият шеф на Агенцията Дончо Атанасов, който все още е член на УС на АПИ, заяви, че не чувства вина за инцидента край Своге в събота. В сградата на следствието все още е предшественикът на Атанасов на този пост - Лазар Лазаров. Лазар Лазаров и Дончо Атанасов пристигнаха в следствието около 10.00 часа. Разпитът на Лазаров продължава и към момента, а Атанасов вече си тръгна. На излизане той опроверга информациите, че ще му бъдат повдигнати обвинения. Атанасов заяви, че Агенцията е свършила всички дейности, които е трябвало, по обезопасяване на пътя край Своге и не разполагала с много механизми да накара фирмата изпълнител да отстрани дефектите по пътя.По думите му превишаването на скоростта в участъка на катастрофата било средно с 30-40 на сто от всички превозни средства. Атанасов допълни, че не вижда никакви пропуски в работата на АПИ, а отговорност за качеството на асфалта носи консултантът по договора и строителният надзор.Вчера в следствието бяха разпитани и вече министър Николай Нанков, който по-рано през деня в петък обяви, че е депозирал оставката си. В четвъртък на разпит в следствието се яви и настоящият шеф на пътната агенция Светослав Глосов, както и служители на АПИ. Глосов заяви, че фаталният участък край Своге не е присъствал в годишния списък с участъците с повишена концентрация на катастрофаи, който КАТ изготвя и праща на АПИ, въпреки че преди това е имало сигнали от местния полицейски началник. Към момента единствено шофьорът на автобуса Григор Григоров е привлечен като обвиняем за трагедията.", "date": "2018.08.31", "title": "Бивш шеф на АПИ бе на разпит, не чувства вина за трагедията край Своге"}
{"url": "https://www.novinite.bg/articles/163844/Lilyana-Pavlova-s-komentar-za-razsledvaneto-na-tejkata-avtobusna-katastrofa", "text": "Бившият министър на регионалното развитие Лиляна Павлова заяви пред журналисти, че трябва да бъдат разследвани всички, които имат отношение към строежа на пътя край Своге. Тя посочи, че напълно вярва на прокуратурата и разследващите органи. Павлова каза също, че все още не е призована на разпит в следствието във връзка с катастрофата.Лиляна Павлова: Трябва да бъдат разследвани всички отговорни лица и институции, всички участници в този процес във всички периоди, защото това е един дълъг период, в който това се е реализирало. Мисля, че не е редно ние да се произнасяме кой трябва да понесе отговорност, а компетентните органи са тези, които трябва да кажат по какъв начин и кой трябва да понесе тази отговорност. Убедена съм и вярвам, че прокуратурата и разследващите органи ще направят пълен анализ и проверка, ще проследят всички законови изисквания, всички нормативи и това е най-важното в момента, което трябва да се направи. Защото това е най-добрият начин, по който да се анализират периодите, отговорностите, ангажиментите.", "date": "2018.08.31", "title": "Лиляна Павлова с коментар за разследването на тежката автобусна катастрофа"}
{"url": "https://www.novinite.bg/articles/163874/ODMVR-Sliven-otchita-znachitelni-rezultati-po-vsichki-napravleniya-na-dejnost", "text": "Продължава работата по Механизма за съвместна работа на институциите по обхващане и включване в образователната система на деца и ученици в задължителна предучилищна и училищна възраст През изминалия месец се отчита значително повишаване процента на разкриваемост при извършените криминални престъпления, това заяви на брифинг днес старши комисар Димитър Величков директор на ОДМВР-Сливен. Той изрази задоволство по отношение постигнатите резултати в работата на дирекцията през изминалия месец и от началото на годината. Регистрира се увеличение при разкритите престъпления, свързани с незаконната търговия с тютюневи изделия, престъпленията срещу собствеността, общоопасните престъпления и пътната безопасност. Резултатите по противодействие на наркоразпространението остават все така високи. От началото на годината в ОДМВР-Сливен са регистрирани общо 1556 престъпления със 118 по-малко от регистрираните за същия период на миналата година. Разкриваемостта е 55,5%. Наблюдава се спад с 13,4% при престъпленията против собствеността, 15% при грабежите, 11,3% при кражбите и с 37% при измамите. Установени са 188 водачи, управляващи МПС след употреба на алкохол и наркотични вещества. От началото на годината са образувани 129 досъдебни производства, свързани с притежание, разпространение и производство на наркотици. Регистрирани са 78 заявителски материала за притежание и разпространение на акцизни стоки без бандерол, като са иззети 286 000 къса цигари и 388 килограма тютюн, за което са образувани 15 бързи и 10 досъдебни производства, съставени са 30 акта по Закона за акцизите и данъчните складове. През месец август са проведени 23 срещи на мобилните групи с кметове в малките населени места. Като основно искане от страна на населението в тези райони е изграждането на видеонаблюдение за подобряване средата на сигурност. Старши комисар Величков припомни, че през изминалия месец четирима служители от поверената му дирекция са наградени за постигнати високи професионални резултати със заповед на главния секретар на МВР. Засилено полицейско присъствие и работа с местната власт в малките населени места по опазване на селскостопанската продукция е основното в работата на РУ-Сливен за изминалия месец. Разкрити са кражби на продукция от град Кермен и селата Злати войвода и Крушаре- 384 кг. орех, 110 кг. бадеми, 47 кг. пъпеши. Проведени са срещи с кметове и собственици на лозови масиви на територията на РУ-Сливен по опазване на насажденията и реколтата. От тази вечер започва специализирана операция с участието на Зонално жандармерийско поделение- Бургас на територията на селата в община Сливен по противодействие на конвенционалната престъпност и опазване на селскостопанската продукция и нощната тишина. Основни през месец септември са дейностите, свързани с началото на учебната година. В районите полицейски управления Нова Загора, Сливен, Котел и Твърдица е създадена организация по осигуряване на обществения ред и недопускане на инциденти в районите на учебните заведения в областта. Приоритетен остава ангажиментът на Областната дирекция по отношение работата във връзка с Механизма за задържане в образователната система на деца и ученици в задължителната училищна и предучилищна възраст. Механизмът се прилага по отношение на децата и учениците, които не са обхванати в образователната система, за които има риск от отпадане от училище и детска градина или са напуснали преждевременно образователната система. В началото на учебната 2017/2018 година ОДМВР-Сливен е съдействала за връщане в училище на 1699 деца в областта. МИНИСТЕРСТВО НА ВЪТРЕШНИТЕ РАБОТИ Дирекция “Пресцентър и връзки с обществеността” - МВР София, ул.”Гурко” №23, тел.:9823754 факс:9877967, e-mail: spvo@mvr.bg Продължава тенденцията по намаляване броя на пътните произшествия на територията на ОДМВР-Сливен. От 1 до 30 август са възникнали общо 56 ПТП, за същия период на 2017 година те са били 91 или с 35 по-малко. Тежките произшествия са 12 с 1 загинал и 15 ранени. За същия период на миналата година загиналите са били с 4 повече. Намаление се отчита и при ранените- 15 за 2018, 11 за 2017 година. Положителните резултати са благодарение на завишаване на административно наказателната дейност и ежедневния контрол по пътна безопасност. Установените нарушения за месец август са 3949, съставените актове са 438, електронните фишове са 1875. През месец септември в сектор „Пътна полиция” са предвидени операции по безопасност на движението във връзка с първия учебен ден и контрол по отношение годността на пътната маркировка и обезопасителните съоръжения в районите на учебните заведения. При забелязване на нередности ще бъдат отправени препоръки към съответните общини. По отношение на пожарната безопасност комисар Владимир Демирев, директор на Регионалната дирекция „Пожарна безопасност и защита на населението”-Сливен, представи данни за месеците юли и август. Екипи на регионалните служби са ликвидирали 183 инцидента, от които 142 пожара, 19 спасителни дейности и 22 технически помощи. Няма загинали и пострадали хора през тези два месеца, седем са спасени. От началото на годината са спасени 640 декара посеви, 110 броя домашни животни, 94 сгради, 540 декара смесени гори, 500 декара широколистна и 550 декара иглолистна гора. На 24 август пожарни екипи и доброволци спасяват 200 декара борова гора и 20 декара лозови насаждения. Пожарът е възникнал в борова гора между селата Каменово и Научене в община Нова Загора. В гасенето са включени два екипа на РСПБЗН-Нова Загора, един на РСПБЗН-Сливен, 12 служители на ДГС-Нова Загора, 6 доброволци от селата Каменово и Научене, трактори и друга техника. Комисар Демирев обърна внимание на зачестилите произшествия с газови бутилки за битова употреба. Той подчерта, че този вид бутилки е задължително да се зареждат на пригодените за това места, които са снабдени с кантар и се прецизира зареденото количество гориво. През месец септември РДПБЗН-Сливен предвижда редица инициативи във връзка със седмицата на пожарната безопасност, която ще се проведе от 7 до 14 септември.", "date": "2018.08.31", "title": "ОДМВР-Сливен отчита значителни резултати по всички направления на дейност"}
{"url": "https://www.novinite.bg/articles/163841/Borisov-poiska-tri-ministerski-ostavki-sled-tragediyata-kraj-Svoge", "text": "Трима министри, отговорни за автобусната катастрофа край Своге, при която загинаха 17 души, да си подадат оставките. Това е поискал премиерът Бойко Борисов в петък сутрин, съобщава \"24 часа\".Министър-председтелят настоява от постовете си да се оттеглят вътрешният министър Валентин Радев, транспортният Ивайло Московски и регионалният Николай Нанков. И тримата още в неделя сутринта след катастрофата са заявили, че са готови да понесат политическа отговорност за трагедията. Това е станало на свиканото спешно от Борисов заседание в Министерския съвет.", "date": "2018.08.31", "title": "Борисов поиска три министерски оставки след трагедията край Своге"}
{"url": "https://www.novinite.bg/articles/163885/Remontite-po-Grafa-tekat-s-palni-sili", "text": "Усилени ремонти текат на ключовата ул. \"Граф Игнатиев\". Реконструкцията започна в началото на май тази година, а поетапно от Столичната община затвориха и други ключови булеварди за ремонт в София.Макар и по-голямата част от жителите на града да са извън столицата през летните месеци, тапите по възловите булеварди не закъсняха.Част от пътната настилка беше подновена на бул. \"Васил Левски\", като в момента реконструкцията продължава от Ректората на Софийски университет до Паметника на Васил Левски.Акцент в ремонта на столицата обаче0 е именно ул. \"Граф Игнатиев\", където ще бъдат реконструирани трамвайните линии. Ремонтът предвижда цялостно реновиране, подмяна на ВиК инсталации и обновяване на площадите \"Славейков\" и \"Гарибалди\".Според сроковете се очаква до средата на октомври ремонтните дейности да приключат. Ключовата улица ще се сдобие с нов облик и по-тихи трамвайни релси и ще е изцяло пешеходна зона, като изключим трамваите.За времето, докато тече реконструкцията, от Центъра за градска мобилност въведоха заместващ транспорт.", "date": "2018.08.31", "title": "Ремонтите по \"Графа\" текат с пълни сили"}
{"url": "https://www.novinite.bg/articles/163850/Po-tradiciya-VMRO-otbelyazva-94-godini-ot-smartta-na-Todor-Aleksandrov", "text": "На лобното място на воеводата ще присъстват и хора от Македония.На 2 септември над село Сугарево, Мелнишко, ще бъде отбелязана 94-годишнината от смъртта на легендарния водач на ВМРО, Тодор Александров.В 11.00 ч. в неделния ден, в присъствието на председателя на ВМРО – Красимир Каракачанов, българския представител в Европейския парламент и заместник-председател на ВМРО Ангел Джамбазки, народни представители от ПГ „Обединени патриоти“, от квотата на ВМРО в 44-ото Народно събрание, общински съветници, кметове, областни управители, членове и симпатизанти на партията от цяла България, както и съмишленици от Македония.За първи път след подписването на Договора за добросъседство, паметта на великия водач на ВМРО ще бъде почетена заедно с от хора от Македония. На лобното място на Александров ще бъде отслужена заупокойна молитва и ще бъде възпроизведен възпоменателен залп в негова памет.По традиция ще бъдат приети и нови членове. По време на събитието клетва за вярност към ВМРО ще положат над 50 човека.Гробът на Тодор Александров се намира до параклиса „Свети Илия“ над Сугарево. Всяка година там се събират патриотите от ВМРО, за да отбележат паметната дата.", "date": "2018.08.31", "title": "По традиция ВМРО отбелязва 94 години от смъртта на Тодор Александров"}
{"url": "https://www.novinite.bg/articles/163863/Futbolna-sreshta-ogranichava-dvijenieto-v-stolicata", "text": "Забранява се престоят и паркирането на пътни превозни средства, с изключение на автомобилите на участниците в мероприятието, както следва: От 00:00 до 24:00 часа на 01.09.2018 г. при сектор \"Г\" на Национален стадион \"Васил Левски\" от вход 25 до вход 26; От 11:30 до 18:30 часа на 01.09.2018 г. на моста пред Национален стадион \"Васил Левски\" - 20 /двадесет/ паркоместа; От 15:30 часа на 01.09.2018 г. до приключване на футболната среща, само при необходимост и по преценка на ръководството на СДВР, се забранява влизането на пътни превозни средства в двете посоки, с изключение на автобусите на масовия градски транспорт по: ул. \"Ген. Гурко\" между бул. \"Васил Левски\" и бул. \"Евлоги и Христо Георгиеви\"; бул. \"Евлоги и Христо Георгиеви\" между пл. \"Орлов мост\" и бул. \"Черни Връх\"; бул. \"Драган Цанков\" между бул. \"Евлоги и Христо Георгиеви\" и бул. \"Пейо К. Яворов\". „Център за градска мобилност” ЕАД ще осигури специализиран автомобил за принудително преместване на паркирани в нарушение автомобили, само по нареждане на отдел „Пътна полиция” при СДВР, за времето и мястото посочени по-горе, съгласно чл.171, т.5 от Закона за движението по пътищата. ", "date": "2018.08.31", "title": "Футболна среща ограничава движението в столицата"}
{"url": "https://www.novinite.bg/articles/163853/Ministar-Pavlova-Postignahme-poveche-ot-ochakvanoto-zashtoto-na-Balkanite-umeem-da-badem-dialogichni", "text": "Министър Павлова участва днес във форума „Ефективен социален диалог като инструмент за успешната интеграция в Европейския съюз“, организиран от Конфедерацията на труда „Подкрепа“.В изказването си пред участниците министър Павлова заяви, че Българското председателство на Съвета на ЕС бе фокусирано върху няколко основни приоритета, но именно в социалната политика и заетостта направихме пробив. „Поставихме си високи цели, постигнахме дори повече от очакваното, макар по много от темите, по които работихме, с години да не можеше да се постигнат консенсус и компромис. Успяхме, защото именно ние, тук на Балканите, умеем да бъдем диалогични и прагматични, когато трябва, защото знаем колко лесно можем да намерим това, което ни разделя“, каза още министър Павлова на събитието, посветено на Западните Балкани в рамките на обучителна програма на ЕЗА (Европейският работнически център (EZA).Пред участниците министърът посочи някои от постиженията в областта на социалната политика и заетостта по време на първото Българско председателство на Съвета на ЕС. „Постигнахме пробив със Споразумението между Европейския парламент и Съвета по Директивата за командироване на работници в рамките на предоставянето на услуги за това да се гарантират равни права и да бъдат защитени работещите, независимо от коя държава членка са“, заяви министър Павлова. Тя каза, че се гордеем и изключително важен е общият подход, който беше постигнат по досието за координация на системите за социална сигурност. Целта на предложението е гражданите да не бъдат в неравностойно положение поради това, че работят или живеят в друга държава членка.„Социалната проблематика е тема, която е сред прерогативите и суверенитета на всяка една държава, а ние работихме за баланс и защита на правата на работниците и работодателите. Постигнахме успех и при осигуряването на достъп на работниците до социална закрила, а на тристранна социална среща на върха в Брюксел на 21 март т.г. между ръководителите на европейските институции и социалните партньори се реши да се изпълняват решенията от Гьотеборг“, добави министър Павлова.По време на Българското председателство се прие също Препоръка на Съвета за Европейска рамка за ефективно и качествено чиракуване като у нас, на национално ниво, трябва да създадем нормативна база, с която да работим.„Днешният форум е изключително важен, а „Подкрепа“ е инициатор на това как да разпространим практиките и опита, които натрупахме, към партньорите ни от Западните Балкани. Чрез усилията и волята, които влагаме, ясно се вижда, че пътят, по който трябва да вървим, е дигитална, енергийна, пътна, транспортна и образователна свързаност на Западните Балкани“, заяви министър Павлова.„11 години след присъединяването на България към ЕС именно научените уроци са тези, които искаме да споделим, за да се учите от нашите грешки и да не ги допускате“, посочи Павлова пред участниците във форума на КТ „Подкрепа“, сред които и представители на държави от Западните Балкани. Това беше и част от заключенията в Декларацията от София от Срещата на върха на 17 май в София между лидерите на държавите членки на ЕС и партньорите от Западните Балкани. А най-важното събитие от календара на Българското председателство завърши с много важен документ – Софийският дневен ред, който включва конкретни проекти за свързаност, но и обмяна на опит, както и проекти, насочени към предоставяне на добрите практики и научените уроци. „Днешният форум е един от тях, затова изключително много благодаря на организаторите. Австрия продължава усилията по интеграцията на Западните Балкани, а ние продължаваме да споделяме научените уроци, за да направим Западните Балкани Силициева долина в региона, ИТ хъб и да засилим икономическото развитие, което е невъзможно без сътрудничеството със социалните партньори“, завърши министър Павлова.", "date": "2018.08.31", "title": "Министър Павлова: Постигнахме повече от очакваното, защото на Балканите умеем да бъдем диалогични"}
{"url": "https://www.novinite.bg/articles/163833/Dneven-horoskop-za-chetvartak", "text": "Трябва да поемете риск днес. Бъдете малко по-диви и не премисляйте всяко нещо по 3 пъти. Обаче не бъдете такива в офиса, а само пред близките си.Днес е подходящ ден за закупуване на компютри и друга техника. Представите ви за това, какво наистина ви е нужно и наблюдателността за изгодни предложения си пасват перфектно.Мислите си, че сте подготвени за всичко, което ще ви се случи, но накрая ще сте доста учудени. Денят е подходящ да започнете начисто, въпреки че имате много проблеми. Вижте повече:", "date": "2018.08.31", "title": "Дневен хороскоп за четвъртък"}
{"url": "https://www.novinite.bg/articles/163834/Balgarin-osaden-na-4-g-vav-Franciya-tochil-bankomati", "text": "Съд в северния френски град Руан осъди на 4 години затвор, от които една година условно, 45-годишния българин Пламен Абрашев за кражба на пари от банкомати с фалшиви карти, получени с кражба на лични данни, съобщи сайтът paris-normandie.fr.Разследването е започнало на 8 февруари 2016 г., когато Пощенската банка на Руан е сигнализирала в полицията за редица съмнителни тегления на пари от свои банкомати. Засегнати са десетки души, от чиито сметки са изтеглени суми между 300 и 500 евро.Абрашев е бил задържан на 6 юни 2017 г.на парижкото летище Роаси на връщане от България. В апартамента му са намерени 2517 празни банкови карти, скимиращи устройства за копиране на данни от магнитни ленти, 18 камери, с които се записвали пинкодове на клиенти и 3 магнитни клавиатури като тези на банкоматите.Абрашев заявил, че извършва тези престъпления от 2015 г. По негова оценка той е откраднал около 150 000 евро, пише БТА.", "date": "2018.08.31", "title": "Българин осъден на 4 г. във Франция, точил банкомати"}
{"url": "https://www.novinite.bg/articles/163836/Mito-Ochite-gasne-v-Istanbul", "text": "Състоянието на Димитър Желязков - Митьо Очите се е влошило драстично в затвора \"Малтепе\", където е въдворен, докато чака екстрадиране за България, пише в. \"Уикенд\".Наложило се е по спешност да бъде настанен в затворническата болница.Димитър Желязков се води 50% инвалид, след като бе прострелян с осем куршума от мутрите на Божо Кравата и едвам оцеля.След серия от операции, най-сложната от които бе извършена в истанбулската клиника \"Джон Хопкинс\", Желязков се сдоби със силиконово уплътнение на раздробения от куршумите си таз, както и с поставена нефростома, чрез която урината му се извежда директно от бъбрека, без да минава през пикочния мехур.Всичките тези проблеми изисквали специален режим, до който Очите нямал достъп, след като бил настанен в килия с още десет души с обща тоалетна и баня.\"Левият му бъбрек е отказал в турския затвор, но независимо от това надзирателите не са му осигурили необходимите лекарства. Два дни е лежал в страшни болки в килията, без да може да стане. Едва тогава са пратили дежурния лекар от затвора да го прегледа и той е разпоредил да бъде преместен в затворническото крило\", разкриват приятели на Желязков.Митьо Очите трябва да бъде предаден от турските власти на българските до средата на септември. Негови близки разкриват още, че той не обжалва екстрадицията си.След завръщането си в България, Димитър Желязков ще се сдобие с обвинение за лидер на престъпна група, търгуваща с дрога и наложила повсеместен рекет над търговци в Слънчев бряг, Несебър и Бургас.", "date": "2018.08.31", "title": "Митьо Очите гасне в Истанбул"}
{"url": "https://www.novinite.bg/articles/163875/Nereglamentirano-smetishte-se-zapali-v-Asenovgrad", "text": "Нерегламентирано сметище се запали в Асеновград в петък. Пожарът е възникнал зад завод \"Калцит\", предаде БГНЕС.Сигналът е подаден около 13.20 ч., след като гъст дим се разнася над града. Противопожарен екип на завода веднага се е заел с гасенето. Огънят е локализиран. Няма опасност от разрастване.", "date": "2018.08.31", "title": "Нерегламентирано сметище се запали в Асеновград"}
{"url": "https://www.novinite.bg/articles/163838/Specprokuraturata-vleze-v-ofisi-namirashti-se-v-dva-hotela", "text": "Специализираната прокуратура извършва следствени действия в офиси, намиращи се в столичния хотел „Маринела“ и в пловдивския хотел „Марица“. Офисите са ползвани от физически и юридически лица, съобщиха от държавното обвинение.Процесуално-следствените действия са в рамките на образувано досъдебно производство за организирана престъпна група, създадена с цел избягване на плащане на данъчни задължения в големи размери чрез подправяне на данъчни документи.акция спецпрокуратураУстановено е, че в периода 2017 – 2018 г. реални търговски дружества са подправяли счетоводните си регистри, като в тях са включвали фактури от типа „липсващи търговци“. Тези фактури са осчетоводявани под контрола на организираната престъпна група и по този начин се е избягвало плащането на данъчни задължения по смисъла на Закона за ДДС.Установено е също, че в периода 2016 – 2018 г. са били извършвани финансови операции и е прикриван произход на имущество, придобито чрез тежко умишлено престъпление, отбелязват от прокуратурата.5 приложения, с които да убиеш скукатаДействията по разследването са възложени на следователи от Следствения отдел към Специализираната прокуратура.", "date": "2018.08.31", "title": "Спецпрокуратурата влезе в офиси, намиращи се в два хотела"}
{"url": "https://www.novinite.bg/articles/163849/Vzriv-v-ruski-voenen-zavod-ubi-hora", "text": "Най-малко трима души загинаха, а двама ранени след взрив в руски военен завод, предаде РИА Новости. Експлозия разтърси предприятие за производство на взривни вещества в централния град Дзержинск. Инцидентът стана в цех за производство на амонал, а взривът стана причина за пожар и материални щети. Все още няма данни за състоянието на пострадалите. Причините за експлозията са в процес на изясняване, допълни цитираната медия.", "date": "2018.08.31", "title": "Взрив в руски военен завод уби хора"}
{"url": "https://www.novinite.bg/articles/163848/Zakopchaha-alo-mafiot-ot-Burgas-vav-Vidin", "text": "26-годишен бургазлия, замесен в телефонна измама във Видин, е арестуван, съобщиха от МВР. Измамникът е задържан в ареста за 72 часа. Криминално проявеният мъж, осъждан за телефонни измами, е привлечен като обвиняем съучастник-помагач по досъдебно производство. На 29 август вечерта 68-годишна жена от крайдунавския град сигнализирала в полицията, че минути по-рано до кофи за смет оставила плик с ценности. Тя обяснила как \"помага на органите на реда да задържат терористи\", след като в телефонни разговори била убедена да съдейства. Униформените служители реагирали незабавно и заловили лицето, изпратено да прибере плика от мястото, посочено от жената. В него имало 280 лева, 200 евро, златни накити и множество монети от различни валути.", "date": "2018.08.31", "title": "Закопчаха ало мафиот от Бургас във Видин"}
{"url": "https://www.novinite.bg/articles/163877/Arestuvaha-maj-ubil-svoj-rabotnik-v-Sarnica-opital-da-se-prikrie", "text": "Полицията във Велинград задържа извършщител на убийство, извършено в Сърница, съобши говорителят на регионалната полицийска дирекция Мирослав Стоянов. Арестуваният Васил С. / 36г./ от Панчарево първоначално заблудил полицията, като се обадил на телефона за спешни случай в сряда сутринта, че е открил мъртъв в микробус край Сърница своя работник Георги К. / 47г./ от София. Возилото се намирало в местността \"Таш Капия\" в землището на родопския град. Изпратеният на мястото медицински екип констатирал смъртта на мъжа, а при извършения първоначален оглед не били открити видими следи от насилие. Трупът бил транспортиран за аутопсия в отделението по съдебна медицина в областната болница в Пазарджик. При извършването й съдебните лекари установили, че смъртта е настъпила вследствие на черепно-мозъчна травма, по всяка вероятност причинена от силен удар в главата с твърд предмет. След получаване на данните за това в полицейското управление на Велинград бил сформиран оперативен екип за разкриване на убийството. В хода на разследването полицаите установили, че извършител на тежкото престъпление е подалият сигнала Васил С. Убитият бил нает за извършване на строително-ремонтни дейности в имота на извършителя. Изясняват се причините довели до убийството. С постановление на окръжната прокуратура в Пазарджик убиецът е задържан за 72 часа. От държавното обвинение ще поискат от съда налагане на най-тежката мярка за неотклонение - \"задържане под стража\" за извършителя на тежкото престъпление.", "date": "2018.08.31", "title": "Арестуваха мъж, убил свой работник в Сърница, опитал да се прикрие"}
{"url": "https://www.novinite.bg/articles/163831/Stotici-germanci-izlyazoha-na-poreden-protest-sreshtu-migrantite", "text": "В източногерманския град Кемниц се проведе пореден антиимигрантски протест. През последните дни градът стана арена на сблъсъци между групи крайнодесни и крайнолеви, разделени по въпроса за имиграцията в страната.Митингът в четвъртък вечер не беше толкова масов, колкото предишните два. Между 500 и 800 души се събраха пред футболния стадион в Кемниц с призиви за спиране на имиграцията.Повод за началото на напрежението беше смъртта на 35-годишен мъж, за която са обвинени сириец и иракчанин. По информация на германското издание „Ди Велт” единият заподозрян за престъплението е търсил убежище у нас. 22-годишният Йосиф. А. трябвало да бъде депортиран в България през май 2016 г., но това не се е случило. Срокът за неговото връщане обратно бил удължен с шест месеца, в които властите трябвало да вземат решение за депортацията.В четвъртък и френският президент Еманюел Макрон коментира ситуацията в Кемниц.„Тези, които казват: „Да изритаме всички чужденци\", се самозаблуждават. Тези, които казват: „Да затворим портите\", се самозалъгват. Това няма как да стане! Европа не е остров на 10 000 км от останалия свят. Това, което искаме ние, демократичните, прогресивни европейци, е ясна визия. Визия, която не е милостива и наивна, за да каже: „Ще посрещнем всички имигранти с добре дошли\". Това не е вярно! Искаме визия, която да е в крак с новата реалност и да казва: „Нека чуем страховете на хората. Да се освободим от фалшивите страхове и да намерим ясен отговор на другите притеснения\", заяви държавният глава.", "date": "2018.08.31", "title": "Стотици германци излязоха на пореден протест срещу мигрантите"}
{"url": "https://www.novinite.bg/articles/163855/Sadyat-osminata-balgari-nasilili-momiche-v-Germaniya", "text": "Германски съд днес започва дело за групово изнасилване на 13-годишно момиче от осем тийнейджъри в гориста местност на югозападния град Фелберт, предаде ДПА. Осемте момчета на възраст от 14 до 17 години са обвинени, че са пресрещнали момичето, когато то се прибирало от плувен басейн, завлекли го в гората и го насилвали, докато не се намесила минаваща през гората жена. И осемте момчета са от български произход, но само шест от тях ще се явят днес в регионалния съд в град Вупертал. След престъплението другите две избягаха в България със семействата си, но бяха арестувани там и ще бъдат съдени отделно, отбелязва ДПА, цитирана от БТА. Според прокурорите срещу момчетата има убедителни доказателства, включително видеозапис на деянието, заснет с мобилния телефон на едно от тях, ДНК-проби, взети от жертвата, и показания на жената, прекъснала престъплението.", "date": "2018.08.31", "title": "Съдят осмината българи, насилили момиче в Германия"}
{"url": "https://www.novinite.bg/articles/163866/Zadarjaha-10-dushi-pri-specakciyata-v-hotelite-Marinela-i-Marica", "text": "10 души са задържани при специализираната акция на спецпрокуратурата днес в хотел \"Маринела\" в София и в хотел \"Марица\" в Пловдив. Това съобщи ръководителят на спецпрокуратурата Иван Гешев.Открити са и 150 000 лв., от които 60 000 са били намерени в кутия за обувки. Гешев добави, че ще бъдат иззети и автомобили, а до края на деня наблюдаващият прокурор ще прецени какви обвинения да бъдат повдигнати на задържаните.Гешев уточни, че трима са от семейството, а останалите са свързани с дейността на собственика на хотелите.Очаквайте подробности!", "date": "2018.08.31", "title": "Задържаха 10 души при спецакцията в хотелите \"Маринела\" и \"Марица\""}
{"url": "https://www.novinite.bg/articles/163865/Trima-raneni-pri-ataka-s-noj-v-Amsterdam", "text": "Трима души са пострадали при нападение, извършено с нож от неизвестен човек на централната жп гара в Амстердам. Това съобщи Франс прес, като се позова на полицията. Служители на органите на реда са стреляли и са ранили нападателя. Не е ясно дали случаят е свързан с тероризъм, предаде Асошиейтед прес.", "date": "2018.08.31", "title": "Трима ранени при атака с нож в Амстердам"}
{"url": "https://www.novinite.bg/articles/163822/Dnes-shte-bade-predimno-slanchevo", "text": "Днес ще бъде предимно слънчево. След обяд ще има временни увеличения на облачността, главно над планинските райони от Западна България и на отделни места там ще превали и прегърми. Ще духа слаб до умерен, предимно източен вятър. Максимални температури между 29° и 34°, в София около 29°. Над планините ще бъде предимно слънчево, след обяд с купеста облачност и на отделни места в масивите от Западна България ще превали и прегърми. Ще духа слаб до умерен югоизточен вятър. Максималната температура на височина 1200 метра ще бъде около 23°, на 2000 метра – около 16°.Над Черноморието ще бъде слънчево с до умерен вятър от изток-североизток. Максималните температури ще са между 28° и 31°. Температурата на морската вода е 26°-27°. Вълнението на морето ще бъде около 2 бала.", "date": "2018.08.31", "title": "Днес ще бъде предимно слънчево"}
{"url": "https://www.novinite.bg/articles/163832/Tramp-zaplashi-da-izvadi-SASht-ot-Svetovnata-targovska-organizaciya", "text": "Доналд Тръмп заплаши, че ще извади САЩ от Световната търговска организация. Американският президент нарече работата на организацията „нечестна спрямо САЩ\" и каза, че ако отношението й не се промени, Америка напуска.Световната търговска организация беше създадена през 1994 г. като независим регулатор на търговските спорове между отделните страни. Тя е смятана за основна институция и символ на свободната търговия в световен мащаб. Тръмп често напада организацията. Той определи договора за създаването й като „най-лошия, подписван някога\".", "date": "2018.08.31", "title": "Тръмп заплаши да извади САЩ от Световната търговска организация"}
{"url": "https://www.novinite.bg/articles/163864/Startira-proekt-za-podobryavane-na-mestoobitaniya-v-rezervata-Srebarna", "text": "Стартира  проект за подобряване на природозащитното състояние на горските природни местообитания на територията на Поддържан резерват „Сребърна“. Бенефициент е Регионална инспекция по околната среда и водите – Русе. Целта е възстановяването и поддържането на местообитания, оценени в „неблагоприятно лошо състояние” съгласно проекта за „Картиране и определяне на природозащитното състояние на висши растения, мъхове и природни местообитания”.Територията на резервата попада в землищата на с. Сребърна и с. Ветрен, и в границите на две защитени зони от екологичната мрежа Натура 2000. С изпълнението на дейностите по проекта ще се подобри природозащитното състояние на Алувиалните гори с Черна елша (Alnus glutinosa) и Планински ясен (Fraxinus excelsior), и на Крайречните смесени гори от Обикновен дъб (Quercus robur), Бял бряст (Ulmus laevis), Планински ясен (Fraxinus excelsior), и Полски ясен (Fraxinus angustifolia).Основните мерки са свързани с отстраняване и ограничаване разпространението на инвазивни видове, лесовъдски дейности за подобряване на благоприятния природозащитен статус, охранителни мерки, и купуване на специализирана техника.Проектът се осъществява с осигурено финансиране от ОПОС 2014-2020 в размер на близо 900 хил. лв. Срокът на изпълнение е 32 месеца.", "date": "2018.08.31", "title": "Стартира проект за подобряване на местообитания в резервата „Сребърна“"}
{"url": "https://www.novinite.bg/articles/163872/Septemvri-zapochva-sas-slance-Sabotata-do-32C", "text": "През нощта ще бъде предимно ясно и почти тихо. Утре ще бъде слънчево, с временни увеличения на облачността в следобедните часове. Само на отделни места в крайните западни райони ще превали. Ще духа слаб, в Източна България и Дунавската равнина - до умерен, вятър от изток-североизток.Максималните температури ще са между 29 и 34 градуса, сочи прогнозата за времето на НИМХ при БАН.Над Черноморието ще бъде слънчево. Ще духа слаб до умерен североизточен вятър. Максималните температури ще са между 28 и 32 градуса. Температурата на морската вода е 26-27 градуса. Вълнението на морето ще бъде 2 бала.Над планините ще бъде предимно слънчево.В следобедните часове ще се развива купеста облачност и само на отделни места в западните масиви ще има краткотрайни валежи. Ще духа слаб до умерен източен вятър. Максималната температура на височина 1200 метра ще е около 24 градуса, на 2000 метра - около 17 градуса.Атмосферното налягане ще се задържи без съществена промяна - ще е малко по-високо от средното за месеца.В неделя ще бъде предимно слънчево. Вятърът в Източна България ще бъде от изток-североизток, предимно слаб. Максималните температури ще са между 29 и 34 градуса.В началото на следващата седмица ще се задържи предимно слънчево и все още с високи температури. Ще се усили вятърът от изток-североизток. Късно привечер в понеделник над западните райони ще се развие купесто-дъждовна облачност и в отделни райони ще превали и прегърми.", "date": "2018.08.31", "title": "Септември започва със слънце! Съботата до 32°C"}
{"url": "https://www.novinite.bg/articles/163839/Opera-v-cirka-za-parvi-pat-v-Balgariya", "text": "ПАЛЯЧИ опера от Руджеро Леонкавало под купола на Академичен цирк „Балкански“ на 3 и 4 септември във Варна ПАЛЯЧИ – новата продукция на Държавна опера-Стара Загора съвместно с Академичен цирк „Балкански“ ще бъде представена за първи път във Варна на 3 и 4 септември от 19.00 часа в шапитото на цирка /бул. \"Цар Освободител\" до бензиностанция „Кава Петрол“/. За първи път в България – Опера в цирка! С този спектакъл ще бъде почетен големият български тенор Калуди Калудов. Израснал във Варна, за оперното пеене го открива легендарната варненска педагожка Веселина Зафирова. Следват 40 години по най-престижните световни оперни сцени, години на активна артистична и педагогическа дейност, овенчани с триумфален възход, щедри аплодисменти и не на последно място - с успехите на неговите последователи и ученици. Идеята за Опера в цирка е на световно признатия певец, прегърната възторжено и осъществена от режисьора и директор на Старозагорската опера Огнян Драганов. Изборът на заглавието е без колебание – операта „Палячи“ на Леонкавало е единствената опера със сюжет по действителен случай и разказващ за живота и личната драма на артиста. В новата постановка на операта „Палячи“ – пътуващата трупа е циркова и действието се развива в цирка сред естествения декор на арената на Академичен цирк „Балкански“. Спектаклите ще дирижира главният диригент на Държавна опера-Стара Загора Ивайло Кринчев. Художници на костюмите са Каталин Йонеску- Арборе /Румъния/ и Салваторе Русо /Италия/. Зрителите могат да очакват една необикновена и силно въздействаща класическа постановка с участието на звездни солисти, хора и оркестъра на Държавна опера-Стара Загора. В ролята на Канио на 3 септември ще бъде Калуди Калудов, а на 4 септември – Георги Динев. В ролята на Неда ще се представят Анна Дитри /3 септември/ и Деси Стефанова /4 септември/. Ролите на директора на цирка и Тонио ще си споделят Александър Крунев и Нико Исаков. Валери Турманов /3 септември/и Теодор Петков /4 септември/ зрителите ще видят в ролята на Силвио, а Ивайло Йовчев – в ролята на Бепо. Под купола на цирка ще бъде представена атрактивна циркова програма в изпълнение на артисти от Академичен цирк „Балкански“. Номерата са прецизно подбрани от творческия екип, за да се впишат логично в музикалната драматургия и да подсилят колорита на реалистичната артистична атмосфера. След гостуването във Варна на 3 и 4 септември, спектакълът на операта „Палячи“ ще бъде представен в Пловдив /22 и 23 октомври/ и в София /19 и 20 ноември/. „Палячи“ – Опера в цирка – турне - видео Предварителна продажба на билети  Онлайн и в мрежата на www.eventim.bg  На касите на Академичен цирк „Балкански“, телефон 0878 570 602 Бул. \"Цар Освободител\" до бензиностанция „Кава Петрол“  Фестивален и конгресен център: всеки ден от 10 до 21 ч. /почивка 14.00 -14,30ч. и 16,30-17.00 ч./, тел. 052 685 214,", "date": "2018.08.31", "title": "Опера в цирка – за първи път в България"}
{"url": "https://www.novinite.bg/articles/163870/Protestirashti-v-Svoge-Ostavkite-ne-reshavat-nishto-tryabva-da-se-nameryat-horata-podpisali-akt-16-na-patya", "text": "Трите министерски оставки, които са подадени, не решават нищо в този случаи. Трябва да бъдат открити хората, които са подписали този акт 16 за осъществяването на този некачествен ремонт. Това каза Александър Славков, организатор на протеста в Своге, пред БНР. Протестиращите се събраха след тежкия пътен инцидент, при който загинаха 17 души край Своге. Славков е бил свидетел на вземането на проби от пътя край Своге. „За втори път взимат проби. Тези няма да показват нищо по-различно от първите - че асфалтът е некачествен, негоден да бъде положен за пътна настилка“. Процесуално-следствените действия на мястото на катастрофата продължават, каза още той.", "date": "2018.08.31", "title": "Протестиращи в Своге: Оставките не решават нищо, трябва да се намерят хората, подписали акт 16 на пътя"}
{"url": "https://www.novinite.bg/articles/163823/Kmetat-na-Sofiya-Jordanka-Fandakova-uchastva-v-operativkata-za-remonta-na-Zona-4-v-centara", "text": "Кметът на София Йорданка Фандъкова участва в оперативката за ремонта на Зона 4 от центъра на града за възстановяване и обновяване на публичните пространства. На нея присъстваха заместник-кметът по направление транспорт Евгени Крусев, ръководителят на проекта арх.Иво Пантелеев, представители на надзора, на изпълнителя и експлотационни дружества.Кметът Фандъкова изиска отчет за графика на обекта. Тя настоя за стриктно следене на качеството на работа от надзора, както и спазване на технологията на изпълнение на различните дейности. Не бива да се прави компромис с качеството на работа, каза Фандъкова пред представители на изпълнителя, надзора и проектанта на обекта. Тя поиска да се използва подходящото време и да се осигурят повече работници на отделните подобекти от зоната.В момента като част от Зона 4 се работи на няколко подобекта. Това са бул.\"Васил Левски\", ул.\"Московска\", ул.\"6-ти септември\", ул.\"Аксаков\", както и градините \"Кристал\" и \"Св. Климент Охридски\".На бул.\"Васил Левски\" започна полагането на основният пласт асфалт (биндер) в две пътни ленти в участъка от Ректората до ул.\"Оборище\". \"Топлофикация\"работи в участъка на кръстовището с ул.\"Оборище\", където изгражда нов топлопровод. Рехабилитацията на бул.\"Васил Левски\" трябва да бъде завършена до 15 септември.Ремонт на топлопровод се извърши и на ул.\"Московска\", където се изграждат нови тротоарни настилки. На ул. \"6-ти септември\" се изпълнява канализация от \"Софийска вода\", предстои изграждане на подземни контейнери, възстановяване на паважната настилка и ремонт на тротоарите. Ремонт на пътна настилка и тротоари се прави и на ул.\"Аксаков\".Извършва се ремонт на алейната мрежа и в градините \"Кристал\" и \"Св. Климент Охридски\".В момента извън обхвата на зоната се работи и по ул.\"Иван Вазов\", където се подменя и изгражда на нова канализация от \"Софийска вода\".", "date": "2018.08.31", "title": "Кметът на София Йорданка Фандъкова участва в оперативката за ремонта на Зона 4 в центъра"}
{"url": "https://www.novinite.bg/articles/163845/EK-shte-predloji-da-se-premahne-mesteneto-na-strelkite", "text": "Европейската комисия ще предложи премахването на преминаването към зимно часово време, предаде Франс прес, която цитира Жан-Клод Юнкер.В допитване на Европейската комисия от началото на юли до средата на август взеха участие 4,6 милиона души. Над 80 процента от европейците заявиха, че искат да бъде премахната практиката да се превъртат стрелките на часовниците пролет и есен.От хората, предпочитащи да спре смяната на часовото време, повечето предпочитат да се запази за постоянно лятното часово време.", "date": "2018.08.31", "title": "ЕК ще предложи да се премахне местенето на стрелките"}
{"url": "https://www.novinite.bg/articles/163824/Kmetat-na-Sofiya-Jordanka-Fandakova-uchastva-v-operativkata-za-remonta-na-Zona-4-v-centara", "text": "Кметът на София Йорданка Фандъкова участва в оперативката за ремонта на Зона 4 от центъра на града за възстановяване и обновяване на публичните пространства. На нея присъстваха заместник-кметът по направление транспорт Евгени Крусев, ръководителят на проекта арх.Иво Пантелеев, представители на надзора, на изпълнителя и експлотационни дружества.Кметът Фандъкова изиска отчет за графика на обекта. Тя настоя за стриктно следене на качеството на работа от надзора, както и спазване на технологията на изпълнение на различните дейности. Не бива да се прави компромис с качеството на работа, каза Фандъкова пред представители на изпълнителя, надзора и проектанта на обекта. Тя поиска да се използва подходящото време и да се осигурят повече работници на отделните подобекти от зоната.В момента като част от Зона 4 се работи на няколко подобекта. Това са бул.\"Васил Левски\", ул.\"Московска\", ул.\"6-ти септември\", ул.\"Аксаков\", както и градините \"Кристал\" и \"Св. Климент Охридски\".На бул.\"Васил Левски\" започна полагането на основният пласт асфалт (биндер) в две пътни ленти в участъка от Ректората до ул.\"Оборище\". \"Топлофикация\"работи в участъка на кръстовището с ул.\"Оборище\", където изгражда нов топлопровод. Рехабилитацията на бул.\"Васил Левски\" трябва да бъде завършена до 15 септември.Ремонт на топлопровод се извърши и на ул.\"Московска\", където се изграждат нови тротоарни настилки. На ул. \"6-ти септември\" се изпълнява канализация от \"Софийска вода\", предстои изграждане на подземни контейнери, възстановяване на паважната настилка и ремонт на тротоарите. Ремонт на пътна настилка и тротоари се прави и на ул.\"Аксаков\".Извършва се ремонт на алейната мрежа и в градините \"Кристал\" и \"Св. Климент Охридски\".В момента извън обхвата на зоната се работи и по ул.\"Иван Вазов\", където се подменя и изгражда на нова канализация от \"Софийска вода\".", "date": "2018.08.31", "title": "Кметът на София Йорданка Фандъкова участва в оперативката за ремонта на Зона 4 в центъра"}
{"url": "https://www.novinite.bg/articles/163880/Proektozakon-predvijda-po-visoki-danaci-za-starite-koli", "text": "Пpeдлoжeниe нa Mиниcтepcтвo нa финaнcитe предвижда по-старите автомобили да плащат по-високи такси, изчислени според еврокатегорията им. B мoмeнтa фopмyлaта вĸлючвa мoщнocттa и възpacттa нa колите, ĸaтo cтapитe плaщaт пo-мaлĸo, a пo-нoвитe пoвeчe. Предложението е за старите автомобили таксите да се повишат, а за новите да се намалят. Що се отнася до \"конските сили\" се въвеждат нови по-високи такси. Колко автомобилът замърсява околната среда и какъв е неговият екостандарт също ще се вземат предвид. Досега, пpи нaличиeтo нa ĸaтaлизaтop, имaшe oтcтъпĸи, но се очаква те да oтпaднат.", "date": "2018.08.31", "title": "Проектозакон предвижда по-високи данъци за старите коли"}
{"url": "https://www.novinite.bg/articles/163860/Kino-v-parka-na-Voennata-akademiya", "text": "И тази година жителите и гостите на София могат да се насладят на поредното издание на „КИНО В ПАРКА\" във Военната академия \"Г. С. Раковски“, между 4 и 8 септември 2018 г.Всяка вечер прожекциите започват в 20:30 часа.За да продължат усещането за лято и в топлите вечери на септември, организаторите са подбрали най-доброто от световното кино за 2018 година.„КИНО В ПАРКА” е инициатива на  и се осъществява със съдействието на Дирекция \"Култура\" на Столична община и Военната академия \"Г. С. Раковски\".ПРОГРАМА:4 септември – „КВАДРАТЪТ”, режисьор Рубен ЙостлундОнлайн билети:  5 септември – „ПРОЕКТЪТ „ФЛОРИДА”, режисьор Шон БейкърОнлайн билети:   6 септември – „ДРУГИЯТ ЛЮБОВНИК”, режисьор Франсоа ОзонОнлайн билети:  7 септември – „МАНИФЕСТ”, режисьор Юлиан РозефелдОнлайн билети:   8 септември – „ПОТАПЯНЕ”, режисьор Вим ВендерсОнлайн билети:  Касата за „Кино в парка” отваря всяка вечер 60 минути преди прожекцията. Билетите са на цена 8 лева (при предварителна продажба или при пакет „Трима на кино”) и 10 лева на място.Организаторите препоръчват предварителното закупуване на билети онлайн. Повече информация във фейсбук събитието:  ", "date": "2018.08.31", "title": "Кино в парка на Военната академия"}
{"url": "https://www.novinite.bg/articles/163827/Shtafeten-maraton-promenya-dvijetieto-v-stolicata", "text": "От 09:00 до 13:30 часа на 06.09.2018 г. ще се проведе щафетен маратон по следния маршрут:Старт от северозападното пътно платно на бул. „Евлоги и Христо Георгиеви\" пред Националния стадион „Васил Левски\" по западното пътно платно на бул. „Евлоги и Христо Георгиеви\", по източното пътно платно на ул. „Проф. Фритъоф Нансен\", обратен завой при бул.„Васил Левски\", по западното пътно платно на ул. „Проф. Фритъоф Нансен\", надясно по бул. „България\", по източното пътно платно на бул. „Пенчо Славейков\", обратен завой по тротоара на бул. „Витоша\", по западното пътно платно на бул. „Пенчо Славейков\", по бул. \"България“, надясно по западното пътно платно на бул. „Черни връх\", обратен завой при ул. „Св. Hayм“, по източното пътно платно на бул. „Черни връх\", надясно по югоизточното пътно платно на бул. „Евлоги и Христо Георгиеви\", бул. ,,Драган Цанков\", Борисова градина, изход от Борисова градина при Национален стадион „Васил Левски\", по югоизточното пътно платно на бул. „Евлоги и Христо Георгиеви\" до Орлов мост, преминава по пешеходната зона, по северезападното пътно платно на бул. „Евлоги и Христо Георгиеви\" до Национален стадион „Васил Левски\", където е финала.Забранява се престоят и паркирането на пътни превозни средства, както следва:От 08:00 часа на 05.09.2018 г. до 15:00 часа на 06.09.2018 г., на моста пред Националния стадион „Васил Левски“- 2 /две/ паркоместа;От 07:00 часа на 06.09.2018 г. дo приключване на мероприятието на моста пред Националния стадион „Васил Левски\";От 07:30 до13:30 часа на 06.09.2018 г. се забранява влизането на пътни превозни средства в двете посоки по:„Център за градска мобилност” ЕАД ще осигури два специализирани автомобила за принудително преместване на паркирани в нарушение автомобили, само по нареждане на отдел „Пътна полиция” при СДВР, за времето и мястото посочени по-горе, съгласно чл.171, т.5 от Закона за движението по пътищата.", "date": "2018.08.31", "title": "Щафетен маратон променя движетието в столицата"}
{"url": "https://www.novinite.bg/articles/163829/Razpitvat-bivshi-shefove-na-API-zaradi-katastrofata-kraj-Svoge", "text": "Продължават разпитите в националното следствие за пътя край Своге, на който загинаха 17 души. В петък обяснения ще дават бившите шефове на Агенция „Пътна инфраструктура\" Дончо Атанасов и Лазар Лазаров.В четвъртък бяха разпитани регионалният министър Николай Нанков и повече от 30 чиновници. След разпитите стана ясно, че АПИ не отговаря за мантинелите в района, защото това било задължение на общината. Освен това, по думите на шефа на АПИ, Пътна полиция не написала в доклада си за отсечката, че е район с концентрация на тежки инциденти.", "date": "2018.08.31", "title": "Разпитват бивши шефове на АПИ заради катастрофата край Своге"}
{"url": "https://www.novinite.bg/articles/163826/Bogoslovskiyat-fakultet-na-SU-otkriva-nova-magistarska-programa", "text": "Богословският факултет на Софийския университет /СУ/ \"Св. Климент Охридски\" открива новата магистърска програма \"Църковен мениджмънт\". Това съобщиха от факултета.Приемът на документите на кандидатите за програмата е до 12 септември.Обучението за образователноквалификационната степен \"Магистър по теология - Църковен мениджмънт\" се организира по инициатива на църковници, икономисти и преподаватели от Катедрата \"Историческо и систематическо богословие\" на Богословския факултет на СУ.Магистърската програма е предназначена за духовници и църковни служители, които желаят да специализират в областта на християнското предприемачество и църковната финансовостопанска област; за богослови, които желаят да специализират; за служители и специалисти в държавната, регионалната и общинската администрации, ангажирани с развитието на църковните стопански дейности и тяхното представяне; за желаещите да получат задълбочени знания в църковния мениджмънт, духовната и църковната практика; за бакалаври и/или магистри по теология, които искат да продължат християнските традиции с инициативи, свързани с различни видове църковни стопански дейности.Магистърските програми в Богословския факултет, като принцип на обучение, предлагат задълбочено и систематизирано запознаване с проблеми, свързани с християнското богословие, вяра и култура, а така също и с живота в Църквата.Настоящата магистърска програма предлага надграждане на придобитите знания в една интердисциплинарна богословско-стопанска практическа насоченост и си поставя за задача подготвянето на специалисти със способности за ефективна професионална реализация и кариера в потисканата десетилетия наред стопанска инициатива на Църквата в България. Крайната цел е да бъде подпомогната кадрово БПЦ-БП както на централно, така и на регионално ниво /митрополии, архиерейски наместничества, енории и манастири/.", "date": "2018.08.31", "title": "Богословският факултет на СУ открива нова магистърска програма"}
{"url": "https://www.novinite.bg/articles/163828/Zasnemaneto-na-reklamen-klip-ogranichava-dvijenieto-v-stolicata", "text": "Забранява се престоят и паркирането на пътни превозни средства, с изключение на автомобилите на снимачния екип и извън местата в режим на платено паркиране \"служебен абонамент\", както следва:От 16:00 до 19:00 часа на 27.08.2018 г. и от 08:30 до 19:30 часа на 28.08.2018 г.:на ул. \"Кърниградска\" между ул. \"Кн. Борис I\" и ул. \"Цар Асен\" - 15 /петнадесет/ паркоместа;на ул. \"Кн. Борис I\" между ул. \"Солунска\" и ул. \"Иван Денкоглу\" - 15 /петнадесет/ паркоместа;От 14:00 до 20:30 часа на 29.08.2018 г. на локалното пътно платно на бул. \"Цариградско шосе\", преди бензиностанция \"Петрол\" - 15 /петнадесет/ паркоместа.", "date": "2018.08.31", "title": "Заснемането на рекламен клип ограничава движението в столицата"}
{"url": "https://www.novinite.bg/articles/163840/Nad-7300-choveka-se-prisaediniha-kam-peticiyata-Za-podobryavane-na-rodilnite-griji-v-Balgariya", "text": "Eлектронната петиция „За подобряване на родилните грижи в България“ към момента е събрала над седем хиляди и триста членове. Инициатор на инициативата е сдружение „Родилница“, което се бори за подобряване условията за раждане в България. Петицията е достъпна тук и цели да бъдат взети адекватни мерки за спиране на насилието над родилки. Сдружението от години алармира за честите случаи на насилие над родилки в българските болници и предлага да бъде създадено специално обучение по лекарска етика и култура на зачитане на правата на пациента, както и образованието по акушерство и гинекология да бъде обновено и съобразено с препоръките на Световната здравна организация (СЗО). Екипът на „Родилница“ настоява още да бъде приет задължителен регламент как да бъде водено раждането. Според сдружението е необходимо да се утвърди правна уредба, която да дава специална закрила на раждащите жени, както и да бъде дефинирано понятието „насилие над родилки” в Наказателния кодекс. „Наши проучвания показват, че мнозинството от раждащите в България жени не са удовлетворени от предоставяните им родилни грижи в лечебните заведения. Повечето от тях се чувстват травмирани (психически и физически) от приложените им нежелани медицински интервенции, от незачитането на достойнството им и лишаването им от контакт с бебето в първите 24 часа от раждането. По тази причина някои жени дори се отказват от следващо раждане или търсят алтернативни варианти (частна болница, вкъщи или в чужбина). С настоящата петиция целим да променим това и да създадем спокойна и подкрепяща среда за родилките в България“ - споделя Нина Гелкова от сдружение „Родилница“.", "date": "2018.08.31", "title": "Над 7300 човека се присъединиха към петицията „За подобряване на родилните  грижи в България“"}
{"url": "https://www.novinite.bg/articles/163842/Falshivi-imejli-prikanvat-grajdanite-da-izpratyat-bankovata-si-smetka-do-NAP", "text": "Фалшиви имейли за потвърждаване на банкова сметка за възстановяване на данък от името на НАП се разпространяват отново в интернет, предупреди Елена Манолова, експерт в звено „Комуникации\" към Териториалната дирекция на Националната агенция по приходите в Пловдив. В електронното писмо се съобщава, че адресатът му трябва да получи обратно известна сума пари от надвнесени данъци и се приканва да последва линк, на който да потвърди своята банкова сметка. Като подател на фалшивото електронно писмо се визуализира електронният адрес на самия получател, обръщат внимание от Агенцията. От НАП заявяват, че не са изпращали имейли с подобно съдържание до своите клиенти. От Приходната агенция са сигнализирали специализираните служби и работят съвместно с тях за издирването на извършителите, предаде БНР", "date": "2018.08.31", "title": "Фалшиви имейли приканват гражданите да изпратят банковата си сметка до НАП"}
{"url": "https://www.novinite.bg/articles/163830/Obyavyavat-rezultatite-ot-proverkata-na-incidenta-s-bashtata-na-prezidenta", "text": "Очаква се в петък да излязат резултатите от проверката по случая с пътния инцидент между бащата на президента и мъж в електрическа триколка.Катастрофата стана на кръгово кръстовище в Харманли на 17 август. Акт е написан на мъжа с триколката, а за инцидента се разбра девет дни по-късно. Затова и МВР, и прокуратурата назначиха проверки.Взета е проба за алкохол и наркотици на Георги Радев. Те са отрицателни. Родителите на президента не казали за инцидента на сина си. Той разбрал два дни по-късно. Пострадалият няма претенции към семейство Радеви.„Независимо кой, трябва да носи отговорност пред закона при провинение. Няма как да се отмине фактът, че цели институции са впрегнати да раздухват случая”. Така държавният глава коментира казуса в четвъртък.", "date": "2018.08.31", "title": "Обявяват резултатите от проверката на инцидента с бащата на президента"}
{"url": "https://www.novinite.bg/articles/163835/Myusyulmani-startirat-shtafetna-gladna-stachka-v-podkrepa-na-Bosiya", "text": "Повече от 90 мюсюлмани от Родопите и Старозагорско утре ще започнат щафетна гладна стачка в подкрепа на Николай Колев-Босия, който гладува от средата на юни.\r\n \r\nНеговият протест е срещу „корупцията в Изпълнителна агенция „Автомобилна администрация“ и продажбата на шофьорски книжки“. Босия настоява и за оставката на транспортния министър Ивайло Московски.В протеста се включва и бившият служебен премиер Ренета Инджова. Тя определя създадената по случая временна парламентарна комисия като \"абсолютно несъстоятелна и некомпетентна\". \"Тази кауза е най-народната кауза, защото всички са метнати по магистралите, а там царят само нарушения, фалш, бутафорни реквизити - от обозначенията до мантинелите\", каза Инджова пред \"Хоризонт\".\r\n \r\n\"Докато не му се даде шанс да докаже дали е прав или не е прав, ние ще продължаваме със щафетните гладни стачки\", заяви Ибрахим Караджа от Казанлък. Според друг поддръжник на Колев - Айдън Даил, има пробуждане и \"по един много обикновен, чисто човешки начин, тръгва реален протест, с реални мирни действия\".\r\n \r\n\"Смело мога да кажа, че това са хора, здраво стъпили на краката си, които отричат насажданата паралелна реалност, а тази паралелна реалност - институционализирана, струва много милиарди, но най-тъжното е, че струва нашите животи\", посочи Айдън Даил.", "date": "2018.08.31", "title": "Мюсюлмани стартират щафетна гладна стачка в подкрепа на Босия"}
{"url": "https://www.novinite.bg/articles/163846/Startira-Sofiya-Film-Fest-v-Yambol", "text": "Община Ямбол отново кани публиката на „София Филм Фест”.От днес (31 август) до 15 септември 2018 стартира лятното кино в Градския парк- Спортен комплекс „Георги Дражев”  от 20:00 часа с най-новата творба на Шон Бейкър, режисьор-емблема на независимото кино в Америка- „Проектът „Флорида” .Вторият филм в програмата- „Най щастливият ден в живота на Оли Маки” („The Happiest Day in the Life Of Olli Mäki“, Финландия, 2016), ще бъде представен на 1 септември (събота) от 20:00 часа.На 7 септември (петък), отново в 20:00 часа, започва прожекцията на интригуващата черно-бяла приказка „Снежанка” („Blancanieves“, Испания-Франция, 2011), дело на режисьора Пабло Бергер.8 септември (събота) е денят, в който представяме носителя за „Златна Палма“ от Кан ’16 – филма на Кен Лоуч „Аз, Даниел Блейк“ („I, Daniel Blake”, Великобритания-Франция-Белгия, 2016), прожекцията стартира в 20:00 часа.Отново в петък, 14 септември, филмовата вечер предлага още една забележителна среща – с филма на френския режисьор Франсоа Озон „В къщата“ („In the House“, Франция, 2012).С прожекцията на 15 септември (събота), начален час 19:30, слагаме край на „София Филм Фест“ в Ямбол за 2018 година. Програмата приключва с прожекцията на амбициозния нов проект на легендарния Вим Вендерс „Потапяне“ - филмът, който откри 65 филмов фестивал в Сан Себастиан.Входът е свободен.", "date": "2018.08.31", "title": "Стартира ''София Филм Фест'' в Ямбол"}
{"url": "https://www.novinite.bg/articles/163843/Zemetresenie-ot-51-po-Rihter-razlyulya-Garciya", "text": "Земетресение в Гърция бе регистрирано с магнитут 5,1 степен по Рихтер. То е на дълбочина 10 км и е на 232 км североазападно от Атина в близост до Лариса и Неохорион. Регистрирано е около 10:00 ч. местно време. До момента няма данни за жертви или разрушения.", "date": "2018.08.31", "title": "Земетресение от 5,1 по Рихтер разлюля Гърция"}
{"url": "https://www.novinite.bg/articles/163852/Kolanite-stavat-zadaljitelni-v-avtobusite", "text": "Коланите ще станат задължителни за всички автобуси, съобщи председателят на Народното събрание Цвета Караянчева пред журналисти във Варна.По думите й приемането на промените в Закона за движение по пътищата е основен приоритет в новия парламентарен сезон, като в него ще бъде заложено задължителното поставяне на колани в автобусите.На 4 септември предстои разглеждането му от транспортната комисия, а на 5 септември законът ще бъде обсъждан в зала на второ четене.Темата за пътната безопасност бе поставена с особена острота след катастрофата край Своге в събота, при която загинаха 17 души.По отношение на предстоящата есенна сесия на парламента Цвета Караянчева изрази надежда, че представителите на всички парламентарни групи ще бъдат диалогични, предаде \"Фокус\".\"Надявам се през новия политически сезон да работим по политики, а не на база на лични нападки\", каза председателят на НС.", "date": "2018.08.31", "title": "Коланите стават задължителни в автобусите"}
{"url": "https://www.novinite.bg/articles/163857/Eksperimentalno-promenyat-avtobusna-liniya--163", "text": "От 6 септември предстои промяна в маршрута на автобусна линия № 163 в София. Транспортната комисия на Столичния общински съвет реши експериментално рейсът да се движи от Националния исторически музей /НИМ/ до местността Златни мостове.Промяната ще бъде за месеците септември и октомври и ще влезе в сила от 6 септември. Линията ще се движи до планината Витоша през почивните и празничните дни на 30 минути.Първият курс за деня от НИМ ще е в 7.00 ч., а последният курс от Златните мостове ще тръгва в 18.05 ч.По този маршрут ще се движат три автобуса, като е осигурен и оперативен резерв от два автобуса при повече желаещи да посетят планината.Сега автобусна линия 163 има допълващи функции към автобусна линия 63, която се движи от бул. \"Цар Борис III\" до Златните мостове.Според заместник-председателя на комисията Зафир Зарков, който водеше заседанието, по всички анализи автобусна линия 163 не е достатъчно натоварена, затова е предприета тази промяна. Целта е да се намали движението на много автомобили в планината.С въвеждането й софиянци ще могат да оставят колите си на големия паркинг пред музея и да пътуват до Златните мостове с градския транспорт, каза още Зарков.Част от съветниците в Комисията смятат, че трябва да се въведат по-строги забрани за движение на леки автомобили в планината, а достъпът до Витоша да става само с градски транспорт.За да стане обаче това, трябва да се осигури редовен обществен транспорт до там. В момента ограничаването на автомобилното движение в планината е от 11.00 до 14.00 ч.", "date": "2018.08.31", "title": "Експериментално променят автобусна линия № 163"}
{"url": "https://www.novinite.bg/articles/163851/Nikolaj-Kolev-Bosiya-prekratyava-gladnata-si-stachka", "text": "81 дни след началото на гладната си стачка Николай Колев-Босия обяви, че я прекратява. Това става след като по-рано днес стана ясно, че премиерът Борисов иска оставките на тримата министри, след тежката катастрофа край Своге. Ивайло Московски е един от министрите, които си тръгват от кабинета. На 12 юни Босия обяви началото на гладната си стачка с декларация, с която поиска оставката на министъра на транспорта и разпускане на Народното събрание. Мотивите за протеста на Босия - корупцията в Агенция \"Автомобилна администрация\" при издаването на шофьорски книжки и стимулиращото корупция законодателстване на депутатите. За намерението си да прекрати гладната стачка, Босия е обявил пред Клуб Z.", "date": "2018.08.31", "title": "Николай Колев-Босия прекратява гладната си стачка"}
{"url": "https://www.novinite.bg/articles/163856/Siderov-za-ostavkite-na-trimata-ministri-Pravilen-hod-na-Borisov", "text": "Председателят на ПГ \"Обединени патриоти\" Волен Сидеров определи хода на премиера Бойко Борисов да поиска оставките като правилен. Пред БНР Сидеров поясни, че този ход няма да доведе до проблеми в управляващата коалиция и че очаква да бъде правилно разбран от обществото. \"Аз не виждам никакъв проблем в това, че премиерът сменя министри, това е правото на министър-председателя да определя екипа си и с кого да работи. В случая става дума и за министри, от квотата на ГЕРБ, така че няма как да има претенции от патриотите\", заяви Сидеров.", "date": "2018.08.31", "title": "Сидеров за оставките на тримата министри: Правилен ход на Борисов"}
{"url": "https://www.novinite.bg/articles/163858/Fandakova-Sankcionirali-sme-Trejs-grup-s-450-hil-lv", "text": "„Трейс груп Холд“ е работила и работи по под 10% от общите проекти в Столична община. Това заяви кметът на София Йорданка Фандъкова. По думите ѝ това наброява между 90 и 100 обекта. Столична община налага контрол над фирмите изпълнители и при нередности се прилагат сериозни санкции. „Нашите договори са изключително строги, специално „Трейс Груп Холд съм я санкционирала с 450 хил. лв за обекта в район „Младост“ при кръстовището на булевардите „Сахаров“ и „Ляпчев“, обясни тя. „През последните години наложихме проектите да се приемат само след лабораторни изследвания на материалите, които са се използвали при изграждането на обектите“, каза още кметът на София. Фандъкова днес провери ремонтните дейности в Зоологическатa градина.", "date": "2018.08.31", "title": "Фандъкова: Санкционирали сме \"Трейс груп\" с 450 хил. лв."}
{"url": "https://www.novinite.bg/articles/163873/Demokratichna-BalgariyaPravitelstvoto-na-Borisov-tryabva-da-podade-ostavka", "text": "Управлението на Борисов е в тежка политическа криза, за която той носи лична отговорност. Корупционният модел, укрепен и поддържан от Бойко Борисов вече трети мандат руши българската държавност. Това са 10 години обслужване на мафията, блокиране на реформи и лобистко законодателство и грабеж на еврофондове! Единственото решение е цялото правителство да подаде оставка и да бъдат насрочени предсрочни парламентарни избори. Укрепването на това управление, с крайно закъснели козметични ремонти само удължава агонията и задълбочава липсата на доверие към институциите и държавността. Това недоверие ще доведе до идването на прокремълски и популистки политически субекти, начело с БСП. Субекти, които още отсега проповядват промяна на европейския курс на България и изтласкването в Евразия. Демократична България призовава за обединение на демократичната общност и готовност за поемането на управлението на България.", "date": "2018.08.31", "title": "Демократична България:Правителството на Борисов трябва да подаде оставка"}
{"url": "https://www.novinite.bg/articles/163861/Preasfaltirat-ul-Car-Simeon-v-uchastaka-ot-ul-Opalchenska-do-bul-Hristo-Botev", "text": "Забранява се влизането на пътни превозни средства /ППС/, престоят и паркирането, както следва:\"Център за градска мобилност\" ЕАД закрива местата за почасово платено паркиране за времето и мястото посочени по-горе.", "date": "2018.08.31", "title": "Преасфалтират ул. \"Цар Симеон\" в участъка от ул. \"Опълченска\" до бул. \"Христо Ботев\""}
{"url": "https://www.novinite.bg/articles/163878/BSP-za-ostavkite-na-trima-ministri-Kamilite-se-smenyat-kervanat-si-varvi", "text": "БСП поиска оставка на цялото правителство. Социалистите не са изненадани от изгонените трима министри, но смята, че оставките са закъснели. Червените настояват поста си да напуснат още Цецка Цачева – заради избягалите затворници и срива на Търговския регистър, както и Румен Порожанов – заради кризата в Странджа. Междувременно част от коалиционните партньори поискаха среща за разясняване на причините за оставките. „Камилите се сменят, керванът си върви и от 10 години този керван се води от един и същи човек. Оставка на цялото правителство е единственият изход от политическата криза в момента”, заяви Кирил Добрев от БСП.„Днес трима възлови министри от правителството на стабилността си отиват, вицепремиер за пореден път истерично и остро реагира и възразява на премиера. По същество това се нарича правителствена криза. Ние като политическа сила не сме изненадани от оставките. Намираме ги за доста закъснели”, уточни Добрев.„Това за нас е признание за провала на 10-годишната политика на рязане на ленти. Важният въпрос обаче всъщност е съвсем друг. Тези са поредните, които за 10 години си отиват. Какво се случва обаче след тях”, попита Добрев.„Това, че тези хора си тръгват, както се опитваме да подчертаем, не е отговор на големия въпрос. Големият въпрос е ще има ли качествена промяна в политиките, които те водят”, каза от своя страна Крум Зарков.„Каквито и смени да се направят в момента на министри, няма абсолютно никакво значение, тъй като водачът на този керван е един 10 години, политиката, която следва е една и най-ярък пример е актуалният в момента нов орган, който искат да създадат за пътната безопасност, защото такъв орган има”, заяви Георги Свиленски от БСП.", "date": "2018.08.31", "title": "БСП за оставките на трима министри: Камилите се сменят, керванът си върви"}
{"url": "https://www.novinite.bg/articles/163854/Radev-i-Nankov-Sami-podadohme-ostavki-zashtoto-poemame-politicheska-otgovornost", "text": "Министрите на вътрешните работи Валентин Радев и на регионалното развитие Николай Нанков заявиха, че са подали оставките си, защото поемат политическата отговорност за трагедията край Своге. В петък стана ясно, че поста си освобождава и транспортния министър Ивайло Московски.„Така се прави по белия свят, така постъпваме и в ГЕРБ. Очевидно министерствата ни не са били в състояние да ни предпазят от тази трагедия”, заяви Радев. И подчерта, че не са се оттеглили веднага след катастрофата, защото искали да предадат цялата необходима информация на следствието и прокуратурата.„Ние сме хора с морал. Основната ни цел е справедливостта максимално бързо да възтържествува. Съдействахме, съдействаме и ще съдействаме, за да може следствието да приключи по възможно най-обективния начин”, коментира от своя страна регионалният министър Николай Нанков.", "date": "2018.08.31", "title": "Радев и Нанков: Сами подадохме оставки, защото поемаме политическа отговорност"}
{"url": "https://www.novinite.bg/articles/163882/Plamen-Hristov-ot-VOLYa-Na-horata-im-pisna-instituciite-da-si-prehvarlyat-vinata", "text": "На хората в държавата отдавна вече им писна при всеки провал, проблем или, не дай си Боже, трагедия, както тази с катастрофата край Своге, институциите да си прехвърлят горещия картоф и накрая да няма виновни. Не се изненадах от оставките на тримата министри. Ние от ВОЛЯ считаме, че е е крайно време в България да се научим как се носи политическа отговорност и подкрепяме решението на министър-председателя и на министрите чрез подаване на оставките да я поемат. Това заяви пред „Хоризонт за вас“ депутатът от ПП ВОЛЯ Пламен Христов. Според него министрите, които хвърлиха оставки заради трагедията от миналата събота, не са „бушони“. \"Такива по-скоро могат да бъдат служители и отговорни лица на много по-ниско ниво. Когато оставките са на министри и то трима наведнъж, не мисля, че може да се говори за бушони. Особено при такъв тежък инцидент, когато има загинали хора, най-малкото, което може да се направи, е да се подадат именно министерски оставки. Жалкото е обаче, че това по никакъв начин няма да върне загиналите и няма да утеши близките им. България всеки ден губи десетки хора в катастрофи. Създаването на поредния орган, комисия или каквото и да е, който да отговаря за безопасността по пътищата, по наше мнение, няма да реши проблемът. Това е по-скоро е замазване на проблема, тъй като в момента в държавата има достатъчно отговорни лица, достатъчно компетентни органи, които просто трябва стриктно и точно да спазват закона. Трябва безпощаден контрол при ремонтите на пътищата, трябват и железни мерки при издаването на шофьорските книжки“, каза още Христов. Той допълни, че се надява политическата воля да е още по-ясно изразена и да се стигне до реалните виновници за трагичното събитие в Искърското дефиле. Народният представител от ВОЛЯ каза още, че след министерските оставки е обнадежден, защото има проява на политическа отговорност и на воля разследването на катастрофата да стигне докрай.", "date": "2018.08.31", "title": "Пламен Христов от ВОЛЯ: На хората им писна институциите да си прехвърлят вината"}
{"url": "https://www.novinite.bg/articles/163847/Cisterna-se-preobarna-na-patya-Sofiya-Varna", "text": "Цистерна се преобърна на пътя София - Варна, в отсечката между Брестница и Български извор, сигнализира NOVA.Заради инцидента движението в района беше временно затруднено. \"Пътна полиция\" регулира трафика до изтеглянето на цистерната.", "date": "2018.08.31", "title": "Цистерна се преобърна на пътя София - Варна"}
{"url": "https://www.novinite.bg/articles/163883/Valentin-Radev-Premierat-ni-kaza-Stiga-tolkova", "text": "Вътрешният министър Валентин Радев и регионалният Николай Нанков дадоха извънредна пресконференция в Министерския съвет. Повод са подадените от тях оставки. На събитието не присъства третият оттеглил се министър – на транспорта, Ивайло Московски с обяснението, че той е в отпуск по болест.Повод за поисканите от премиера Бойко Борисов оставки била катастрофата край Своге в събота, след която загинаха 17 души.Валентин Радев каза: „Това време ни трябваше – вече пети ден, така се разбрахме и с премиера, да предадеме всичко на следствието, на прокуратурата, ние министрите, преди да, както днес той ни каза - „стига толкова, това е денят, каквото можахте, помогнахте, дадахте всички материали, донесете оставките”. И ние дойдохме и ги депозирахме.”Регионалният министър Николай Нанков пък обяви: „И тримата колеги – и аз в качеството си на министър, и колегата Радев, и Ивайло Московски депозирахме днес нашите оставки пред министър-председателя. Както заявихме, още в неделя изразихме нашата готовност по линия на политическата отговорност, която трябва да бъде поета след трагичния инцидент миналата събота, да подадем нашите оставки. И днес вече те са факт, депозирани са в деловодството на Министерския съвет.”Валентин Радев коментира: „Така постъпваме в политическа партия ГЕРБ. Ние носим политическа отговорност. Поставени сме на тези позиции, за да свършим определена работа. След като се случи този инцидент, без да имаме персонална вина… но очевидно министерствата не са били в това състояние, че да ни предпазят от такава трагедия.”След въпрос дали ще минат в опозиция, Николай Нанков каза, че това няма да стане „в никакъв случай”. По думите му емоции и чувства не трябва да бъдат използвани. Те били хора с морал и затова понасяли тази отговорност.На питане дали са написали мотиви за оставките си, Валентин Радев отговори: „Мотиви не сме писали. Аз не видях колегата какво е написал. Аз мотиви не съм писал. И аз това, което ви казвам, това е. Ние сме разговаряли с премиера за това, така че няма какво да го убеждаваме или пък да пишеме мотиви за пред вас. Мотивите са това – носиме политическа отговорност, персонална вина всеки един от нас… вероятно и такава има, но има много други, които са виновни за това, което се е случило. Ние очевидно не сме организирали работата в министерствата, аз поне схващам нещата, така че да не се случи този инцидент. Той всъщност преля чашата. Пътно-транспортните произшествия в България, нека го кажа, през последната, 17-та, и сега, тази година – кривата е надолу. Ние ги намаляваме. Там всичко върви добре, в добра посока. Да де, но се случи това. Трудно ще го обясниме. Единственият начин да го обясниме сега, преди органите да кажат кой е виновен, ние... политическа отговорност казваме - ето. Ние сме лицата на министерствата, ние подаваме оставка. Така се прави по белия свят. И ГЕРБ го прави.”Вътрешният министър в оставка заяви, че вероятно той и колегите му ще се върнат в парламента като депутати. Така било редно, за да продължат да отговарят на въпроси.„Вероятно ще се върнем в Народното събрание. Чак такива детайли – не сме отивали натам. Ние сме министри в оставки, докато се намерят нови министри. Това е работа на премиера. Ние продължаваме да си вършим работата. Предполагам, че това е естественият ход – за да сме на светло пред вас най-малкото. Щото ако се скриеме и ни няма пък и там, ама това е само мое разсъждение в момента. Нека го обмислим, ще решиме с партията какво да направим. По-добре там – да ни питате, да продължаваме и ние да даваме информация. Така аз си мисля.”След въпрос какви са техните грешки, Николай Нанков коментира, че може би следва да се признае, че нямало толкова добра комуникация и координация между отделните ведомства по темата пътна безопасност. И това била една от грешките на тримата министри.", "date": "2018.08.31", "title": "Валентин Радев: Премиерът ни каза \"Стига толкова\""}
{"url": "https://www.novinite.bg/articles/163867/Ministar-Angelkova-Dannite-za-turizma-dokazvat-che-Balgariya-e-ustojchiva-destinaciya-veche-treta-poredna-godina", "text": "За трета поредна година България се утвърждава като устойчива туристическа дестинация. Това се потвърждава от данните на НСИ от началото на годината и за първите два месеца на лятото. Само за двата месеца юни и юли имаме над 2,600 млн. чуждестранни туристи, което е ръст от 3,6%. Така, че прогнозите ни за около 5% ръст от юни до септември ще бъдат достигнати. Това заяви пред медии във Варна министърът на туризма Николина Ангелкова. Тя подчерта, че за първите 7 месеца от януари до юли имаме над 5,2 млн. чуждестранни туристи, което е увеличение от 6,9%. Данните са доказателство, че вървим в правилната посока, каза министър Ангелкова. Доказателство за това е и фактът, че големите туроператори като „Томас Кук“ и „ТУИ“ обмислят да стартират полети за България още от април 2019 г., което ще даде възможност да се разширят крилата на активния сезон. Относно проблема с руската компания „Турово“, която информира Федералната агенция по туризъм на Русия за това, че не може да върне обратно туристите, които са тук в България, министър Ангелкова поясни, че министерството е в контакт с Федералната агенция за туризъм на Русия, а тя и ръководителят на руския туризъм Олег Сафонов следят ситуацията непрекъснато. Над 260 руски деца се прибраха в Родината си през последните дни. Още 18 деца предстоят да се завърнат успешно на 1 септември. Билетите им са поети от българската компания „Ной травел“. „Провели сме редица срещи и с генералния консул, който е тук във Варна, и с представителите на фирмата. И в момента представител на Министерството на туризма е на летището, за да се увери, че лицата, които трябва да пътуват ще го направят безпроблемно“, категорична бе министър Ангелкова. Тя увери, че проверките по Черноморието ще продължат до края на летния сезон. Министър Ангелкова каза, че хотел „Палма“ в Златни пясъци, за който бе установено, че не отговаря за изискванията за категоризация, е санкциониран и предстои понижаване на неговата категория. Собствениците обаче настоявали за потвърждаване на категоризацията. Във връзка с хотел „Бяла бийч ризорт“, който пък бе с липсваща категоризация, вече има подадено искане за категоризиране. Ще бъде направена нова проверка и в зависимост от резултатите при инспекцията ще бъде решено каква категоризация ще им бъде дадена. Министър Ангелкова уточни още, че вече има заявен интерес за предстоящия зимен сезон, като очаквания ръст е в рамките на 5-10%. Според нея зимният сезон в последните две години има изключително сериозен ръст. За сезон 2016 г.-2017 г. е отчетен почти 19% ръст, а за 2017 г.-2018 г. нарастването бе с над 12 на сто. „Надявам се да постигнем една от целите, които сме си поставили, ако не тази, то най-късно следващата година, а именно 10 млн. чуждестранни туристи за летен и зимен туризъм. Но разбира се, най-голямата цел е свързана с крилата на сезона – затова тази материална база, която имаме тук, по цялото Черноморие, да бъде използвана“, поясни министър Ангелкова. Според нея чрез разработването на винено-кулинарните маршрути, културно-историческите маршрути и спа дестинациите ще бъде възможно страната ни да се утвърди като четирисезонна дестинация.", "date": "2018.08.31", "title": "Министър Ангелкова: Данните за туризма доказват, че България е  устойчива дестинация вече трета поредна година"}
{"url": "https://www.novinite.bg/articles/163825/Zatvaryat-za-dvijenie-patya-Svoge-Sofiya", "text": "Следователи от Националната следствена служба взимат днес проби от пътния участък на катастрофата край Своге. Те ще бъдат ползвани при експертизи за установяване на състоянието, състава и начина на изпълнение на асфалтовия път.Огледът започва в 10,00 ч. Провеждането на огледа и вземането на проби /образци/ от настилката на пътя ще причини временно затруднение при движението.Във връзка с това от 10 ч. до 18 ч. за всички превозни средства се ограничава движението по път II-16 Своге - София. Обходните маршрути на затворения пътен участък са път II-81 София - Монтана и път III-164 Своге - Искрец - Бучин проход.Агенция „Пътна инфраструктура“ е осигурила необходимата механизация и материали за временно възстановяване на настилката, за да се осигури нормалното експлоатационно състояние на пътя, след извършването на необходимите процесуално-следствени действия.", "date": "2018.08.31", "title": "Затварят за движение пътя Своге-София"}
{"url": "https://www.novinite.bg/articles/163868/Kaloyan-Pargov-Upravlyavashtite-v-SO-tvoryat-absurd-sled-absurd-okolo-remonta-na-Graf-Ignatiev", "text": "Управляващите в Столична община творят абсурд след абсурд в сагата с ремонта на ул. \"Граф Игнатиев\" в София. Това коментира лидерът на БСП - София и председател на групата на социалистите в СОС Калоян Паргов. В края на работния ден в сряда той, заедно с експерти, направи инспекция на ремонтните работи по централната улица в София. А след това се срещна с граждани, живеещи на ул. \"Луи Леже\", която е пряка на ул. \"Граф Игнатиев\". Хората сигнализираха за неправилно и нерегламентирано изграждане на бетонно съоръжение за подземно разполагане на съдове за битови отпадъци и се оплакаха от безотговорно отношение на органите, които трябва да дадат решение на техния проблем. Гражданите са крайно недоволни, че сигналите им са прехвърляни от институция на институция и в крайна сметка нищо не се случва по проблема им.\"Оказа се, че около 18,00 часа на строителния обект - ул. \"Граф Игнатиев\" - няма работници, коментира Калоян Паргов. - Живеещите в кооперациите по улицата споделиха впечатления, че не тече особено напрегнат строително-ремонтен процес. Логично това поставя въпроса за крайните срокове и буди съмнение у гражданите, че те ще бъдат спазени\".По повод изграждането на бетонното съоръжение за подземно разполагане на съдове за битови отпадъци на ул. \"Луи Леже\" Калоян Паргов получи от гражданите папка с документи с цялата им кореспонденция по проблема с отговорните институции.\"Случаят изобщо не е сложен, но за сметка на това е, меко казано, абсурден, коментира той. - На ул. \"Луи Леже\" има една жилищна кооперация, магазини и два входа за автомобили към двора на 6-о ОУ \"Граф Игнатиев\". В този участък досега не са разполагани съдове за битови отпадъци. Те са били в зоната на ул. \"Граф Игнатиев\". А самата ул. \"Луи Леже\" е \"синя зона\" и живеещите в кооперациите си плащат годишен абонамент за паркиране там. По проект бетонното съоръжение е предвидено да бъде изградено от източната страна на улицата, откъм оградата на училищния двор. Според отговор на Евгени Крусев, в кадастъра не са били отбелязани подземни кабели, които са под пътното платно от тази страна. По тази причина в заповедната книга проектантът нанася промени и бетонното съоръжение е изградено върху пътното платно в западна посока, на не повече от три метра от входовете на жилищните кооперации. Освен това не е предвидена връзка с канализация и отмиване на евентуални отпадъчни води от битови отпадъци. Опитът с изградени такива съоръжения показва, че в резултат на експлоатацията им има миризми и отпадъци извън заложените съдове, което може да доведе дори до плъзване на различни зарази. Изобщо не е ясно това бетонно съоръжение за отпадъци как ще бъде затваряно и нивелирано, как ще бъде изолирано от повърхности води, дори при миене на улицата, колкото и рядко да става това. Друг абсурд е изграждането на две шахти за подземните кабели, които също са разположени на пътното платно, а върху тях не би трябвало да има автомобилно движение, както и преминаване под уличното платно на окабеляване, без изграждането на защитни канали. В момента кабелите са положени в PVC тръби, които ще се спукат още при полагането на настилките“.Според Калоян Паргов, ако бетонното съоръжение за подземно разполагане на съдове за битови отпадъци, и двете шахти за подземни кабели останат по този начин на уличното платно, почти сигурно ще бъде възпрепятстван подходът на специализираните автомобили като камионите за събиране на боклук, линейка и пожарна, например, до жилищните кооперации и до входовете на училището.\"Гражданите ни показаха отговори от различни институции на техните жалби. За мен тези отговори са напълно формални. Институциите за пореден път си прехвърлят отговорността. В крайна сметка обаче, голямата отговорност е на управляващите в Столична община, коментира още Калоян Паргов. - Затова настоявам заместник-кметът по транспорта Евгени Крусев, проектантът и надзорът на обекта да докладват в специализираните комисии на СОС още на първите заседания, които предстоят преди редовната сесия на 13-и септември. Очаквам да чуя от тях набелязани възможни решения на този проблем. Според експертите, с които бяхме на срещата с гражданите в сряда, подобно съоръжение за подземно разполагане на съдове за битови отпадъци може да бъде изградено в зоната на пресечката на ул. \"Граф Игнатиев\" и ул. \"Луи Леже\" от северната страна върху тротоара и така да бъде разрешен този проблем\".", "date": "2018.08.31", "title": "Калоян Паргов: Управляващите в СО творят абсурд след абсурд около ремонта на \"Граф Игнатиев\""}
{"url": "https://www.novinite.bg/articles/163871/Kitajskata-banka-za-razvitie-e-podkrepila-proekti-v-Balgariya-za-blizo-300-mln-evro", "text": "Проекти за близо 300 млн. евро са подкрепени до този момент от Китайската банка за развитие в страната ни. Финансирането е допринесло за развитие на важни за икономиката на България проекти в областта на транспорта, възобновяемите източници, строителство, промишленост и други сектори. Това стана ясно по време на среща на министъра на икономиката Емил Караниколов и г-н Уан Уейдонг, директор на Китайската банка за развитие, клон Чунцин, отговарящ за България. Г-н Уан Уейдонг е на посещение в страната ни във връзка с договарян нов двустранен заем с Българската банка за развитие. Той изтъкна, че България е важен партньор на Китайската банка за развитие, като представителите на банката виждат силен потенциал и възможности в страната ни. Министър Караниколов и Уан Уейдонг обсъдиха възможностите за подкрепа от страна на банката и на ключови проекти в България в сферата на телекомуникации, земеделие, енергетика и инфраструктура. Икономическият министър представи Индустриалните зони в страната ни, като посочи, че те предлагат отлични условия на китайските инвеститори. Двамата оцениха високо развиващото се сътрудничество между Китайската и Българската банка за развитие, които през 2017 г. подписаха споразумение за получаване на дългосрочен междубанков заем в размер на 80 милиона евро. През тази година, в присъствието на премиерите на България и Китай, между двете банки бе подписано и Рамково споразумение за 1,5 милиарда евро, което предвижда договаряне на финансиране за следващите 5 години по инициативата „Един пояс, един път“. 2 „Като цяло икономическите ни връзки с Китай през последните години се развиват с все по-бързи темпове, а домакинството на 7-та Среща на правителствените ръководители на Инициативата „16+1“ очерта нови възможности за партньорство и допринесе за задълбочаване на икономическото сътрудничество“, допълни Караниколов. Китайската банка за развитие е една от най-големите финансови институции, финансираща в Европа, която разполага с общ актив от 2 трилиона евро.", "date": "2018.08.31", "title": "Китайската банка за развитие е подкрепила проекти в България за  близо 300 млн. евро"}
{"url": "https://www.novinite.bg/articles/163859/Startira-Koncert-na-vazglavnici-v-stolicata", "text": "На 2 септември от 11:00 ч. за четвърта поредна година Концерти на възглавници ще гостуват на Детски екостационар „Бели Брези“ сред прохладата на планината Витоша. Планински Джаз на възглавници са подготвили обичаната джаз певица Весела Морова и нейният бенд в състав: Денис Гоев – тромпет, Калин Жечев – пиано и Иван Андреев – перкусии. В концерта участие ще вземат също младите и талантливи гост вокалистки Теа Николова и Неда Кралева от училище “D Stars”. Cheek to cheek, Summertime, One Note Samba, Sing sing sing, Puttin’ on the Ritz– списъкът с популярни и атрактивни джазови мелодии, включени в концерта, е дълъг, а чистият горски въздух ще допринесе още повече за радостта от великолепната програма.", "date": "2018.08.31", "title": "Стартира \"Концерт на възглавници\" в столицата"}
