{"url": "http://www.novinite.bg/articles/153139/Protest-zatvori-patya-Burgas-Sozopol", "text": "С протест на главния път Бургас -Созопол жителите на село Атия спряха движението, съобщава БНР. Протестиращите затвориха пътя между двата крайморски града тази сутрин в 8:00 часа.Исканията на хората са да се вземат адекватни мерки за участъка от пътя при селото им. Той е изключително рисков и там злополуки се случват особено често.Повод за днешния протест е смъртта на 16-годишното момче, което почина след като беше блъснато от кола на пешеходна пътека на главния път.Снощи в Атия беше създаден инициативен комитет и днес вече се събират подписи.\"Всички сме разстроени и нашите деца пътуват. Настояваме от годни този проблем да бъде решен\", коментира пред радиото протестираща жена.Хората искат в този участък да се изгради съоръжение като пасарелка или кръгово и да бъде ограничена скоростта.Припомняме, вчера 16-годишно момче почина на място, след като беше блъснато от автомобил на пешеходна пътека в Созопол. Инцидентът стана рано сутринта към  6.50 часа на пешеходната пътека на кръстовището за село Атия и Военоморска база - Бургас, по пътя Созопол - Бургас.Момчето е от село Атия и отивало на училище. То пресичало пешеходната пътека от селото в посока автобусната спирка за Бургас, когато е блъснат от джип, управляван от 59-годишен мъж, пътуващ от Черноморец към Бургас.Вследствие на удара младежът загинал на място.При извършения първоначален оглед следи от спирачен път не са открити. По случая е образувано досъдебно производство.", "date": "2017.11.21", "title": "Протест затвори пътя Бургас-Созопол"}
{"url": "http://www.novinite.bg/articles/153151/Umeyat-li-balgarskite-uchenici-da-reshavat-slojni-kazusi", "text": "Българските ученици на 15 и 16 години, участвали в иновативния модул за решаване на проблеми в сътрудничество, който е част от международното изследване PISA 2015, са постигнали среден резултат от 444 точки. В модула са участвали над 6000 български деветокласници през 2015 г., като индивидуалният резултат на учениците варира от 316 до 570 точки.   Това съобщи Светла Петрова - началник на отдела \"Анализи и международни изследвания\" в Центъра за оценяване в предучилищното и училищното образование към МОН, при представянето на резултатите от иновативния модул от международното изследване PISA 2015 за решаване на проблеми в сътрудничество. Тя отбеляза, че този модул се прави за първи път в световен мащаб.   Целта на модула е да се види могат ли учениците да решават проблеми в сътрудничество, да постигат знания и ценности за обща цел, при предварително дефиниран резултат, обясни Петрова. В този модул на изследването през 2015 г. са участвали 51 държави и региони с общо над половин милион ученици. В края на 2016 г. бяха представени резултатите от PISA 2015 в основната му част - за природни науки, математика и четене, в което участваха 72 държави.   Учениците, участвали в иновативния модул, се решавали различни задачи в чат със свои виртуални съученици. Компетентностите, оценявани в този модул, не се формират по конкретен учебен предмет, а са част от обучението в училище по всички учебни предмети, в извънкласните дейности, част са и от социалния опит на учениците, обясни Петрова.   Тя уточни, че с най-висок среден резултат от иновативния модул са учениците от Сингапур (561 т.), следвани от учениците от Япония (552 т.), като това се двете държави, които са безапелационни първенци в модула за решаване на проблеми в сътрудничество.Тя коментира, че държавите с висок резултат на основните модули на PISA - четене, математика и природни науки, постигат висок резултат и на модула за решаване на проблеми в сътрудничество. Това означава, че образователните системи, които успяват да адаптират учебните си програми и преподавателските си методи към развиване на умения за мислене и за решаване на проблеми, и акцентират върху обучението с проекти и чрез изследователския подход, показват високи резултати във всички области на PISA, обобщи Петрова.   Тя отбеляза, че PISA не измерва знанията на учениците, усвоени в училище, а проследява как се използват тези знания и какви са уменията за мислене на учениците.   Според данните 49 процента от българските ученици (при 28 процента в ОИСР) могат да се справят само с най-лесните задачи за решаване на проблеми, при които трябва да се следва план за решаване на ясен и несложен проблем, подпомагани обаче от своите партньори в екипа.   Отново 49 процента от нашите ученици (при 64 процента в ОИСР) се справят със средно трудните задачи от иновативния модул, при които е необходимо високо ниво на сътрудничество между екипа и се разпределят роли в него. Само 2 процента от българските ученици (при 8 процента в ОИСР) успяват да се справят с най-трудните задачи, които изискват решаването на сложен проблем и е необходимо високо ниво на сътрудничество.   Изследването показва, че във всички държави и региони момичетата се справят по-добре от момчетата при решаването на иновативния модул за сътрудничество. В държавите от ОИСР момичетата имат среден резултат с 29 точки по-висок от този на момчетата, а в България разликата е 32 точки.   За общите резултати от PISA 2015 отново има такава разлика в резултатите между българските момичета и момчета, като при четенето тя е 48 точки, при природните науки - 16 точки, а при математиката - 2 точки.   Данните показват, че българските момичета, участвали в модула, имат по-голяма готовност за сътрудничество, както и по-високо ценят отношенията си с роднини, връстници и приятели, отколкото момчетата. Но момчетата ни проявяват по-голяма готовност да работят в екип в сравнение с момичетата, коментира Светла Петрова.", "date": "2017.11.21", "title": "Умеят ли българските ученици да решават сложни казуси?"}
{"url": "http://www.novinite.bg/articles/153132/Dneven-horoskop-za-vtornik-21-noemvri-2017-g", "text": "\r\n\r\nВашата страст към научаването на нови неща върви напред и днес ще успеете много да напрднете и да откриете ново място до края на деня. Ще се наложи обаче да не се разсейвате, а да работите усилено.\r\n\r\nДнес ще получите някои малко разочароващи новини, но няма да са толкова лоши, че да ви накарат да се откажете. Дори това ще ви накара да поемете по-големи, но по-умни рискове в бъдеще.\r\n\r\nТрябва да отведете нещата на следващо ниво днес и това ще бъде по-лесно от всякога. Може да откриете, че вашата социална енергия ви кара да вървите в нова посока, затова я следвайте и вижте къде ще отидете.\r\nАко сте представител на някоя от другите зодии, вижте хороскопа си на\r\n", "date": "2017.11.21", "title": "Дневен хороскоп за вторник, 21 ноември 2017 г."}
{"url": "http://www.novinite.bg/articles/153129/Den-na-hristiyanskoto-semejstvo", "text": "На 21 ноември Българската православна църква отбелязва празника Въведение Богородично. Това е един от 12-те велики християнски празници, еднакво отбелязвани и от православието, и от католицизма.Според църковния ни календар празникът попада в периода на коледните пости. На този ден вярващите приемат Свето причастие, а с него и нови сили за духовен растеж и борба със злото – в себе си и в света.Според православната традиция на този ден е въведена в храма от своите родители 3-годишната Мария – бъдещата Божия майка. Затова се счита, че на този ден цялото семейство трябва да влезе в храма и да отдаде почит на всички християнски добродетели.С решение на Светия Синод от 1929 г. този празник се чества и като Ден на християнското семейство и на православната младеж.Според народните поверия на този празник българите гадаят какво ще е времето през следващата година. Ако е топло и слънчево, зимата ще е люта, а лятото сухо. Ако вали дъжд или сняг, зимата ще е снежна, лятото дъждовно, а реколтата богата. ", "date": "2017.11.21", "title": "Ден на християнското семейство"}
{"url": "http://www.novinite.bg/articles/153150/8203Nik-Nolti-poluchi-zvezda-na-Aleyata-na-slavata-v-Holivud", "text": "Актьорът, прочул се с ролите си в \"48 часа\", \"Принцът на приливите\", \"Нос Страх\", \"Тропическа буря\", получи признанието на 76-годишна възраст. \"Звездата\" на Нолти е 2,623-та на известната Алея.\r\nНа церемонията по откриването на звездата на Нолти присъстваха съпругата, дъщерята, синът, снахата и внучката на актьора, както и режисьорът Гавин О'Конър, работил с  над филма \"Воин\" (2011).\"Когато все още не бях актьор, понякога идвах тук и гледах тези звезди. Гледайки ги, си представях хората, които представляват, техните истории, филмите с тяхно участие. За мен е огромна чест да получа подобно признание\", споделя .\r\n", "date": "2017.11.21", "title": "&#8203;Ник Нолти получи \"звезда\" на Алеята на славата в Холивуд"}
{"url": "http://www.novinite.bg/articles/153130/Izmamnik-ujili-desetki-s-falshivi-kastingi", "text": "Десетки ужилени от мним кастинг агент. През изминалата седмица и името на „Българската Коледа” беше замесено в опит за измама от мошеника. Във Facebook се разпространява обява за кастинг за нови лица на календара на кампанията за 2018 г., информира НОВА.Конкурсът се печели лесно, а бъдещата слава се оказва платена. При всяко получаване на документ трябва да се плати такса от 10 лева. Не след дълго измамата лъсва. Таксите са платени, а човекът взел парите - изчезва. От официалния сайт на „Българската Коледа” става ясно, че такъв конкурс няма.Оказва се, че документите са от рекламната агенция „Златен лъв”. Тя се свързва с името на пловдивчанина Ахмед Мюмюн Али. Попадал неведнъж в полицейските сводки за кражби, измами, блудство, фалшифициране на документи и предлагане на работа на непълнолетни.Ужилените от него са десетки. Никой от ужилените от Ахмед Мюмюн Али не е върнал парите си, а мечтаната слава останала само мираж.Освен за измами, Ахмед Мюмюн Али е разследван и за блудство с непълнолетни момчета. Въпреки десетките случаи на измами засега той няма присъда. „Господари на ефира” сигнализираха главния прокурор Сотир Цацаров още през 2013 г. Взети са мерки. ", "date": "2017.11.21", "title": "Измамник \"ужили\" десетки с фалшиви кастинги"}
{"url": "http://www.novinite.bg/articles/153134/Shte-pomognat-li-speshni-merki-sreshtu-katastrofite", "text": "Заради зачестилите тежки катастрофи се обмисля въвеждането на допълнителни мерки за безопасност в обществения транспорт. Сред предложенията е поставянето на предпазни колани и видео регистратори в пътническите автобуси, предаде БНТ.Законът за движението по пътищата ще се раздели на три, като обучението за водачите ще е отделно и техническите параметри на колите също, обясни зам.-председателят на Комисията по транспорт в НС Станислав Иванов.Станислав Иванов - депутат от ГЕРБ, зам. председател на Парламентарната комисия по транспорта : Законът ще се раздели на три. От една страна ще бъдат полицейските функции, от друга страна ще има закон за сервизната дейност и автомобилите и трети закон, който ще бъде за обучението и за водачите.Той добави, че ще има нови камери.Станислав Иванов, зам.-председател на Комисията по транспорт в НС: Има поръчка за нови 30 камери, които скоро ще бъдат поставени, а при по-силен контрол при годишни технически прегледи, нарушенията ще намалеят. Другата наша идея е с тези камери да се следи дали МПС-о, което се движи в момента, има гражданска отговорност и има годишен технически преглед. Освен манталитета на шофьорите, трябва да се промени и този на пешеходците.Според председателя на Българската асоциация на пострадалите при катастрофи трябва да има нови форми на контрол.Владимир Тодоров председател на Българската асоциация на пострадалите при катастрофи: В полицейските коли има камери за скорост, но няма изграден единен център, който да обработва. Това е неефективно. Трябва да се изгради такъв център. За шест месеца, откакто в линейките има видео наблюдение са извършени 40% по-малко нарушения от водачите на линейки. Има смисъл от такива нови форми за контрол.Видео регистратор в повече едва ли ще променят съществено нещата, ако се използват като тахографите, отбеляза пък бившият шеф на КАТ Алекси Стратиев.Алекси Стратиев - експерт по пътна безопасност: Ако по основната пътна мрежа се разположатстационарните камери, тези хора могат да влязат в онези населени места, където не са виждали полицаи. Приоритета към мобилните камери трябва да се приключи и да се върви към изграждане на една система с център, където да ги обработват.Според него един от проблемите на пътя не са и достатъчни часовете при кормуването.Алекси Стратиев - експерт по пътна безопасност: 30 часа не се получават от обучаемите. Препоръки от 50 до 150 часа да бъдат, тогава ще има разлика и горе-долу ще бъде научен. Да бъдат добре подготвени водачите - това е важното.", "date": "2017.11.21", "title": "Ще помогнат ли спешни мерки срещу катастрофите?"}
{"url": "http://www.novinite.bg/articles/153147/EK-maha-blokiraneto-na-geografski-princip-za-potrebitelite-v-internet", "text": "Европейският парламент, Съветът на ЕС и Европейската комисия се споразумяха за премахването на неоправданото блокиране на географски принцип за потребителите в интернет, съобщиха от ЕК.Българският комисар по въпросите на цифровата икономика и цифровото общество Мария Габриел заяви, четова е огромна стъпка напред за потребителите и за изграждането на истински цифров единен пазар, работещ за всички.„След премахването на таксите за роуминг и преносимостта на съдържанието, сега гражданите на ЕС ще могат да купуват онлайн новите си мебели, да резервират хотел или да използват кредитната си карта зад граница сякаш са у дома”, подчерта Габриел.Цифровият единен пазар е сред първостепенните приоритети на комисията „Юнкер“. Напълно функциониращият цифров единен пазар би могъл да допринесе с 415 млрд. евро годишно към икономиката и да създаде стотици хиляди нови работни места.Географското блокиране е дискриминационна практика, използвана с търговска цел, при която онлайн продавачите отказват на потребителите достъп до даден уебсайт заради тяхното местоположение или ги препращат към местен магазин с различни цени. Такова блокиране означава, че например клиентите, които наемат автомобил в определена държава членка, могат да заплатят повече за една и съща услуга по наемане на автомобил в една и съща дестинация.Регламентът за премахването на неоправданото блокиране на географски принцип беше предложен през май 2016 г. и беше посочен като законодателен приоритет в съвместната декларация на трите европейски институции през тази година. Новите правила трябва да бъдат одобрени от Съвета и Европейския парламент, като ще влязат в сила 9 месеца след обнародването им в Официалния вестник на ЕС, за да имат дребните търговци преходен период на адаптация.  ", "date": "2017.11.21", "title": "ЕК маха блокирането на географски принцип за потребителите в интернет"}
{"url": "http://www.novinite.bg/articles/153146/Ankara-Turciya-ne-planira-da-prekratyava-otnosheniyata-si-s-NATO", "text": "Турция не планира да прекратява отношенията си с НАТО след инцидента по време на учения на Алианса в Норвегия. Това съобщи говорителят на турския президент Ибрахим Калън, преадде БНТ.\r\n„Турция не планира да прекратява връзките си с НАТО след този инцидент. Анкара иска да разбере как такъв инцидент може да се случи по време на учения на Алианса и може ли подобно нещо да се повтори“, каза той, цитиран от Анадолската агенция.\r\nВ понеделник главният съветник на Реджеп Ердоган – Ялчън Топч, каза, че Анкара трябва да преосмисли отношенията си с НАТО. По думите му това е организация, която „се отнася враждебно към един от своите членове“ и не е единственият възможен вариант за Турция.\r\nНапрежението между Анкара и НАТО се усили, след като на 18 ноември Ердоган заяви, че по време на учения в Норвегия негова снимка и на основателя на турската република Кемал Ататюрк са били използвани за обозначение на условни противници. По тази причина 40 турски военни бяха отзовани от учението.\r\nВ същото време в. „Сабах“ съобщава, че според норвежки технически сътрудник от турски произход в затворената информационна мрежа на НАТО са се появявали пародийни съобщения от името на Ердоган.\r\nМинистърът на отбраната на Норвегия се извини на Турция, като същото направи и генералният секретар на Алианса Йенс Столтенберг. От своя страна Ердоган посочи, че подобен инцидент „не може да бъде приключен с просто извинение“.\r\n", "date": "2017.11.21", "title": "Анкара: Турция не планира да прекратява отношенията си с НАТО"}
{"url": "http://www.novinite.bg/articles/153142/Balgariya-sas-zlato-na-prestijniya-karate-turnir-vav-Veneciya", "text": "Златен медал спечелиха българските състезатели по олимпийско карате на грандиозния международен турнир във Венеция, информира БГНЕС.В кат. 54 кг кумите Ивана Каменова грабна титлата, без да остави съмнение в своето превъзходство. Световната вицешампионка записа 5 победи, за да стане безапелационна победителка.В дисциплината ката кат. 47 кг Василия Романова победи в първите 3 кръга и отстъпи в четвъртия пред представителката на Япония с 1:4, а в дисциплината кумите Моника Илиева остана на косъм от медалите – тя изигра 5 мача, като загуби на полуфинал, а след това и в двубоя за бронза от каратистки на Австрия.В 26-о издание на турнира \"Venice Cup\" участваха повече от 1700 състезатели от над 20 държави в дисциплините Ката и Кумите. От следващата година тази надпревара, заедно със състезанията в София и в Канкун (Мексико) ще оформят Световната младежка лига по олимпийско карате, от която младите ни каратеки ще събират точки за ранглистата на WKF (Световна карате федерация). ", "date": "2017.11.21", "title": "България със злато на престижния карате турнир във Венеция"}
{"url": "http://www.novinite.bg/articles/153148/Turski-jurnalist-poluchi-3-g-zatvor-za-saobshtenie-za-zaginal-prokuror", "text": "Редакторът от турския опозиционен в. „Джумхюриет” Огуз Гювен беше осъден на 3 години затвор заради съобщение в Twitter за гибелта на прокурора Мустафа Алпер, съобщи телевизионният канал NTV, цитиран от БГНЕС. Алпер разследваше участието на организацията ФЕТО на опозиционния ислямски проповедник Фетуллах Гюлен в опита за държавен преврат в Турция през юли миналата година.През май 2017 Алпер беше блъснат от камион. В Twitter в. Джухюриет” първоначално съобщи в шеговит стил, като използва израза „камион отнесе прокурора”.Минута по-късно това съобщение беше свалено и заменено с друго, в което се съобщаваше за „трагичната гибел на прокурора в ужасно ПТП”.Гювен заяви пред съда, че първото съобщение е било публикувано от негов колега, но съдът прецени, че той отговаря за акаунта на вестника в Twitter и затова той носи вината.Според присъдата Гювен е пропагандирал тероризма и се опитвал да създаде в турското общество негативно възприятие на борбата с ФЕТО.  ", "date": "2017.11.21", "title": "Турски журналист получи 3 г. затвор за съобщение за загинал прокурор"}
{"url": "http://www.novinite.bg/articles/153140/Iran-obyavi-krayat-na-Islyamska-darjava", "text": "Иранският президент Хасан Рохани обяви края на ДАЕШ (Ислямска държава) в обръщение, излъчен на живо по държавната телевизия, съобщава \"Ройтерс\".Командирът на революционната гвардия на Иран, генерал-майор Касем Сюлеймани, също обяви края на ислямистите в съобщение, публикувано на сайта Sepah News, новинарският сайт на гвардейците.Видеоклиповете и снимките на Сюлеймани са публикувани често от иранските медии през последните години. Той ръководи силите Quds, извършващи операции извън границите на Иран и са на първите позиции в боевете срещу ДАЕШ в Ирак и Сирия.Миналата седмица иранските медии публикуваха снимки на Сюлеймани в Албу Камал в източната част на Сирия, последната територия под контрола на ислямистите в региона.Революционната гвардия е най-мощната военна сила на Иран, която също така ръководи икономическа империя на стойност милиарди долари, се бори в продължение на няколко години в подкрепа на сирийския президент Башар ал Асад и на централното правителство в Багдад.Повече от хиляда членове на Гвардията, включително старши командири, са загинали в Сирия и Ирак.", "date": "2017.11.21", "title": "Иран обяви краят на \"Ислямска държава\""}
{"url": "http://www.novinite.bg/articles/153155/Ukrajna-izgoni-diplomat-na-Belarus", "text": "\r\nУкрайна обяви, че е изгонила беларуски дипломат като отмъщение, свързано с твърдения от страна на Беларус, че украинското военно министерство е създало шпионска мрежа в столицата Минск, съобщава \"Ройтерс\".\r\nКГБ, държавната служба за сигурност на Беларус, заяви в понеделник, че е арестувала украински журналист и е обявила украински дипломат за персона нон грата заради предполагаемото им участие в шпионаж.\r\n\"Украинското външно министерство също взе решение да обяви беларуски дипломат за персона нон грата и той вече напусна страната\", уточни говорителката на украинското външно министерство Мариана Беца.\r\nБеца допълни, че дипломатът е бил първи секретар на посолството в Киев, но е отказала да го спомене по име. Украинското военно министерство отрече твърденията на беларуското КГБ.\r\nЖивеещият в Минск украински журналист Павло Шаройко е бил арестуван през октомври и са му били повдигнати обвинения, че е бил служител на украинското разузнаване под прикритие.\r\nОт \"Ройтерс\" не са могли да се доберат до журналиста за коментар.\r\nКазусът оказва допълнителен натиск върху отношения между Минск и Киев, които бяха тествани по-рано тази година, когато Беларус беше домакин на мащабни съвместни военни учения с Русия.\r\nВоенните учения \"Запад-2017\" през септември изнервиха Украйна и страни членки от източния фланг на НАТО, които се опасяваха, че ученията биха могли да бъдат репетиция или прикритие за истинска офанзива.\r\n", "date": "2017.11.21", "title": "Украйна изгони дипломат на Беларус"}
{"url": "http://www.novinite.bg/articles/153143/Shte-se-zadarji-li-hubavoto-noemvrijsko-vreme", "text": "До неделя ни чака спокойно време, с разкъсана, често незначителна облачност и слънчеви периоди. Дневните температури ще са в интервала от около 7 до 12 градуса, в южните райони даже малко по-високи. Това сочат средносрочните прогнози за времето, базирани на компютърни модели и представени. Сутрините, особено при ясно време ще са студени, с температури около и малко под нулата. Възможно е на места да се образуват и мъгли при стихване на вятъра и изясняване. В седмицата от 27 ноември ни чака слабо влошаване на времето в понеделник, а след това още няколко спокойни дни. Може да се каже, че в следващите дни няма да има сериозни валежи, а със сигурност не се очаква сняг.", "date": "2017.11.21", "title": "Ще се задържи ли хубавото ноемврийско време?"}
{"url": "http://www.novinite.bg/articles/153137/Melaniya-Tramp-prodalji-obichana-koledna-tradiciya", "text": "Взрив в металургичния завод на компания \"АрселорМитал\" в белгийския град Гент, съобщи агенция Белга, цитирана от ТАСС. Мелания Тръмп продължи традицията първата дама да посреща коледното дърво в Белия дом, съобщи Асошиейтед прес. Това се превърна в истинско събитие, на което присъстваха десетки медии и много хора.Дървото е балсамова ела с височина почти шест метра. То е избрано от служители на Белия дом още през септември с национален конкурс. Победители в него станаха Джим и Даян Чапман, които имат развъдник. Те даряват елхата на Белия дом.Квартет свиреше коледни мелодии, докато теглената от кон декорирана каруца с елхата преминаваше по алеята към Белия дом.След като Мелания Тръмп и синът й Барън символично го одобриха, дървото беше пренесено в Синята зала, където е традиционното му място.", "date": "2017.11.21", "title": "Мелания Тръмп продължи обичана коледна традиция"}
{"url": "http://www.novinite.bg/articles/153154/Air-China-prekrati-poletite-do-Severna-Koreya", "text": "Китайският държавен авиопревозвач Air China прекратява полетите от Пекин до Северна Корея заради липса на търсене, съобщава АП.Според осведомителната агенция това решение още повече изолира Северна Корея, която е санкционирана от ООН заради ракетната си и ядрена програма.Вчера президентът на САЩ Доналд Тръмп обяви, че ще включат КНДР в списъка с държавите, които спонсорират тероризъм, но няма индикации това да е принудило китайската самолетна компания да спре полетите.Говорител на външното министерство на Китай обяви, че няма информация.Полетите са \"временно преустановени заради незадоволителни бизнес операции\", обяви представител на превозвача.Самолетните компании намалиха полетите до КНДР на фона на растящото напрежение на Корейския полуостров.Последният полет на Air China до Пхенян бе в понеделник. Не е ясно услугите кога ще бъдат възстановени.", "date": "2017.11.21", "title": "Air China прекрати полетите до Северна Корея"}
{"url": "http://www.novinite.bg/articles/153136/Germanskiyat-prezident-zapochva-konsultacii-za-da-bade-nameren-izhod-ot-krizata", "text": "Президентът Франк-Валтер Щайнмайер започва консултации с лидерите на политическите сили в опит да бъде намерен изход от кризата. Той призова партиите към компромис за съставянето на правителство. Канцлерът Ангела Меркел, обаче, заяви, че е скептична за резултатите от разговорите, предаде БНТ.\r\nПо-добре предсрочни избори, отколкото правителство на малцинството. Такава е позицията на германския канцлер Ангела Меркел за излизане от политическата криза.Ангела Меркел, канцлер на Германия: Вижте, ако се насрочат нови избори, или бяха насрочени, според мен това нямаше да бъде, това, което избирателите искаха от нас. Но ние бихме го приели. Честно ще заявя, че не се страхувам от нищо.\r\nСпоред социолози, обаче, другите партии може и да се съгласят на компромис, защото от провеждането на предсрочни избори най-голяма полза ще има антиимигрантската партия Алтернатива за Германия.\r\nМеркел отказа да подаде оставка заради провала за съставяне на правителство и обясни, че няма причина да го направи.Ангела Меркел, канцлер на Германия: По време на кампанията постоянно казвах, че съм готова да служа на Германия още четири години. Сега опитът да се състави правителство не беше успешен, но това не е причина да се откажа от моето обещание.\r\nТова е най-голямото изпитание за Меркел за 12-годишното ѝ управление. За сценария - съставяне на голяма коалиция със Социалдемократите, канцлерът заяви, че ще изчака резултатите от срещата на лидера им Мартин Шулц с германския президент. Разговорът ще бъде утре.\r\n", "date": "2017.11.21", "title": "Германският президент започва консултации, за да бъде намерен изход от кризата"}
{"url": "http://www.novinite.bg/articles/153135/Ucheni-otkriha-za-parvi-pat-asteroid-ot-chujda-slancheva-sistema", "text": "Астероидът с необичайна продълговата форма, който учените засякоха миналия месец, е дошъл от друга слънчева система, съобщиха астрономи. Откритието на обекта от друга слънчева система е безпрецедентно и може да помогне за разбирането на това как тя е била формирана, посочват още изследователите, предаде БНТ.\r\nНебесното тяло, наречено Умуамуа, е дълго 400 метра и има силно издължена форма. По всяка вероятност дължината му е около 10 пъти по-голяма от широчината. Тази форма също е уникална сред всички над 750 000 астероиди и комети, наблюдавани в нашата Слънчева система, където са били формирани.\r\nУмуамуа е засечен от телескоп в Хавай и името му означава \"пратеник\" на местен език.\r\nУчените са установили, че небесното тяло с форма на пура е от друга слънчева система, изчислявайки орбитата му. Те посочват също, че астероиди като Умуамуа навлизат в нашата Слънчева система приблизително веднъж годишно, но тяхното проследяване в миналото е било много трудно заради недостатъчно мощните телескопи на Земята.\r\nПо всяка вероятност необичайното небесно тяло се скитало в нашата галактика Млечен път, без да бъде прихванато от звезда, в продължение на стотици милиони години.\r\n\"В продължение на десетки години ние имахме теории, че подобни междузвездни обекти са някъде там, а сега – за първи път, имаме преки доказателства за тяхното съществуване\", заяви Томас Цурбухен от Дирекцията за научни мисии на НАСА.\r\n\"Това историческо откритие отваря нов прозорец за изследване на информация от слънчевите системи отвъд нашата собствена\", допълни той.\r\n", "date": "2017.11.21", "title": "Учени откриха за първи път астероид от чужда слънчева система"}
{"url": "http://www.novinite.bg/articles/153138/Vremenno-ogranichavat-parkiraneto-v-centara-na-Sofiya", "text": "В центъра на София временно се забранява се престоят и паркирането на автомобили, с изключение на колите, превозващи участниците в делегацията на Председателския съвет на Европейския парламент, съобщиха от Столична община.\r\nОграничението е за ул. \"Ген. Гурко\" между ул. \"Дякон Игнатий\" и ул. \"Кн. Александър І\". От 08.00 часа до приключване на мероприятието на 21.11.2017 г. на паркинга на хотел София Балкан.\r\nОт 08.00 часа до приключване на мероприятието на 21 ноември 2017 г. на северозападната дъга на пл. \"Св. Александър Невски\" между ул. \"Оборище\" и ул. \"11-ти август\", зад църквата \"Св. София\".\r\nОт 08.00 часа до приключване на мероприятието на 21 ноември 2017 г. на ул. \"Шипка\" между бул. \"Васил Левски\" и ул. \"Кракра\".\r\nВ интервала от 17 до 20 часа са възможни затруднения по бул.\"Бруксел\" във връзка с придвижване на делегацията към летище София.\r\nСтолична дирекция на вътрешните работи осигурява охрана на мероприятието, постове за контрол и регулиране на движението на възловите кръстовища.\r\n", "date": "2017.11.21", "title": "Временно ограничават паркирането в центъра на София"}
{"url": "http://www.novinite.bg/articles/153131/Protest-i-blokada-na-patya-sled-smartta-na-uchenik", "text": "Жители на село Атия излязоха на протест и заплашват да блокират пътя Бургас-Созопол. Причината е смъртта на 16-годишния Костадин, който в понеделник беше убит на пешеходна пътека в селото. Момчето пресичало, за да си хване автобуса за Бургас, където учи, когато автомобилът го ударил. Единственият очевидец на трагедията разказва, че било все още тъмно и валял дъжд.Сега хората, които живеят в близките села, настояват да се обезопаси района около мястото за пресичане и автобусната спирка. Според местните пътят е изключително опасен и там през годините са загинали поне още трима души. Тази сутрин десетки жители на Атия и близките градове и сила се събрха на кръстовището между военноморската база и Селатия, за да поставят цветя на пешеходната пътека, където Костадин Джаров от Атия беше пометено от джип.„За пореден път институциите не обръщат внимание на проблема, който съществува тук от години. И се питаме какво да направим, за да дадем гласност на проблема. Защо трябва да бъде дадена поредна жертва на пътя, за да ни чуят институциите. Искаме да пресичаме безопасно. Настояваме за пасарелка, ограничаване на скоростта”, коментира за, майка на Костадин Джаров.  Около злополучното кръстовище има още четири паметника на загинали хора. Но какво трябва да се промени?„Искаме да кажем „Стоп” на смъртта на това кръстовище. Искаме пасарелка, искаме кръгово движение, намаляване на скоростта. Наличието на радар не спира шофьорите”, възмути се Ренета Стоева, кмет на Атия.А маркировката на пътя, където е станал инцидента, за която отговаря Агенция „Пътна инфраструктура”, почти не се забелязва.  ", "date": "2017.11.21", "title": "Протест и блокада на пътя след смъртта на ученик"}
{"url": "http://www.novinite.bg/articles/153128/Slanceto-se-zavrashta", "text": "Днес над страната ще има променлива облачност, след обяд често значителна, но без съществени валежи. Ще духа слаб до умерен вятър от запад-северозапад. Максималните температури ще са между 5 и 10°.Атмосферното налягане е близко до средното за ноември, без да се променя съществено.Над планините облачността ще е променлива, често значителна, но ще се задържи без съществени валежи. Ще духа силен, по билата временно и бурен северозападен вятър. Максималната температура на височина 1200 метра ще е около 3°, на 2000 метра – около минус 3°.Над Черноморието облачността ще е променлива, без валежи. Ще духа умерен северозападен вятър. Максимални температури на въздуха: 8°-10°. Температурата на морската вода е 13-14°. Вълнението на морето ще бъде около 2 бала.", "date": "2017.11.21", "title": "Слънцето се завръща"}
{"url": "http://www.novinite.bg/articles/153141/BChK-obyavi-daritelska-smetka-za-postradalite-kraj-s-Mikre", "text": "В деня на големия християнски празник Въведение Богородично, Българският червен кръст обяви банкова сметка за набиране на финансови средства в подкрепа на незрящите граждани от град Перник, пострадали при тежката пътна злополука край с. Микре, Ловешка област, съобщиха от БЧК.Набраните средства ще бъдат предоставени за лечение и възстановяване на пострадалите.БЪЛГАРСКИ ЧЕРВЕН КРЪСТУНИКРЕДИТ БУЛБАНКIBAN: BG64UNCR9660 1010 6880 21BIC: UNCRBGSFФонд „Милосърдие“За пострадалите незрящи граждани на Перник при пътния инцидент край с.Микре, ЛовешкоБанковата сметка е публикувана на интернет страниците на БЧК, на Министерство на здравеопазването и на община Перник.  ", "date": "2017.11.21", "title": "БЧК обяви дарителска сметка за пострадалите край с. Микре"}
{"url": "http://www.novinite.bg/articles/153149/Balgarski-uchenici-sas-sreden-rezultat-v-mejdunarodno-izsledvane", "text": "Българските ученици на 15 и 16 години, участвали в модул за решаване на проблеми в сътрудничество, част от международното изследване PISA 2015, са постигнали среден резултат от 444 точки. В модула са участвали над 6000 български деветокласници през 2015 г., като индивидуалният резултат на учениците варира от 316 до 570 точки.Това съобщи Светла Петрова - началник на отдела \"Анализи и международни изследвания\" в Центъра за оценяване в предучилищното и училищното образование към МОН, при представянето на резултатите от иновативния модул от международното изследване PISA 2015 за решаване на проблеми в сътрудничество.Тя отбеляза, че този модул се прави за първи път в световен мащаб. Целта на модула е да се види могат ли учениците да решават проблеми в сътрудничество, да постигат знания и ценности за обща цел, при предварително дефиниран резултат, обясни Петрова. В този модул на изследването през 2015 г. са участвали 51 държави и региони с общо над половин милион ученици. В края на 2016 г. бяха представени резултатите от PISA 2015 в основната му част - за природни науки, математика и четене, в което участваха 72 държави.Учениците, участвали в иновативния модул, се решавали различни задачи в чат със свои виртуални съученици. Компетентностите, оценявани в този модул, не се формират по конкретен учебен предмет, а са част от обучението в училище по всички учебни предмети, в извънкласните дейности, част са и от социалния опит на учениците, обясни Петрова.Тя уточни, че с най-висок среден резултат от иновативния модул са учениците от Сингапур /561 т./, следвани от учениците от Япония /552 т./, като това се двете държави, които са безапелационни първенци в модула за решаване на проблеми в сътрудничество. Сред държавите и регионите с резултат от над 530 точки са Хонконг - Китай /541 т./, Корея /538 т./, Канада, Естония, Финландия, Макао-Китай, Нова Зеландия и Австралия.България е сред 25 държави, които са с постижения по модула под средното на Организацията за икономическо сътрудничество и развитие /ОИСР/, а на последно място в класацията е Тунис с 382 точки, съобщи Петрова.Тя коментира, че държавите с висок резултат на основните модули на PISA - четене, математика и природни науки, постигат висок резултат и на модула за решаване на проблеми в сътрудничество. Това означава, че образователните системи, които успяват да адаптират учебните си програми и преподавателските си методи към развиване на умения за мислене и за решаване на проблеми, и акцентират върху обучението с проекти и чрез изледователския подход, показват високи резултати във всички области на PISA, обобщи Петрова. Тя отбеляза, че PISA не измерва знанията на учениците, усвоени в училище, а проследява как се използват тези знания и какви са уменията за мислене на учениците.Според данните 49 процента от българските ученици /при 28 процента в ОИСР/ могат да се справят само с най-лесните задачи за решаване на проблеми, при които трябва да се следва план за решаване на ясен и несложен проблем, подпомагани обаче от своите партньори в екипа. Отново 49 процента от нашите ученици /при 64 процента в ОИСР/ се справят със средно трудните задачи от иновативния модул, при които е необходимо високо ниво на сътрудничество между екипа и се разпределят роли в него.Само 2 процента от българските ученици /при 8 процента в ОИСР/ успяват да се справят с най-трудните задачи, които изискват решаването на сложен проблем и е необходимо високо ниво на сътрудничество.Изследването показва, че във всички държави и региони момичетата се справят по-добре от момчетата при решаването на иновативния модул за сътрудничество. В държавите от ОИСР момичетата имат среден резултат с 29 точки по-висок от този на момчетата, а в България разликата е 32 точки. За общите резултати от PISA 2015 отново има такава разлика в резултатите между българските момичета и момчета, като при четенето тя е 48 точки, при природните науки - 16 точки, а при математиката - 2 точки.Данните показват, че българските момичета, участвали в модула, имат по-голяма готовност за сътрудничество, както и по-високо ценят отношенията си с роднини, връстници и приятели, отколкото момчетата. Но момчетата ни проявяват по-голяма готовност да работят в екип в сравнение с момичетата, коментира Светла Петрова.", "date": "2017.11.21", "title": "Български ученици със среден резултат в международно изследване"}
{"url": "http://www.novinite.bg/articles/153133/Predsedatelyat-na-Evroparlamenta-na-poseshtenie-u-nas", "text": "Председателят на Европейския парламент Антонио Таяни пристига на работното посещение у нас, предаде Нова телевизия.Визитата е свързана с предстоящото председателство на Съвета на Европейския съюз, което България поема от началото на януари догодина.В допълнение към срещите си с министър-председателя, президента и председателя на Народното събрание, по време на краткия си престой у нас  Таяни ще обсъди с български студенти и младежи представите им за бъдещето на Европа.", "date": "2017.11.21", "title": "Председателят на Европарламента на посещение у нас"}
{"url": "http://www.novinite.bg/articles/153156/Prezidentat-Rumen-Radev-se-sreshtna-s-predsedatelya-na-EP-Antonio-Tayani", "text": "Българските институции в лицето на парламента, правителството и президента обединяват усилията си за успешното провеждане на Председателството на Съвета на Европейския съюз. Това заяви държавният глава Румен Радев на среща с председателя на Европейския парламент Антонио Таяни и председатели и представители на политическите групи в ЕП. Държавният глава добави, че гражданите на България са едни от най-силните привърженици и защитници на единството на ЕС.\r\nКато председател на Съвета България няма да преследва свои тесни национални интереси, а ще бъде партньор и посредник при разрешаването на наболелите предизвикателства пред общността, подчерта още Румен Радев. По думите на държавния глава предстоящото Председателство е и шанс за страната ни да увеличи доверието в работата на българските институции в дългосрочен план.\r\nПрезидентът запозна председателя на Европейския парламент с най-важните приоритети за България като председател на Съвета, сред които е европейската интеграция на държавите от Западните Балкани. „България добре знае цената на мира на Балканите. Ще използваме целия си натрупан опит като член на Европейския съюз, за да работим за стабилност и интеграция на Западните Балкани, защото Европейският съюз има интерес от сигурността и просперитета на нашия регион“, каза още Румен Радев. Президентът беше категоричен, че България е готова да подкрепи всяка отделна държава, която се стреми към членство в ЕС, в процеса на реформиране и изпълнение на критериите за членство.\r\nКато първостепенна задача на Европейския съюз на Балканите държавният глава открои подобряването на свързаността. „Западните Балкани са изцяло заобиколени от държави членки на Европейския съюз. Трябва да работим за подобряването на комуникациите по оста „Изток – Запад“, като изградим транспортни, енергийни, икономически и дигитални коридори“, заяви още президентът.\r\n\r\n\r\n\r\n\r\n\r\n\r\n", "date": "2017.11.21", "title": "Президентът Румен Радев се срещна с председателя на ЕП Антонио Таяни"}
{"url": "http://www.novinite.bg/articles/153152/Kade-i-koga-nyama-da-ima-voda-v-Sofiya-na-22-noemvri", "text": "На 22 ноември 2017 г. (сряда), във връзка с монтаж на спирателен кран на ул. „Гене Телийски“, жк. „Люлин“ 4 се налага спиране на водоподаването от 10:00 до 20:00 часа на клиентите на „Софийска вода”, живеещи в: бл. 419, бл. 420, бл. 422, бл. 423, бл. 424, бл. 425, бл. 426, бл. 427, ул. „Георги Апостолов“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пред бл. 425. На 22 ноември 2017 г. (сряда), във връзка с монтаж на спирателен кран на ул. „Георги Икономов“, жк. „Люлин“ 2 се налага спиране на водоподаването от 10:00 до 20:00 часа на клиентите на „Софийска вода”, живеещи в: бл. 222, бл. 223, бл. 225, бл. 226, бл. 227, бл. 227А, ул. „Ген. Михаил Савов“, ул. 210 №27 При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пред бл. 225. На 22 ноември 2017 г. (сряда), във връзка с подмяна на хидрофорна уредба  до бл. 40 жк. „Овча купел“, се налага спиране на водоподаването от 10:00 до 19:00 часа на клиентите на „Софийска вода”, живеещи в: бл. 40, бл. 41А, бл. 41Б, бл. 42 При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пред бл. 40. На 22 ноември 2017 г. (сряда), във връзка с пресвързване на уличен водопровод на ул. „Бяла акация“ кв. „Манастирски ливади“, се налага спиране на водоподаването от 10:00 до 18:00 часа на клиентите на „Софийска вода”, живеещи в района на: ул. „Проф. Велизар Велков“ от бул. „България“ до ул. „Българска легия“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пред МБАЛ „Света София“. На 22 ноември 2017 г. (сряда), във връзка с разкриване на уличен водопровод на ул. „Дон“ кв. „Горна баня“, се налага спиране на водоподаването от 9:00 до 16:00 часа на клиентите на „Софийска вода”, живеещи в района на: ул. „Дон“, ул. „Лозище“,ул. „Подлозище“, ул. 756, ул. 755 При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Лозище“ ъгъла с ул. „Подлозище“. На 22 ноември 2017 г. (сряда), във връзка с подмяна на сградно водопроводно отклонение на ул. „Княжевска“, кв. „Карпузица“, се налага спиране на водоподаването от 10:00 до 18:30 часа на клиентите на „Софийска вода”, живеещи в района на: ул. „Княжевска“  от ул. „Миле Попйорданов“ до ул. „Полк. Стойно Бачийски“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул.„Стефан Пешев“ ъгъла с ул. „Княжевска“. На 22 ноември 2017 г. (сряда), във връзка с подмяна на сградно водопроводно отклонение на ул. „Георги Бенковски“, с. Казичене, се налага спиране на водоподаването от 10:00 до 18:00 часа на клиентите на „Софийска вода”, живеещи в района на: ул. „Христо Ботев“, ул. „Александър Стамболийски“, ул. „Околовръстна“, ул. „Георги Бенковски“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул.„Христо Ботев“ пред ОДЗ. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.  ", "date": "2017.11.21", "title": "Къде и кога няма да има вода в София на 22 ноември?"}
{"url": "http://www.novinite.bg/articles/153145/Protesti-posreshtnaha-eksperti-ot-EK-pred-ekoministerstvoto-u-nas", "text": "Протест и контрапротест пред екоминистреството, а поводът е среща между експерти на Европейската комисия с представители на всички заинтересовани страни по проблемите с Натура 2000. Като резултат от тези срещи ще бъдат изготвени пътни карти, които ще подобрят прилагането на европейското законодателство по опазване на природата.\r\nПреди да влязат на уговорената среща еврочиновниците бяха посрещнати от протестиращи. Едните директно изказаха пред тях своите опасения, че природата в България се унищожава, другите пък настояха, че вниманието към човека и икономиката е по-важно.Георги Пиперков - член на БЛРС: Искаме да има един баланс, който в момента е тотално загубен заради псевдо екологични организации, които налагат рекет, които спират инфраструктурните проекти и унищожават икономиката която и без това не е цветуща. Ние искаме най-сетне да се чуе мнението и на хората, поне малко мислят за природата за това, което го е имало до сега, за остане така и за нашите деца. Да не стават циментови корита, да не стават просто само реки с камъни.\r\nВ отговор шефът на Службата за защита на природата в екоминистреството обясни, че в момента се работи за отстраняване на допуснати неточности в Натура 2000, но за нов преглед и смисъл не може да се говори.Мирослав Калугеров, директор на Дирекция \"Национална служба за защита на природата\" към МОСВ: Както знаете не се предвижда изменение на европейското законодателство по отношение на Натура 2000, ние се стремим към подобряване на неговото прилагане. Т.е. да прилагаме законодателството правилно така, че смисълът на Натура да бъде ясно разпознат от всеки и ползите от Натура 2000 да бъдат осъзнати и използвани.\r\nПредставители на протестиращите предадоха на евроекспертите доклади за дейността на ВЕЦ-овете в страната и тяхното въздействие върху природата.\r\n", "date": "2017.11.21", "title": "Протести посрещнаха експерти от ЕК пред екоминистерството у нас"}
{"url": "http://www.novinite.bg/articles/153144/VEC-zamarsyava-zashtitenata-teritoriya-Zemen", "text": "От Сдружение \"Балканка\" многократно са сигнализирали за замърсяването на язовир \"Пчелина\". Оказва се, че работата на ВЕЦ-а води до унищожаването на защитена територия Земен. Вижте репортажа на Цветелина Атанасова.\r\nТака изглежда река Струма, след като водите от язовир Пчелина минат през едноименния ВЕЦ.Марио Антонов - координатор на Централна рибно-опазваща организация - клан Перник: В реката зелена вода, смрадта, която се рее из въздуха е неописуема и това вече така продължава откакто ВЕЦ-а съществува до ден днешен.\r\nМестните хора не са много словоохотливи, притесняват се от камерата, но признават за съществуването на проблема\r\nОт реката, която влачи със себе си замърсени утайки от язовира, пият диви и питомни животни, от нея се полива, районът е част от защитена зона Земен. След изследване, хидробиолози от БАН правят стряскащи констатации.Иван Пъндъков - Сдружение риболовен клуб \"Балканка\": В зоната под самата стена на язовира до 2,3 км надолу те не можаха да открият дори бентоса, дънните организми, риби никакви.\r\nВсяко засмукване на вода от язовира, в случая за производство на електроенергия, вади утайките а те поставят фатални последствия върху природата, а защитената зона е трайно увредена.Димитър Куманов - член на УС на \"Балканка\": Ние сме пуснали две жалби до Дирекция ОС на Европейската комисия. По тези жалби още лятото бяхме уведомени, че е открита пилотна процедура, което означава, че са зададени въпроси от Главна Дирекция ОС на МОСВ.\r\nВ отговор на парламентарно питане по казуса в края на октомври - екоминистърът Нено Димов каза, че язовир \"Пчелина\" е оценен в лошо екосъстояние и неизвестно химическо състояние, т.е. никой не е правил анализ на утайките, за реката след ВЕЦ-а картината е подобна.\r\nЗа подобряване качеството на Струма екомнистерството е разпоредило, собственикът на ВЕЦ \"Пчелина\" да осигури допълнителна аерация на преработените води, монтиране на измервателни уреди и ежедневен контрол на количеството разтворен кислород във водата.\r\nИ още ВЕЦ-ът да работи само при обем на язовира над 53 000 кубически метра,\r\n", "date": "2017.11.21", "title": "ВЕЦ замърсява защитената територия Земен"}
{"url": "http://www.novinite.bg/articles/153153/Protest-v-Kardjali-zaradi-lipsata-na-ulichno-osvetlenie", "text": "\r\nСтотици семейства и жители на Кърджали се събраха на протест заради липсата на улично осветление в един от най-големите квартали в града, предаде БНР.\r\nСпоред протестиращите в около жилищата им няма ток, защото по време на изкопните работи за изграждането на нова водопроводна мрежа са били скъсани захранващи кабели.\r\nПо думите на недоволстващите в квартала вече четвърта година през нощите е пълен мрак. Според тях е възможно и да се стигне до тежки инциденти заради липсата на улично осветление.\r\nПротестиращите са изпратили подписка до кмета на Кърджали Хасан Азис. В подписката гражданите настояват фирмата изпълнител на водния цикъл, скъсала кабелите при изкопните действия, да възстановят електрическата мрежа.\r\n", "date": "2017.11.21", "title": "Протест в Кърджали заради липсата на улично осветление"}
