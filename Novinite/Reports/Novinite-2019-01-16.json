{"url": "https://www.novinite.bg/articles/169834/Mladen-Marinov-razkri-kakvi-merki-predpriema-MVR-v-borbata-s-ciganskata-prestapnost", "text": "Обстановката в началото на 2019 година е спокойна. Коледно-Новогодишните празници също преминаха без сериозни нарушения на обществения ред и проблеми. В момента основната ни задача е да приложим новите разпоредби от Закона за МВР.Това каза по време на заседанието на парламентарната Комисия по вътрешна сигурност и обществен ред вътрешният министър Младен Маринов. Въпросите към него от депутатите бяха насочени главно към инцидента с пребития военен в село Войводиново. \"Още от началото на конфликта в село Войводиново са предприети необходимите мерки по издирването и задържането на извършителите на престъплението. Предприети бяха всички необходими мерки, за да опазим обществения ред в селото по време на протестите и бутането на незаконните постройки. През цялото време следяхме обстановката в цялата страна, за да не допуснем напрежение и в друго населено място. Продължаваме да наблюдаваме ситуацията и да реагираме на всички сигнали за евентуално ескалиране на напрежението. При бутането на незаконните постройки нашите действия бяха насочени към подпомагане на местната власт и бяха напълно в рамките на закона\"Министърът коментира и случая, при който криминално проявен нападна на пътя с брадва курсанти от НВУ. \"Инцидентът е чисто битов и никой не може да го предвиди. Факт е, че реагирахме бързо и извършителят на атаката бе задържан незабавно. Това е и като превантивна мярка за бъдещи извършители на подобни престъпления\", отговори Младен Маринов.Той увери народните представители, че по случаите с убийствата на бизнесмена Петър Христов и данъчния Иво Стаменов, както и избягалия затворник от Софийския затвор Радослав Колев, се работи и има напредък. За финал председателят на вътрешната комисия Цветан Цветанов пожела на ръководството на МВР по-малко приказки и повече практически действия.\"Гранична полиция е спазила всички закони по случая със задържането на либийския танкер \"Бадр\". Пристанищните власти поискаха съдействие от нас и ние се отзовахме\", отговори на журналистически въпрос Младен Маринов, след като приключи изслушването му в комисията. \"При нас няма документ, от който да е видно, че има такъв спор. \"Морска администрация\" отговаря за задържането на кораба. \"Морска администрация\" иска съдействие за записване на смяната на екипажа и извършването на митническа проверка. Това е, което е свършила \"Гранична полиция\", категоричен бе вътрешният министър.\"Работата на МВР е да не допуска ескалация на напрежението. Смятам, че се справяме с тази си задача. С встъпването в длъжност на главния секретар на МВР съм убеден, че нещата ще се подобрят още повече, защото той ще координира действията на всички нива в полицията\", разкри Маринов.", "date": "2019.01.16", "title": "Младен Маринов разкри какви мерки предприема МВР в борбата с циганската престъпност"}
{"url": "https://www.novinite.bg/articles/169836/Sin-zaryaza-bolnata-si-majka-bolnicata-go-moli-da-ya-pribere", "text": "\r\nСливенската МБАЛ „Д-р Иван Селимински“ се обърна с публична молба към местен жител да прибере претърпялата преди повече от медец инсулт майка и да се погрижи за нея.\r\n\r\nСливенската МБАЛ „Д-р Иван Селимински“ се обърна с публична молба към местен жител да прибере претърпялата преди повече от медец инсулт майка и да се погрижи за нея.\r\nС писмо до електронните адреси на всички акредитирани в региона медии от здравното заведение се обръща към Иван Вичев Стоянов с думите:\r\n“ Ганка Стоянова Вичева е приета в Отделението по неврология на болницата през месец декември. Състоянието й е стабилизирано, жената е добре и трябва да бъде изписана. Синът й отказва да я прибере. Смятаме, че е дълг на всеки човек да се отнася с уважение и грижа към своите родители. Надяваме се Иван Вичев да прибере у дома жената, която го е родила и отгледала, като й осигури достойни условия и синовна грижа. Медицинските екипи правят всичко възможно пациентката да се чувства добре, но е необходимо нейните близки да проявят отговорност и човечност.“.\r\nЗам.директорът по медицинските дейности , д-р Хрисант Хрисантов сподели, че е имал еднократна среща с мъжа, в която му обяснил, че по-нататъшното оставане на майка му в болницата е нецелесъобразно и противоречи на всички законови разпоредби.  Вечев обаче само си замълчал и напуснал кабинета като на изпроводяк казал, че не го интересува съдбата на родителката му.\r\n„Това е един млад мъж, знаем че има постоянна работа, със сигурност има и семейство. Намерихме апартамента, който е негова собственост , но е заключен. Имали сме в годините и други сходни ситуации, но тази излиза извън всички общочовешки норми. Нямаме право да съобщим личните му данни, надяваме се все пак в него да проговори малко от малко човещината и за положи някакви грижи за жената, която го е родила и отгледала…“, коментира д-р Хрисантов.\r\nСпоред запознати баба Ганка има още един син и дъщеря, след смъртта на съпруга през 2012 г. си останала да живее в общинско жилище, но след време спряла да плаща наема и за няколко години се натрупала сметка от над 2 400 лв. Потърсеният тогава от общината син Иван Вичев подписал запис на заповед за разсрочено  изплащане на дължимата сума, но така и не го сторил. По тази причина бабичката била извадена от апартамента със заповед на кмета от 30 юни 2016 година.\r\n", "date": "2019.01.16", "title": "Син заряза болната си майка, болницата го моли да я прибере"}
{"url": "https://www.novinite.bg/articles/169808/Mareshki-Nikoj-ne-go-e-enya-za-balgarskiya-grajdanin", "text": "\"Никога няма да подкрепя нецелесъобразното харчене на парите на българския данъкоплатец, изкарани с тежък труд\", категоричен беше лидерът на \"Воля\" Веселин Марешки от парламентарната трибуна. Той категорично се обяви против сделката за закупуването на нов изтребител по време на дебатите в Народното събрание.\"Говорим за справяне с демографската криза, за повишение на доходите, за по-добро образование. Нито едно от тези неща не са изпълнени, а на всеки предизборните пледирания се основаваха първо върху това. Едва след тези точки е заложено закупуването на нови самолети\", заяви Марешки.\"Мирише ми на груб лобизъм. Гнусен катарзис на БСП - значи, ако е \"Грипен\", може да се похарчат няколко милиарда, но ако е Ф-16, не може. А междувременно никой не го е еня за българския гражданин\", възкликна лидерът на \"Воля\".Веселин Марешки завърши изказването си в пленарната зала с решението, че от партията му ще инициират референдум, за да видят дали българите искат закупуването на нов изтребител.", "date": "2019.01.16", "title": "Марешки: Никой не го е еня за българския гражданин"}
{"url": "https://www.novinite.bg/articles/169811/Ministar-Dimov-obsadi-s-grajdani-na-Bosilegrad-i-Kyustendil-ekologichni-problemi-v-regiona", "text": "Министърът на околната среда и водите Нено Димов се срещна с граждани на Босилеград и Кюстендил, които поставиха въпроси, свързани с екологията в региона. На срещата гражданите представиха информация за замърсяване на граничната река Драговищица от мина на територията на Република Сърбия. Министър Димов посочи, че данните от изследванията на реката на наша територия показват, че няма превишения на нормите. „Въпреки това българската страна внимателно следи ситуацията, защото политиката на правителството е да бъдат защитени интересите и на нашите сънародници в Западните покрайнини“, заяви министърът.Министър Димов посочи, че по дипломатически път България е поискала информация за качеството на водите на река Драговищица на територията на Република Сърбия и за разрешените и осъществявани на територията на Република Сърбия добивни и производствени дейности. Той съобщи, че е поискал среща с министъра на защитата на околната среда на Република Сърбия Горан Триван и очаква тя да се състои в следващите дни. Министър Димов припомни и че българският евродепутат Ангел Джамбазски е предприел стъпки пред ЕК и пред комисаря по околна среда Кармену Вела да бъде повдигнат въпросът по време на политическия диалог ЕС – Сърбия през март. „Всяка страна, която иска да е член на ЕС, трябва да се грижи за околната среда, нещо повече – за всички свои граждани. А ние сме особено загрижени за нашите съграждани в Западните покрайнини. Това не е просто екологичен проблем, а цялостна политика на българското правителство. Затова ще положим всички усилия да помогнем на нашите сънародници“, категоричен беше министър Нено Димов.  Александър Димитров от Босилеград, председател на Сдружение „Глас“, благодари за възможността да говори открито за проблемите, които притесняват българите в Босилеград. „Радвам се, че този въпрос ще бъде поставен, за да се вземат мерки, които да успокоят местното население. Дано има добри новини скоро“, изрази надежда  Димитров.На срещата граждани на Кюстендил поставиха въпроса за проучване за добив на злато в мина „Злогош“, в района на община Кюстендил, за което предстои да се сключи договор с Министерството на енергетиката. Министър Димов увери, че подобен проект може да се реализира само след като премине всички задължителни процедури по екологичното законодателство.", "date": "2019.01.16", "title": "Министър Димов обсъди с граждани на Босилеград и Кюстендил екологични проблеми в региона"}
{"url": "https://www.novinite.bg/articles/169827/Spinalnata-muskulna-atrofiya-veche-e-v-spisaka-na-redkite-zabolyavaniya", "text": "Спиналната мускулна атрофия /СМА/ вече е в списъка на редките заболявания. Това стана факт със заповед на министъра на здравеопазването Кирил Ананиев от 10.01.2019 г. Министерството е изпратило писмо до Националната здравноосигурителна каса да реимбурсира лечението на заболяването. За да стане това факт, предстои медикаментът Nusinersen да премине през оценка на здравните технологии и да бъде включен в Позитивния лекарствен списък.Министър Ананиев запозна родители на деца със спинална мускулна атрофия с последните действия, които министерството е предприело по отношение лечението на това заболяване. В момента водещи български лекари са на обучение в Испания как да провеждат лечението на СМА с Nusinersen. Очакванията са до края на месец февруари и в България да стане възможно практическото прилагане на лекарствения продукт.По отношение на 9-годишния Стефан Радойчев, страдащ от спинална мускулна атрофия, министър Ананиев съобщи, че Център „Фонд за лечение на деца“ днес е превел необходимите средства на болницата в Румъния, за да бъдат поставени първите 4 инжекции на детето. Съгласно договореното, Стефан заминава на 22 януари за поставяне на първата инжекция „Спинраза“. Министър Ананиев и родителите на деца с мускулна атрофия се уточниха за последващи срещи, за да следят изпълнението на процедурите по реимбурсирането на лекарствения продукт и прилагането на медикамента в България.", "date": "2019.01.16", "title": "Спиналната мускулна атрофия вече е в списъка на редките заболявания"}
{"url": "https://www.novinite.bg/articles/169812/Maya-Manolova-kam-socialniya-ministar-Izplatete-na-horata-s-uvrejdaniya-finansovata-pomosht-za-yanuari-do-kraya-na-meseca", "text": "Омбудсманът Мая Манолова изпрати днес препоръка до министъра на труда и социалната политика Бисер Петков във връзка с прилагането на Закона за хората с увреждания /ЗХУ/ и Закона за личната помощ, които са в сила от 1 януари 2019 г. Според обществения защитник е невъзможно да бъде извършена промяна в политиките за хората с увреждания, без да се поставят на първо място потребностите на хората в неравностойно положение и без осигуряване на адекватна и коректна информация за техните права. Манолова обръща внимание на социалния министър, че в институцията на омбудсмана постъпват многобройни жалби от хора с увреждания, които се оплакват от прекратените социални пенсии за инвалидност от началото на 2019 г. и изплащането им като месечна финансова подкрепа по Закона за хората с увреждания, което ще започне едва от средата на месец февруари.Тя настоява за изплащане на месечната финансова подкрепа за м. януари до края на настоящия месец, както и за осигуряване на механизъм, който да гарантира, че тази финансова подкрепа ще се изплаща в рамките на месеца, за който се отпуска. За да се гарантират правата и интересите на хората с увреждания и техните семейства, Манолова настоява за максимално информиране на хората с увреждания, които попадат в обхвата на месечната финансова подкрепа по ЗХУ, както и че те няма да бъдат ощетени и ще получават финансова подкрепа не по- малка от тази, преди влизането в сила на закона. Мая Манолова посочва, че трябва да бъде избегната допълнителната административна тежест за хората с увреждания при отпускане на месечната финансова помощ. Т.е. всички граждани с увреждания, които са подпомагани с месечни добавки за социална интеграция и/или със социални пенсии за инвалидност, да получават новата финансова подкрепа служебно, без подаване на заявление-декларация. Омбудсманът отправя забележка и че от началото на годината хората с увреждания са възпрепятствани да получават полагащата им се асистентска подкрепа, защото общините отказват да изпълняват задълженията си по Закона за личната помощ и не подновяват договорите за лични асистенти. Общественият защитник препоръчва кметовете по места да осигурят възможност хората с увреждания да продължават да получат асистентски услуги до 1 септември 2019 г., когато ще започне предоставянето и финансирането на личната помощ.", "date": "2019.01.16", "title": "Мая Манолова към социалния министър: Изплатете на хората с увреждания финансовата помощ за януари до края на месеца"}
{"url": "https://www.novinite.bg/articles/169816/Prezidentat-i-avstrijski-investitori-obsadiha-neobhodimite-merki-za-podobryavane-na-biznes-klimata-v-Balgariya", "text": "Президентът Румен Радев прие днес на „Дондуков“ 2 представители на австрийския бизнес у нас, с които обсъди трудностите, които компаниите срещат при реализиране на работата си и възможностите за подобряване на бизнес климата в България и повишаване на конкурентоспособността. На срещата присъства и посланикът на Австрия у нас Андреа Вике. Срещата е част от разговорите на държавния глава с представители на чуждестранни фирми от държави, които са на челни места по инвестиции в България. Австрия заема второ място в списъка след Холандия с общ обем на инвестициите 5,7 млрд. евро или 11.7 на сто от преките чуждестранни инвестиции у нас. По време на разговора от Австрийското търговско представителство в България представиха проучване сред 96 австрийски фирми с клонове у нас, според което борбата с корупцията и престъпността, правната сигурност, върховенството на закона и намаляването на бюрокрацията са регулаторните области, в които са необходими подобрения и биха направили България по-атрактивна дестинация. Квалификацията на кадрите, наличието на работна ръка, инфраструктурата и високото качество са елементите от пазара на труда, които също трябва да се развият, смятат участниците в анкетата. По време на срещата представителите на австрийския бизнес наблегнаха на необходимостта от по-сериозна практическа насоченост на образованието у нас и изразиха опасения, че в краткосрочен план България ще има остър недостиг на работна ръка. Като основен фактор за подобряване на бизнес климата бяха посочени прозрачността и предвидимостта на правната рамка. Тенденцията на спад на чуждите инвестиции през последните години показва, че са необходими категорични усилия за развитие на инвестиционната среда у нас, подчерта държавният глава. Президентът Радев изтъкна, че сътрудничеството с Австрия е от стратегическо значение  и затова мнението и опитът на австрийските компании у нас са важни за страната ни за прилагането на всеобхватен подход за подобряване на инвестиционния климат, включващ комплекс от икономически, финансови, административни, законодателни мерки. Държавният глава подчерта, че подкрепя усилията за ефективна борба с корупцията и законодателни инициативи, насочени към подобряване на бизнес средата. Особено важно е да осигурим върховенството на закона, посочи Румен Радев. Президентът отбеляза, че липсата на работна ръка може да се преодолее с конкурентни условия и по-високото заплащане на труда.", "date": "2019.01.16", "title": "Президентът и австрийски инвеститори обсъдиха необходимите мерки за подобряване на бизнес климата в България"}
{"url": "https://www.novinite.bg/articles/169825/Obyaviha-gripna-epidemiya-i-za-oblast-Pazardjik", "text": "След проведено заседание на Оперативния щаб за борба с грипа и острите респираторни заболявания в Пазарджик бе взето решение да се обяви грипна епидемия на територията на областта, считано от утре – 17 януари. Това каза областният управител Стефан Мирев.По думите му има рязко увеличаване на броя на заболелите в региона. „Тъй като процентът на отсъстващите ученици е 18%, няма да се обявява грипна ваканция, но в петък – на 18 януари, от 10.30 часа ще бъде проведено ново заседание на Оперативния щаб, за да се прецени дали да бъде обявявана и грипна ваканция за учениците“, поясни Мирев.Той допълни, че пик на заболеваемостта се очаква през следващата седмица. „Няма определен срок на грипната епидемия, когато заболеваемостта намалее, тя ще бъде отменена“, уточни областният управител на Пазарджик.", "date": "2019.01.16", "title": "Обявиха грипна епидемия и за област Пазарджик"}
{"url": "https://www.novinite.bg/articles/169817/Siderov-predlaga-da-pregovaryame-za-samoleti-s-vsyaka-darjava-koyato-ima-oferti-kam-nas", "text": "Предлагам да преговаряме за самолети с всяка държава, която има оферти към нас и с Руската федерация. Това каза лидерът на „Атака“ и председател на ПГ на „Обединени патриоти“ Волен Сидеров по време на дебатите по предложението за започване на преговори със САЩ за закупуване на самолети F-16.По думите му няма значение дали министър-председателят е в пленарната зала или не, защото каквото му се възложи от парламетна, той трябва да го изпълнява. „Следваща точка, която предлагаме, е в тези преговори да взима участие Народното събрание - да излъчи по един представител от всяка една парламентарна група. Иначе ние какъв контрол имаме“, попита Сидеров.Лидерът на „Атака“ предложи, ако се спрем на самолети F-16, те да ни бъдат предоставени безвъзмездно, тъй като САЩ има полза от нашите военни бази.По думите му, ако се приеме решението, както сега е представено, политиците се фиксират, ограничават и предрешават вече една сделка, която не се знае дали е добра. „Има един фолклорен израз, че в България всички разбират от политика и от футбол“, коментира той и уточни, че всички разбират и от самолети. ", "date": "2019.01.16", "title": "Сидеров предлага да преговаряме за самолети с всяка държава, която има оферти към нас"}
{"url": "https://www.novinite.bg/articles/169795/Cvetanov-siguren-che-SASht-shte-svalyat-cenata-na-iztrebitelite", "text": "По предложение на шефа на ПГ на ГЕРБ Цветан Цветанов ще бъде открито заседанието на парламента за одобряване на решението на МС да започнем преговори със САЩ за нови изтребители. Това съобщи самият той, който разкри, че всички политически сили са подкрепили предложението му по време на Председателския съвет тази сутрин.Предложих заседанието да бъде открито и да не бъде закрито. Защото, това, което казах и на нашите колеги народни представители, ние няма от какво да се крием. Обществото трябва да знае къде ще се направи този инвестиционен разход, защо го правим и че това е постигнат политически консенсус от коалиционния съвет, който беше взиман през всичките тези години\", коментира Цветанов.Той е убеден, че САЩ ще свалят цената на офертата след днешното решение на Народното събрание.\"Ще можем действително да отворим възможността да бъдат изяснени всички детайли, да може да бъде казано всичко и съм убеден, че ще може и цената да падне. Така че тази цена, която към настоящия момент има в офертата, тя не е реална и тя няма да бъде съотносима към крайния процес, който би могъл да завърши след няколко месеца\", разясни Цветанов.На въпроса дали сумата ще бъде под 2,1 милиарда, той отговори категорично утвърдително.", "date": "2019.01.16", "title": "Цветанов сигурен, че САЩ ще свалят цената на изтребителите"}
{"url": "https://www.novinite.bg/articles/169822/Barekov-s-klyuchovi-sreshti-na-visoko-nivo-v-Strasburg", "text": "Ръководството на единствената българска консервативна партия “Презареди България” – ББЦ проведе ключови срещи на високо ниво в Страсбург с Марко Дзани, дясната ръка в Европейския парламент на лидера на Северната Лига Матео Салвини, и с ръководството на ЕКР и АКРЕ.Акцент в разговорите е бил новият политически и консервативен проект “Обединени консерватори” в България. Евродепутатът Николай Бареков лично е запознал европейските консерватори  с напредъка на преговорите между „Презареди България”-ББЦ  и останалите консервативни партии в у нас (включително и Атака), като е подчертал, че коалицията ще бъде обявена през февруари, а целта - поне втора политическа сила на европейските избори и излъчване на голям брой евродепутати.По време на разговорите са били обсъдени и бъдещите сурови и категорични мерки за прекратяване на нелегалната миграция по суша и море в Европа.„Макар и от друг съюз - “Европа на нациите и свободите” с господин Дзани ще работим по създаването на голям патриотичен и консервативен блок в следващия Европарламент”, информира Бареков минути след края на срещата. „Италианската консервативна партия Северна Лига е първа сила и се готви да атакува Европарламента с огромен брой депутати”, допълни  той.„Бях запознат с развитието на разговорите между лидерите на Северна лига и на полските консерватори господин Матео Салвини и пан Качински за изграждането на общ съюз в следващия Европейски парламент, който да пребори социалистите и да бъде незаобиколима и поне втора сила”, разкри още българският евродепутат.След срещата с лидера на Европейските консерватори и реформисти /ЕКР/  в Европейския парламент професор Ришард Легутко и с лидера на Алианса на Консерваторите в Европа /АКРЕ/  и водещ кандидат за председател  на Европейската комисия Ян Захрадил стана ясно, че започва подготовка на голямо и значимо събитие, което ще се състои за първи път у нас.„С тяхна подкрепа подготвяме най-големия форум на Консервативните партии в света - Конгреса, който ще се проведе през пролетта в София”, информира Бареков.Евродепутатът допълни още, че целта на консерваторите е да управляват и да реформират боледуващия ЕС. „България и Европа се нуждаят от нашите консервативни идеи за запазване на нациите, независимостта и правовата система на демокрацията”, категоричен е той.", "date": "2019.01.16", "title": "Бареков с ключови срещи на високо ниво в Страсбург"}
{"url": "https://www.novinite.bg/articles/169820/DPS-Premierat-da-se-razgranichi-ot-Karakachanov-za-Vojvodinovo", "text": "Премиерът Бойко Борисов да се разграничи от изказванията на своя вице Красимир Каракачанов по адрес на циганите, а прокуратурата да се самосезира и да провери незаконното събаряне на ромските къщи във Войводиново. Своето отношение да изразят президентът и председателят на парламента, а управляващите да озаптят омразата и разделението, които се разрастват опасно.За това призова ДПС в декларация, прочетена от парламентарната трибуна от лидера на движението Мустафа Карадайъ. В нея той осъди всички брутални инциденти от последните дни - и побоя над военния във Войводиново, и нападението над курсантите, както и нахлуването и пребиването на възрастния циганин от Павел баня. Станахме свидетели на груба манипулация и опит за политическа употреба с цел краткосрочни дивиденти. В навечерието на изборите криминални случаи се етнизират\", възмути се той.Лидерът на ДПС посочи, че в двете секции във Войводиново неговата партия има само 6 гласа и заключи, че именно управляващите носят отговорност за етническото напрежение в страната.\"Премиерът да се разграничи от изказванията на вицепремиера и да приеме необходимите политически действия\", настоя Карадайъ по адрес на лидера на ВМРО и военен министър. \" Докато един вицепремиер поражда етническо напрежение, ГЕРБ открива европейската културна столица под мотото \"Заедно\", недоумява Карадайъ.\"Свидетели сме на реална заплаха на етническо противопоставяне с безпрецедентно разделение. Политиката на управляващате е основната причина за разделението и войнстващата омраза. ДПС остро осъжда всяко посегателство върху личността и собствеността на гражданите, отрича несъстоятелните политики на управляващите, които задълбочават съществуващите проблеми, вместо да ги решават\", заяви още лидерът на движението. Карадайъ призова час по-скоро всички органи и институции да изпълнят задълженията си и да започне комплексно решаване на проблемите.", "date": "2019.01.16", "title": "ДПС: Премиерът да се разграничи от Каракачанов за Войводиново"}
{"url": "https://www.novinite.bg/articles/169796/Dneven-horoskop-za-sryada", "text": "Знаете какво трябва да свършите днес, дори да ви се струва абсолютно невъзможно да се справите с всичко. Помолете приятели за помощ, за да успеете да свършите всичко.Задействайте мозъка си днес. Способни сте да постигнете страхотни неща. Новите идеи заливат ума ви, не ги изпускайте и дайте всичко от себе си, за да успеете да ги реализирате.Обърнете внимание на взаимоотношенията си с хората. И не става въпрос само за връзката ви с любимия човек. Опитайте да изграждате мостове между вас и хората.Вижте повече на : ", "date": "2019.01.16", "title": "Дневен хороскоп за сряда"}
{"url": "https://www.novinite.bg/articles/169826/Specakciya-v-petrichko-selo", "text": "Меката на дрогата петричкото село Тополница гъмжи от полиция и жандармеристи. На входа на селото има поставен пост, който проверява влизащи и излизащи. Операцията е мащабна и до момента са задържани 10 лица, информира struma.com. В момента екипите щурмуват шест от къщите, където според информация живеят основните дилъри в селото. Тополница е люпилня на наркодилъри в областта и страната. Миналата година там бяха задържани емблематични разпространители на наркотици. Таксиджии, пласьори, собственици на наркоплантации попаднаха под ударите на местните криминалисти. Всички наркоканали и пътища за производство и разпространение на наркотици в Петричко, водят към Тополница.", "date": "2019.01.16", "title": "Спецакция в петричко село"}
{"url": "https://www.novinite.bg/articles/169831/Ot-yadki-i-podpravki-do-keramika-i-kozmetika-na-Fermerskiya-pazar-Ivan-Vazov", "text": "На пазара \"Иван Вазов\" вече са подредени сергиите на малки семейни фирми и производители. Всички те предлагат своята продукция на столичани, която е с гарантирано качество. Участниците в днешния ферметски пазар са над 10, а слънчевото време предполага, че много софиянци днес ще си купят храни от български производители. На пазара има всякакъв вид пчелни продукти, сладкиши, хляб с квас, кореноплодни, ядки, тахани, гъби, консерви и подправки видя Столица.bg. Интерес предизвикват и сергиите с месни и млечни продукти предлагани от производителите. На днешния Фермеркси пазар \"Иван Вазов\" има и арт зона, в която могат да се видят интересни ръчно изработени керамични изделия. Посетителите проявяват интерес и към козметиката, която е с пчелни продукти.  Пазарът отвари врати в 15 часа. Събитието се провежда традиционно всяка сряда, пише ", "date": "2019.01.16", "title": "От ядки и подправки до керамика и козметика на Фермерския пазар \"Иван Вазов\""}
{"url": "https://www.novinite.bg/articles/169837/Jordan-s-bradvata-Kursantite-mi-pokazvaha-sreden-prast", "text": "Постоянна мярка за неотклонение „задържане под стража“ постанови състав на казанлъшкия районен съд спрямо 33-годишния Йордан Йовчев Пенев от котелското село Орлово, който  разби с брадва предното стъкло на лек автомобил „Ауди 80“, с който са пътували 4 курсантки и една курсантка от националния военен университет „Васил Левски“.\r\nПостоянна мярка за неотклонение „задържане под стража“ постанови състав на казанлъшкия районен съд спрямо 33-годишния Йордан Йовчев Пенев от котелското село Орлово, който  разби с брадва предното стъкло на лек автомобил „Ауди 80“, с който са пътували 4 курсантки и една курсантка от националния военен университет „Васил Левски“.\r\nИнцидентът стана  малко след 19,00 часа на 13 януари по главен път І-6 на около 7 км от град Гурково, мъжът бе задържан в прохода Хаинбоаз след като военнослужащите позвънили на телефон 112 за случилото се.\r\nВ съдебната зала, доведеният с белезници там Йордан обясни, че униформените младежи са карали  рисково, на няколко пъти изпреварили колата му „Опел Корса“, която шофирала 33-годишната Меглена Тодорова, негова приятелка.\r\n„Показваха ни през прозорците среден пръст, крещяха, че сме цигани…“ , обясни той и изрази съжаление, че е реагирал агресивно, разбивайки с брадва предното стъкло.\r\nБременната в четвъртия месец Меглена бе категорична , че не Йордан, а тя е шофирала по пътя между Сливен и прохода Хаинбоаз.\r\n„Когато по настояване на Данчо спрях колата  на пътя  от Аудито излезе един мъж, разкопча си якето , за да видим, че е с униформа и започна да ни крещи нещо. Тогава  Данчо извади брадвата и разби стъклото. Беше пил, но аз не бях и това ще стане ясно като излязат пробите за алкохола. Взеха и на него и на мен като ни спряха полицаите . Не сме правили опит да бягаме и да се крием, не ги познавам тия момчета, които през цялото време ни притискаха и искаха да ни изпреварят на забранен участък…“, разказа родената в Лом жена. По думите й с Йордан Пенев се запознала в социалните мрежи, двамата живеели постоянно от около два месеца, та имала валидна шофьорска книжка, за разлика от Пенев, който бил само собственик на автомобила.\r\nНаблюдаващият бързото досъдебно производство прокурор Антония Спасова поиска най-строгата мярка за неотклонение с аргумента, че обвиняемият е осъждан, не живее на постоянния си адрес в село Орлово и че срещу него в МВР имало 11 заявителски материала за кражби.\r\nСлужебният защитник, адвокат Гарибалди контрира, че клиентът й е изтърпял последната си присъда от 5 месеца в затвора преди близо 6 години и има постоянна работа като каменоделец. Заявителските материали според юристката нямали никаква доказателствена сила защото по тях нямало събрани никакви доказателства и не били образувани досъдебни дела.\r\nОпределението за постоянната мярка за неотклонение подлежи на обжалване пред окръжния съд в Стара Загора, това ще стане на 23 януари. От прокуратурата в Казанлък отказаха да коментират дали и водачът на аудито, курсантът от НВУ – Велико Търново Пламен А. е бил тестван за алкохол.Без коментар остана и въпросът кой е бил зад волана на „Опел Корса“ –та при спирането й от катаджиите в прохода Хаинбоаз.\r\nКъм момента срещу Йордан Пенев е повдигнато обвинение по член 325 ал. 3 от НК за хулиганство при управление на МПС, което се наказва със затвор до 5 години.\r\nОчаква се казусът за случилото се на пътя да влезе за разглеждане в съдебна зала до месец, вече са разпитани всички участници в инцидента, предстоят да излязат лабораторните анализи за алкохол\r\n", "date": "2019.01.16", "title": "Йордан с брадвата: Курсантите ми показваха среден пръст!"}
{"url": "https://www.novinite.bg/articles/169799/Otkriha-martav-maj-v-doma-mu-v-smolyansko-selo", "text": "Тялото на 60-годишен мъж е намерено в дома му в село Левочево. Това съобщиха от ОДМВР - Смолян. Сигналът е подаден на 15 януари 2019 г. около 11.05 часа на тел.112. Съобщено е за това, че около 11.00 часа в село Левочево, община Смолян, в къщата му е намерен починал самотно живеещ 60-годишен мъж. Първоначални данни за насилствена смърт не са установени. Тялото е изпратено в отделение по съдебна медицина в МБАЛ \"Д-р Братан Шукеров\" АД за извършване на аутопсия. Извършен е оглед на местопроизшествие и е образувано досъдебно производство.", "date": "2019.01.16", "title": "Откриха мъртъв мъж в дома му в смолянско село"}
{"url": "https://www.novinite.bg/articles/169806/Sadat-ostavi-napadatelya-na-kursantite-ostava-v-aresta", "text": "\r\nРайонният съд в Казанлък остави за постоянно в ареста 32-годишния Йордан Пенев, който потроши с брадва колата на курсанти от Националния военен университет на пътя между Сливен и Гурково.\r\n\r\n\r\n\r\n\r\n", "date": "2019.01.16", "title": "Съдът остави нападателя на курсантите остава в ареста"}
{"url": "https://www.novinite.bg/articles/169830/Prodaljava-bitkata-za-obgoryaloto-starozagorche", "text": "\r\nСъстоянието на приетото по спешност с 56 – процентови изгаряния по тялото  14-годишното момче от Стара Загора продължава да бъде тежко въпреки направените до момента две операции, съобщиха от клиниката по пластично-възстановителна и естетична хирургия на УМБАЛ „Св. Георги“ в Пловдив.\r\n\r\nСъстоянието на приетото по спешност с 56 – процентови изгаряния по тялото  14-годишното момче от Стара Загора продължава да бъде тежко въпреки направените до момента две операции, съобщиха от клиниката по пластично-възстановителна и естетична хирургия на УМБАЛ „Св. Георги“ в Пловдив.\r\nНа осмокласника от НУМСИ „Христина Морфова“ Здравко Тодоров е направена интервенция основна за намаляне площта на изгарянията, то е на апаратна вентилация и е в състояние на изкуствена кома. Последващите интервенции са свързани с използването на големи количества кръвни продукти.\r\nЗавърналият се от Чехия татко на детето е подел кръводарителска акция , търсят се донори от кръвна група АБ положителна в цялата страна.\r\nЖивеещите в Пловдив могат да дарят и от другите групи,уточни бащата Николай Тодоров, по думите му било е направено и присаждане на кости, тъй като детето е със счупен гръден кош и увреден бял дроб. До момента десетки мъже и жени са откликнали на призива за даряване.\r\nТаткото предоставя личния си мобилен телефон  0897 68 10 98. за връзка с кандидатите за помогнат.\r\n", "date": "2019.01.16", "title": "Продължава битката за обгорялото старозагорче"}
{"url": "https://www.novinite.bg/articles/169818/Kakvo-ne-znaem-za-burgerite-po-sveta", "text": "Бургерите - някога смятани за типична храна за американците, днес са част от ежедневните хранителни навици за хората в  световен мащаб. Това е така, те са лесни за приготвяне и могат да се консумират по време на работа! Много малко от нас са запознати с факти за тази интересна храна. foodpanda, разкри няколко интересни факти за бургерите, а вие вижте, колко от тази информация ви е била известна.1. Самото име е Хамбургер. Името Хамбургер е получено от хамбургски пържоли, които савъведени в САЩ от немски имигранти.2. Хамбургерът не е бил много популярен до въвеждането му на световния панаир на СейнтЛуис, проведен през 1904 година.3. Глобално на година се консумират около 400 млрд. бургери за една година.4. Най-големия бургер тежи 3591 килограма.5. Хамбургерите и чийзбургерите представляват 71% говеждото месо.6. През 1921 г. е открит първият ресторант за бързо хранене, който продава хамбургери само за5 цента!7. 60% от продадените в цял свят сандвичи всъщност са бургери.8. Соня Томас държи световния рекорд за ядене на чийзбургер „Голям татко“ с тегло 9килограма за точно 27 минути.", "date": "2019.01.16", "title": "Какво не знаем за бургерите по света"}
{"url": "https://www.novinite.bg/articles/169828/Unishtojenite-dyuni-Smokinya-popadat-v-teritoriyata-na-chastni-imoti", "text": "1205 кв. м са унищожените пясъчни дюни в къмпинг „Смокиня“, съобщиха от екоинспекцията в Бургас. По-голямата част от тях се намират в парцела на 46-годишния Иван Нончев от Бургас, който беше обвинен от прокуратурата, че е поръчал унищожаването на терена.От изготвената прецизна геодезична карта се вижда, че унищожените дюни на къмпинг „Смокиня“ попадат на територията на няколко частни имота.622 кв. м. дюни са разрушени в имота на собственика на луксозната каравана. Тежката техника е навлязла и в съседни имоти, включително и в малка площ в зоната на концесионера на плажа.инж. Тонка Атанасова, директор на РИОСВ-Бургас: Най-голямата част и най-голямата площ от дюните-местообитания, които са унищожени, са в площта на собственика на караваната, когото прокуратурата задържа.Според кадастъра парцелът от 680 кв. м. се води „земеделска орна земя -10 категория“ и е собственост на 46-годишния Иван Нончев.Той го купил през миналата година и веднага поставил луксозна каравана. Хора от къмпинга са чували, че той още тогава се е заканвал да премахне дюната, защото му пречела да вижда морето. От прокуратурата му повдигнаха обвинение за подбудителство и помагачество за унищожаване на природна забележителност и го пуснаха под гаранция от 10 000 лв.Апелативният прокурор бе категоричен, че дюните, независимо в какъв имот, попадат са защитени от закона.Любомир Петров, адм. ръководител на Апелативна прокуратура: Има данни, че част от дюните в тая територия са на плажната ивица, има данни, че част от тях са на частни имоти, но това не означава, че дори да е в частен имот обекта може да бъде разрушаван. Дюните са винаги изключителна държавна собственост и закона ги пази.Законът предвижда за такова престъпление затвор до 3 години и глоба от 2 до 10 000 лв.", "date": "2019.01.16", "title": "Унищожените дюни „Смокиня“ попадат в територията на частни имоти"}
{"url": "https://www.novinite.bg/articles/169792/Kurc-Nyama-da-ima-predogovaryane-na-sdelkata-za-Brexit", "text": "Австрийският канцлер Себастиан Курц каза, че няма да има предоговаряне на сделката за Brexit. Той направи това изявление, след като британският парламент не я подкрепи по-рано тази вечер, предаде Ройтерс.\"Съжалявам за изхода от вота за Brexit в долната камара на британския парламент. Във всеки случай няма да има предоговаряне на споразумението за излизането от ЕС\", заяви Курц, чиято страна беше през втората половина на миналата година ротационен председател на ЕС.", "date": "2019.01.16", "title": "Курц: Няма да има предоговаряне на сделката за Brexit"}
{"url": "https://www.novinite.bg/articles/169800/Parvi-vot-na-nedoverie-za-britanski-premier-ot-26-godini", "text": "Вотът на недоверие за правителството на британския премиер Тереза ​​Мей, който ще се проведе довечера и се очаква е първият в британския парламент от почти 26 години. Той  беше поискан от основния опозиционен лидер - лейбъристът Джеръми Корбин. Гласуването ще се проведе в 19:00 чака по Гринуич или 21 ч. българско време.Според нормативен акт от 2011 г. след загубата на вот на доверие започва двуседмичен процес, който може да завърши с нови избори.\r\nАко гласуването бъде изгубено, правителството разполага с 14 дни, за да си възвърне доверието на долната Камара на общините - подкрепа от мнозинството - потвърдена от приемането на предложение в този смисъл.\r\nАко това не стане е възможно самият Корбин да се опита да състави коалиция с други опозиционни партии, за да поеме ръководството на страната. В случай, че не може да се формира алтернативно правителство, парламентът автоматично се разпуска и се назначават избори.\r\nМей управлява правителство на малцинството, което разчита на подкрепата на Демократичната юнионистка партия на Северна Ирландия (DUP), осигурявайки си малко мнозинство.\r\nПредишна практика\r\nОт 1900 г. има само три случая, когато правителството е загубило вот на доверие: два пъти през 1924 г. и веднъж през 1979 г.\r\nПри последния такъв вот, лейбъристкото правителство на премиера Джим Калахан загуби само с един глас: 311-310. Калахан веднага свика общи избори, които доведоха консерваторите на власт под ръководството на премиера Маргарет Тачър. Те управляваха 18 години.\r\nПоследният път, когато официално беше внесено предложение за вот на доверие в Камарата на общините, беше през 1993 г. - тогава, както и сега, в бурни времена за отношенията на Великобритания с Европа.\r\nПравителството на консервативния премиер Джон Мейджър внесе предложението за доверие след поражението си при гласуването на Договора от Маастрихт, който превърна Европейската икономическа общност в Европейска общност, разширявайки нейните компетенции.\r\nПравителството на Мейджър спечели с 339 срещу 299 гласа, с което укрепи позицията си.\r\nПодкрепа за Мей\r\nМей, която пое поста от Дейвид Камерън след референдума за Брекзит, обяви предсрочни парламентарни избори през юни 2017 г., опитвайки се да засили позицията си в преговорите с Брюксел. Но хазартният ѝ ход донесе загуба на мнозинството.\r\nКонсерваторите вече имат 316 гласа в Камарата на общините, а 320 са необходими за мнозинство. DUP, с която имат споразумение, има 10 гласа.\r\nDUP, която подкрепя Брекзит, посочи, че са против споразумението за развод с ЕС, постигнато от Мей, но искат да дадат шанс на консервативното правителство да постигне по-добро споразумение. Консерваторите хардлайнери за твърд Брекзит предизвикаха вътрешнопартиен вот на недоверие през декември, който Мей спечели с 200 срещу 117 гласа.\r\nВъпреки това, след гласуването срещу сделката с резултат 432:202 в Камарата на общините, Мей отвори вратата за Корбин, за да се опита той да разиграе вот на недоверие.\r\n\"Трябва да потвърдим дали това правителство все още се ползва с доверието на Камарата на общините, аз вярвам, че е така\", каза Мей. \r\n", "date": "2019.01.16", "title": "Първи вот на недоверие за британски премиер от 26 години"}
{"url": "https://www.novinite.bg/articles/169833/Vsichki-scenarii-za-Brekzit-ostavat-na-masata", "text": "Всички сценарии за излизане на Великобритания остават на масата. Това коментираха част от българските евродепутати в Европейския парламент в Страсбург след снощната съкрушителна загуба на британския премиер Тереза Мей в Камарата на общините при гласуването на нейната сделка за Брекзит.Според представителите ни в институцията ситуацията след отхвърлената сделка предизвиква хаос и несигурност за това по кой точно път ще поеме Великобритания.Правата на българските граждани, живеещи във Великобритания, ще бъдат гарантирани дори и при сценарий за излизане на кралството без сделка. Това коментира в кулоарите на ЕП в Страсбург българският евродепутат от ЕНП и ГЕРБ Емил Радев.\"Целият Европейски съюз стои зад гражданите на държавите членки. Българските граждани ще бъдат третирани така, както гражданите на Германия, Франция, Полша и така нататък. Ясно показаха европейските лидери, че по всякакъв начин ще защитят правата на над 3,6 милиона европейски граждани, които живеят, работят и учат във Великобритания, така че нямам притеснения на този етап. Въпросът е наистина със споразумението да се уредят всички спорни въпроси, а не при вариант на твърд Брекзит да се договарят едно по едно и да възникнат редица трудности от чисто административен характер за гражданите на България, които живеят и работят във Великобритания\".Двата най-добри варианта са излизане със споразумение или Великобритания да остане в общността, допълни Радев и каза, че ЕС е подготвен и с резервен план за твърд Брекзит, така че да бъдат избегнати сътресения за европейските граждани.\"Топката е в полето на Великобритания\", каза от своя страна българският евродепутат от групата на социалистите и демократите и БСП Момчил Неков:\"Всички варианти са на масата. Единственото ясно е, че няма никаква яснота, хаосът е пълен. Най-важното е, че бизнесът се вози вече на това влакче на ужасите две години и половина и британското правителство действа така все едно има цялото време на света\".Излизането на Великобритания без сделка не е в интерес нито на Лондон, нито на Европейския съюз, коментираха още пред \"Хоризонт\" български евродепутати.Според Ева Майдел от ЕНП/ГЕРБ подобен сценарий може да доведе до хаос и несигурност за бизнеса:\"Със сигурност не е в интерес на Великобритания да излезне от ЕС без тази сделка, защото в деня, в който те излязат без такова споразумение, без ясен преходен период, това със сигурност ще създаде много голям хаос, много голяма неяснота за бизнеса и голяма несигурност\".Трябва да се потърси политически консенсус в Лондон между консерватори и лейбъристи, коментира евродепутатът от ДПС/АЛДЕ Илхан Кючюк:\"Най-добрият вариант и за ЕС, и за Обединеното кралство е да останем съюз от 28 държави. Винаги има вариант и затова трябва да има разбиране и от двете страни. ЕС трябва да продължи политиката си по отношение на Великобритания и със своите червени линии, които бяха заложени още преди две години\".Ангел Джамбазки от Европейските консерватори и реформисти/ВМРО прогнозира, че Тереза Мей умишлено ще забави следващото гласуване на сделката ѝ:\"Най-вероятно госпожа Мей ще изчака трите дни, които има сега според правилата на Камарата на общините и ще се опита да протака следващо гласуване, колкото е възможно по близко до 29 март с идеята да стресне и лейбъристите, и своите собствени народни представители\".", "date": "2019.01.16", "title": "Всички сценарии за Брекзит остават на масата"}
{"url": "https://www.novinite.bg/articles/169788/Slanchevo-s-temperaturi-mejdu-3-i-8", "text": "Днес ще бъде предимно слънчево с временни увеличения на облачността, по-значителни над северните и източните райони, но без валеж. Ще духа умерен и силен запад-северозападен вятър. Дневните температури ще се повишат и максималните ще бъдат предимно между 3° и 8°. Над планините ще има променлива облачност и на отделни места ще прхвърчи сняг. Ще духа силен и бурен северозападен вятър. Максимална температура на височина 1200 метра около 0°, на 2000 метра – около минус 4°.Над Черноморието облачността временно ще се увеличи, но ще остане без валеж. Ще духа умерен и силен запад-северозападен вятър. Максимални температури на въздуха: 5-7°. Температурата на морската вода е 6°. Вълнението на морето ще бъде 2-3 бала.", "date": "2019.01.16", "title": "Слънчево с температури между 3° и 8°"}
{"url": "https://www.novinite.bg/articles/169793/Politicheski-reakcii-v-Evropa-sled-provala-na-Mej-pri-vota-na-sdelkata-za-Brexit", "text": "Лидерите на Евросъюза с мигновени реасции, след като британският парламент отхвърли категорично споразумението с Брюксел за Brexit. 432-ма депутати гласуваха срещу него, а само 202-ма го подкрепиха.Председателят на Европейската комисия Жан-Клод Юнкер призова британското правителство да изясни какви стъпки смята да предприеме оттук нататък. Той добавя, че при тези обстоятелства продължава и подготовката за раздяла без договор, макар ЕС да се надява да не се стигне до подобно развитие. \"ЕС ще инициира подготовката си за сценарий, в който Великобритания ще напусне блока без споразумение”, каза Юнкер.Австрийският канцлер Себастиан Курц каза, че няма да има предоговаряне на сделката за Brexit. \"Съжалявам за изхода от вота за Brexit в долната камара на британския парламент. Във всеки случай няма да има предоговаряне на споразумението за излизането от ЕС\", заяви Курц, чиято страна беше през втората половина на миналата година ротационен председател на ЕС.Председателят на Европейския съвет Доналд Туск призова за намиране на \"положително решение\", след като британските депутати отхвърлиха споразумението за Брекзит, предаде Франс прес.\"Ако споразумението е невъзможно, а никой не желае /Брекзит/ без споразумение, тогава кой в крайна сметка ще има куража да каже кое е единственото позитивно решение?\", написа Туск в Туитър.Германският вицеканцлер и министър на финансите Олаф Шолц предупреди за риск от хаотично излизане на Великобритания от ЕС, предаде ТАСС. \"Днес е горчив ден за Европа\", написа той в Twitter, коментирайки гласуването в британския парламент против споразумението между Брюксел и Лондон. \"Ние сме подготвени, но един хаотичен Брекзит представлява най-лошия от всички варианти за ЕС, но особено - за Великобритания\", смята германският вицеканцлер. Новият лидер на партията на германския канцлер Ангела Меркел – Анегрет Крамп-Каренбауер заяви, че „дълбоко съжалява“ за решението на британците.„Твърдият Брекзит ще бъде най-лошия от всички варианти“, написа тя в Twitter.А министърът на европейските въпроси на Германия Майкъл Рот напомни на британците, че „вратите на Европа остават отворени.“Френският президент Еманюел Макрон заяви, че Великобритания ще бъде най-големият губещ, ако напусне ЕС без сделка, предаде Ройтерс. Макрон направи това изявление след като долната камара на британския парламент гръмко отхвърли споразумението за Brexit между премиера Тереза Мей и ЕС. \"Първият вариант е те да напуснат без сделка. Те казват: \"няма сделка\". Това е страшно за всички. Първите губещи в такъв вариант ще бъдат британците\", заяви Макрон на среща с кметове в Париж.", "date": "2019.01.16", "title": "Политически реакции в Европа след провала на Мей при вота на сделката за Brexit"}
{"url": "https://www.novinite.bg/articles/169797/Putin-Turski-potok-prez-Sarbiya-i-Balgariya", "text": "Един от вариантите за продължение на газопровода „Турски поток“ е през маршрута България – Сърбия – Унгария. Това заяви руският президент Владимир Путин в интервю пред вестник „Политика“.Путин говори преди посещението си в Белград. Той заяви, че ЕС трябва да даде гаранции за заинтересованите от руски газ страни.„Трябва да сме сигурни, че европейските политически решения няма да променят плановете за „Турски поток“. Присъствието на САЩ и Запада на Балканите е дестабилизиращ фактор“, заяви Путин.Сръбският президент Александър Вучич вече обяви, че подкрепя маршрута на „Турски поток“ през България и Сърбия. Преминаването на проекта през България ще позволи и на Сърбия да се възползва от газаПутин ще пристигне в Сърбия на фона на масови протести срещу правителството в страната. В неделя отново имаше протести в някои от най-големите сръбски градове.Сърбите настояват за повече социални политики. Сръбският президент Александър Вучич очаква разговори с протестиращите.", "date": "2019.01.16", "title": "Путин: \"Турски поток\" през Сърбия и България"}
{"url": "https://www.novinite.bg/articles/169835/Preduprejdeniya-s-jalt-kod-za-18-oblasti-na-stranata", "text": "Силен вятър и предупреждения с жълт код за 18 области на страната. Ще духа по-осезаемо в цяла Северна България. Поривите на вятъра на места ще достигат 70-80 километра в час. Според синоптиците бурните ветрове ще стихнат довечера.", "date": "2019.01.16", "title": "Предупреждения с жълт код за 18 области на страната"}
{"url": "https://www.novinite.bg/articles/169832/Tragvat-novite-avtobusi-po-liniite-72-i-84", "text": "Тридесет нови автобуса по линиите 72 и на 84 тръгват от утре, съобщи столичният кмет Йорданка Фандъкова по време на проверка на новите превозни средства. Те са част от изпълнението на визията за София като зелен град и подобряването на качеството на въздуха. Новите автобуси на градския транспорт са снабдени с камери, за по-голяма безопасност на пътуващите и шофьорите. Те разполагат и с рампа за хора с увреждания и за майки с колички. На проверката присъства и столичният заместник-кмет Дончо Барбалов.  Фандъкова благодари на шофьорите на градския транспорт за тяхната работа като им каза, че цени техния труд и усилия. Очакванията са до края на годината да бъдат пуснати още 82 нови автобуса. Фандъкова коментира, че 22 от тях вече са налични и ще тръгнат по други линии на обществения транспорт най-късно до началото на февруари.  Започнали са да пристигат и новите съчленени автобуси, които са 60 на брой. Очакват се и 11 нови трамвая, както и пускането на първия участък от третия лъч на метрото до края на 2019 година, пише ", "date": "2019.01.16", "title": "Тръгват новите автобуси по линиите 72 и 84"}
{"url": "https://www.novinite.bg/articles/169789/Namalyavat-taksata-smet-v-stolicata-s-kontejneri-za-razdelno-sabirane-na-otpadaci", "text": "Кооперациите и домовете в столицата ще имат възможност да кандидатстват за индивидуални контейнери за разделно събиране на отпадъци от следващата седмица.  Таксата смет ще се определя на базата на количеството изхвърлен боклук според регламент на Европейския съюз, който важи и за България, пише С индивидуалните контейнери, собствениците имат възможност да намалят обема на отпадъците, които са рецеклируеми и така да намалят таксата си смет, когато влезе в сила новата методика, подчерта директорът на  \"Управление на отпадъците\" в Столична община Петър Трайков цитиран от Trafficnews.  Oсвен тази възможност новият 5-годишен договор между общината и фирмите за разделно събиране на боклук, предвижда и увеличаване на бройката на цветните контейнери на територията на града. Един блок може да кандидатства за собствени контейнери за разделно събиране, ако има достатъчно място за разполагането им и има осигурен достъп за специализираните автомобили, които ги обслужват. Услугата е безплатна. Кандидатства се пред фирмата, която отговаря за района, в който се намира домакинството с копие до Столична община. Три фирми произвеждащи такъв вид контейнери ще обслужват 24-те столични района според договор, който Столичният общински съвет ще гласува тази седмица. \"Еко бул пак\" ще обслужва районите \"Слатина\", \"Банкя\", \"Витоша\", \"Възраждане\", \"Изгрев\", \"Връбница\", \"Илинден\", \"Красна поляна\", \"Люлин\", Лозенец\", \"Надежда\", \"Панчарево\", \"Подуене\" и \"Сердика\". \"Бул Еко пак\" ще раздава контейнери  в \"Искър\" и \"Нови Искър\". \"Еко пак\" ще отговаря за \"Триадица\", \"Красно село\", \"Младост\", \"Средец\", \"Студентски\" и \"Оборище\".", "date": "2019.01.16", "title": "Намаляват таксата смет в столицата с контейнери за разделно събиране на отпадъци"}
{"url": "https://www.novinite.bg/articles/169790/Nad-220-hil-e-vinetki-sa-prodadeni-do-momenta", "text": "Досега са продадени 221 300 електронни винетки на обща стойност 15 016 090 лева. От тях 135 008 са електронните винетки за леки автомобили и теглените от тях ремаркета, а 86 292 са винетките за камиони и тирове. Напомняме, че от 1 януари 2019 г. няма годишни винетки за тежкотоварни автомобили, заради предстоящото въвеждане на тол за изминато разстояние от 16 август 2019 г. Най-дългосрочната винетка за камионите в момента е месечната и цената й е от 80 до 174 лв. в зависимост от вида на тежкотоварното моторно превозно средство. Пик на продажбите на електронни винетки за леки автомобили се очаква в края на януари, когато изтичат годишните стикери на повечето шофьори. Е-винетки могат да се купуват от интернет страниците bgtoll.bg и vinetki.bg, мобилното приложение BGTOLL, в областните пътни управления, от около 250 терминала за самотаксуване в цялата страна и на граничните контролно- пропускателни пунктове, на касите и на сайта на мобилния оператор А1, в пощенските клонове и в офисите на Easy Pay и в бензиностанциите ОМВ и “Лукойл”. За ползване на републиканската пътна мрежа е необходима винетка. Водачите с хартиени винетки трябва да са спокойни – стикерите им важат до изтичане на тяхната валидност, но трябва да останат залепени на предното стъкло на автомобила.", "date": "2019.01.16", "title": "Над 220 хил. е-винетки са продадени до момента"}
{"url": "https://www.novinite.bg/articles/169810/Merkel-Vse-oshte-ima-vreme-da-pregovaryame-za-Brexit", "text": "Все още има време за преговори между ЕС и Великобритания по излизането й от блока, заяви германската канцлерка Ангела Меркел, цитирана от Асошиейтед прес. Меркел каза, че съжалява за решението на британските депутати да отхвърлят споразумението за Брекзит, което премиерът Тереза Мей договори с ЕС.\"Разбира се, ще направим всичко за намиране на организирано решение, но сме подготвени и ако няма такова решение\", каза тя.\"Все още имаме време да преговаряме, но сега чакаме да видим какво ще предложи британският премиер\", добави Меркел. ", "date": "2019.01.16", "title": "Меркел: Все още има време да преговаряме за Brexit"}
{"url": "https://www.novinite.bg/articles/169794/Evrostat-Vseki-treti-pensioner-u-nas-e-bil-v-risk-ot-bednost", "text": "\r\nОколо 32% от българските пенсионери са били изложени на риск от бедност. Това показват данни от анализ на Евростат за дела на пенсионерите, изложени на риск от бедност в страните на Европейския съюз (ЕС) през 2017 г. Средният показател за ЕС е бил 14% или приблизително 1 на 7 пенсионери в страните от ЕС е живял в риск от бедност през въпросния период.\r\n\r\nМеждувременно данните на Националния средностатистически институт (НОИ) у нас през 2017 г. сочат, че броят на пенсионерите е бил 2,5 млн., като от тях 457 000 са били пенсионери поради инвалидност поради общо заболяване.Средната месечна пенсия за един български пенсионер (изчислена от НОИ общо за всички видове пенсии) е била 345 лева, което е било около 30% от средната месечна заплата в страната - 1060 лева за 2017 г. Броят на жените в пенсионна възраст значително превишава броя на мъжете - 1,4 млн. жени пенсионери към 1,1 млн. мъже, показват данните на НОИ.\r\nСамо през 2017 г. броят на новите пенсионери е бил около 130 000, от които 46 000 са били по инвалидност поради общо заболяване. Като цяло броят на пенсионерите у нас е съставлявал 30% от българското население, което към края на 2017 г. е било 7 050 000, според данните на НОИ. Най-рисково е било положението на пенсионерите в Естония, където 46% или почти всеки втори пенсионер в балтийската страна, е бил изложен на риск от бедност. Идентично е било положението на пенсионерите в Латвия - 44% и в Литва - 37% от жителите на тези две балтийски страна в пенсионна възраст е бил изложен на риск от бедност.\r\nБългария е на четвърта позиция в тази класация с 32% пенсионери в риск от бедност, като зад нас остават по този показател страни като Хърватия - 25%, Кипър и Малта - 22%, Румъния и Словения - по 16% пенсионери в риск от бедност и др. На другия полюс най-ниски проценти на пенсионери в риск от бедност са регистрирани във Франция - 7%, Словакия - 8%, Дания, Унгария и Люксембург - всички по 9% и др.\r\nВ две държави на ЕС мъжете пенсионери са живели в по-голям процент от риск на бедност, отколкото жените пенсионери - в Малта - плюс 5% и Испания - плюс 2% от мъжете там са били изложени в по-висок риск от бедност. От друга гледна точка процентът на бедност при жените пенсионери е бил по-висок от този за мъжете пенсионери в Естония - 19% от дамите там са били в по-висок риск от бедност от мъжете, Литва - 16%, България и Латвия - и в двете страни 15% от жените са живели в по-висок риск от бедност в сравнение с мъжката половина.\r\n", "date": "2019.01.16", "title": "Евростат: Всеки трети пенсионер у нас е бил в риск от бедност"}
{"url": "https://www.novinite.bg/articles/169791/Sledvashtata-sedmica-se-zabranyava-prestoyat-i-parkiraneto-na-parkinga-pred-NIM", "text": "От 12:00 часа до приключване на мероприятието на 28.01.2019 г. се забранява престоят и паркирането на пътни превозни средства, с изключение на автомобилите на гостите на паркинга пред НИМ.„Център за градска мобилност” ЕАД ще осигури специализиран автомобил за принудително преместване на паркирани в нарушение автомобили, само по нареждане на отдел „Пътна полиция” при СДВР, за времето и мястото посочени по-горе, съгласно чл.171, т.5 от Закона за движението по пътищата.", "date": "2019.01.16", "title": "Следващата седмица се забранява престоят и паркирането на паркинга пред НИМ"}
{"url": "https://www.novinite.bg/articles/169802/Samo-1-4-ot-aptekite-v-stranata-imat-gotovnost-da-se-vklyuchat-v-novata-sistema-za-lekarstvata", "text": "Около 1000 аптеки от общо 4200 имат готовност да се включат в системата за верификация на лекарствата, заяви пред БНР Антон Вълев, председател на Националната аптечна камара.Новата система за контрол на лекарствата трябва да влезе в действие от 9 февруари. Тя предвижда медикаментите да имат нови кодове на опаковките, които гарантират тяхното качество и проследяване в търговската мрежа, а аптекари, търговци и производители да могат да поставят и четат тези кодове – т.нар. система на верификация на лекарствата. „Проблемът е много сериозен. Той изисква аптеките да са подготвени софтуерно и финансово за въвеждане на тази нова европейска система. Типично – държавата въобще не се е подготвила за това. Същинският процес по създаване на националната система започна след 2016 г. Големият проблем е в това, че в малките населени места, където има по една малка аптека, рискът тя да затвори е доста голям. За да тръгне верификацията, се изисква изменение на Закона за лекарствата – то не е направено. После министърът трябва да издаде наредба – тя не е написана. Тя трябва да се публикува и обсъди. Това не знам как ще се случи за 24 дни“, обясни Вълев в предаването „Преди всички“.Той подчерта, че един четец, който е за едно работно място, струва от 250 до 500 лв. По думите му обаче по-големият проблем е, че след закупуването на тези четци, те трябва да бъдат свързани със софтуер. В половината аптеки в България въобще няма никакъв софтуер, който тепърва трябва да се изгражда, а срокът е 9 февруари, обясни Вълев. Той добави още, че през годините страната не е кандидатствала за европейско финансиране за тази система. Сега всичко е в ръцете на аптеките, каза той.„Фармацевтите целодневно ще трябва да сканират едни кодове и никой не е предвидил плащане за този извънреден труд. По данни на анализаторските организации става въпрос за годишен оборот от около 180 млн. опаковки. Някой трябва да сканира по няколко пъти 180 млн. опаковки и то без пари“, предупреди Антон Вълев.Той коментира още обстановката с лекарствата, идващи от Великобритания, на фона на излизането на страната от ЕС: „Част от лекарствата ще изчезнат, защото британските фирми ще трябва извънредно да регистрират своите лекарствени продукти за територията на ЕС наново. Тази процедура отнема доста пари“.", "date": "2019.01.16", "title": "Само 1/4 от аптеките в страната имат готовност да се включат в новата система за лекарствата"}
{"url": "https://www.novinite.bg/articles/169798/Cisterna-sas-syarna-kiselina-se-obarna-na-patya", "text": "За пътен инцидент с цистерна, превозваща сярна киселина, съобщават от ОД на МВР-Видин. Цистерната се е обърнала на околовръстния път на Видин, на надлез в посока село Иново.Сигналът за обърнатото на пътното платно превозно средство с чуждестранна регистрация е получен към 15.30 часа, на 15 януари, на тел.112. Водачът не е пострадал. Малкият разлив, установен на мястото, своевременно е неутрализиран от екипи на пожарната във Видин.", "date": "2019.01.16", "title": "Цистерна със сярна киселина се обърна на пътя"}
{"url": "https://www.novinite.bg/articles/169804/V-344-uchilishta-i-detski-gradini-sa-preustanoveni-uchebnite-zanyatiya", "text": "В 344 училища и детски градини днес, 16 януари 2019 г., са преустановени учебните занятия. Заради висока заболеваемост от грип в 137 училища в Бургаска област няма да има учебни занятия до 18 януари. От 16 до 18 януари по предписание от РЗИ няма да учат 120 училища в област Стара Загора, 65 училища в област Шумен и 16 училища в община Силистра. В област Пловдив няма да учат две училища - ОУ „Хр. Ботев“ в с. Поповица и ПГ \"Ген. Вл. Заимов\" в Сопот. Лоши метеорологични условия са причина в две учебни заведения в Кюстендилска област също да няма учебен процес - ОУ \"Хр. Ботев\" и ДГ\" Р. Княгиня\" в община Невестино. Едно училище в област Кърджали също е затворено - СУ „Н. Й. Вапцаров“ в с. Бенковски. Продължават да не се провеждат занятия в ДГ \"Детелина\" в с. Черно поле, община Ружинци, Видинска област.", "date": "2019.01.16", "title": "В 344 училища и детски градини са преустановени учебните занятия"}
{"url": "https://www.novinite.bg/articles/169805/Premahvat-markiranite-i-suhi-darveta-v-Borisovata-gradina", "text": "Сухи, гнили и опасни дървета ще бъдат премахнати в Борисовата градина в столицата, за да се гарантира сигурността на гражданите. Набелязаните дървета се намират па алеите в \"Борисовата градина\" и са в 25-метровата зона в пилотна Зона 2*, между бул. „Драган Цанков“, бул. „П. Яворов“, бул. „Цариградско шосе“ и ул. „Незабравка“. Локацията е в лесопарковата част на парк \"Борисова градина\". Определените за премахване дърветата са отбелязани с одобрената от Столичния общински съвет маркировка. Направено им е предварително обследване от специалисти на Лесотехнически университет – София, съобщават от Столична община, цитиряа . Дърветата, маркирани за премахване, имат оцветяване на гръдна височина със зелена или оранжева боя, като в основата на дървото имат поставена общинска синя марка с номера А 2427, А 2428 и А 4236. Всички мероприятия по премахването на дърветата ще се извършват от специализиран екип на Общинско предприятие „Управление на общински земи и гори“. По време на премахването служителите ще са облечени със специализирано обозначаващо работно облекло. Обозначени ще бъдат и превозните средства, с които ще се извеждат отрязаните дървета и клони от парка. Всички мероприятия ще се извършват единствено в рамките на работния ден. Изрязаните дървета и клони ще бъдат своевременно извозвани до Инсталацията за компостиране на биоразградими отпадъци „Хан Богров” и от тях ще бъде произвеждан компост. Всички граждани могат да проследят маршрута на камионите, въвеждайки номера на съответното МПС в сайта на Изпълнителна агенция по горите: https://tickets.iag.bg:8080/cgi-bin/index.cgi Премахването на сухи, гнили и опасни дървета в Зона 2 е част от мерките, които Столична община предприема за поддържане на растителността в парка. Напомняме, че през 2018 г. бяха извършени аналогични мероприятия в пилотна Зона 1 – между бул. „Цариградско шосе“, бул. „П. К. Яворов“, бул. „Драган Цанков“ и централната алея покрай обсерваторията на СУ „Св. Климент Охридски“ в парка.", "date": "2019.01.16", "title": "Премахват маркираните и сухи дървета в Борисовата градина"}
{"url": "https://www.novinite.bg/articles/169829/5000-lv-zaplata-za-direktora-na-NAP", "text": "Правителството увеличи заплатата на шефа на НАП Галя Димитрова и от 1 януари основното ѝ месечно възнаграждение ще бъде 5000 лева. При решението на Министерския съвет е отчетен приносът на изпълнителния директор за успешното изпълнение на основните стратегически и оперативни цели на агенцията през 2018 година, свързани със събираемостта на приходите, доброволното изпълнение на задълженията и предоставяните електронни услуги. Увеличението е свързано и с повишаването на разходите за персонал в бюджетните организации с 10 процента от началото на тази година.", "date": "2019.01.16", "title": "5000 лв. заплата за директора на НАП"}
{"url": "https://www.novinite.bg/articles/169807/Avtobusni-prevozvachi-izlizat-na-bezsrochen-protest-ako-problemite-im-ne-badat-resheni", "text": "Превозвачи излизат на протест на 18 февруари, ако проблемите в сектора не бъдат решени. Това обяви на пресконференция, председателят на Конфедерацията на автобусните превозвачи Магдалена Милтенова.Тя посочи, че проблемите в бранша не се решават от 10 години поради липса на воля от държавата. На пресконференцията те обявиха, че искат решения на дългогодишните си проблеми и дават последен срок на държавата да реши проблемите на бранша.\"Вече нямаме друг избор - или проблемите ни да бъдат решени, или да бъдат обявени безсрочни протести\", заяви Милтенова и подчерта, че браншът е обединен.Срокът, който е даден на държавата за решението на проблемите е 18 февруари. След това започват безсрочните протести, стана ясно от изявлението на Милтенова.Председателят на конфедерацията припомни, че настояват да бъде криминализиран нерегламентираният превоз, от който държавата годишно губи по 300 млн. лева.\"В България се движат около 3 000 8-местни микробуса, които се водят леки автомобили. Години наред те извършват нерегламентиран превоз. Сезирали сме НАП преди 2 години. До ден днешен няма резултат, дори нямаме отговор“, коментира Себахтин Исмаил, който е, член на УС на Националното сдружение на автобусните превозвачи в България и добави, че през последните 4 години има над 60 жертви от дейността на тези нелегални микробуси в цяла Европа.По отношение на въвеждането на толсистема за автобусите от бранша предлагат тя да отпадне и за тях да останат винетките.\"Доизмислена ли е добре или не толсистемата, как тя ще се отрази на бъдещите плащания са въпроси, които ни вълнуват. Четири месеца преди въвеждането ѝ не знаем стойността ѝ. Говори се за главоломни допълнителни разходи, откъде ще дойдат те? Толсистемата ни поставя под въпросителен знак - какво ще плащаме от август, на чий гръб ще бъде цената на билета“, попита председателят на Българската федерация пътнически транспорт Георги Милошев.", "date": "2019.01.16", "title": "Автобусни превозвачи излизат на безсрочен протест, ако проблемите им не бъдат решени"}
{"url": "https://www.novinite.bg/articles/169801/Obyaviha-gripna-epidemiya-v-Pernik", "text": "рипна епидемия бе обявена на територията на Община Перник. Учениците са в грипна ваканция в периода от 17 до 22 януари включително. Мерките са предприети във връзка с високата заболеваемост сред учениците, съобщиха от общината. На този етап детските градини и яслите ще бъдат отворени.Кметът Вяра Церовска издаде заповед за строг сутрешен филтър на база предписанията на Регионалната здравна инспекция (РЗИ). Сутрин децата ще бъдат преглеждани от медицинската сестра и при проявени симптоми те ще бъдат връщани в къщи. Няма да бъдат допускани и болни лица от персонала. Целта на мерките е да се ограничи разпространението на грипа в детските заведения.", "date": "2019.01.16", "title": "Обявиха грипна епидемия в Перник"}
{"url": "https://www.novinite.bg/articles/169809/Balgariya-shte-razkrie-targovsko-predstavitelstvo-v-Skopie", "text": "Заместник-министърът на икономиката Александър Манолев заедно с македонския му колега Кире Наумов ще открият утре новото търговско представителство на България в Република Македония. Церемонията ще се състои утре (17 януари), от 14:00 часа (местно време), пред сградата на Службата ни по търговско-икономически въпроси в Скопие (адрес: ул.“Аминта Трети” 33А).По-рано същия ден ще се проведе и двустранен бизнес форум, който ще бъде открит от заместник министър-председателя на Република България Томислав Дончев и заместник министър-председателя на Република Македония Кочо Ангюшев. Република Македония е важен икономически партньор, предвид предимствата на македонския пазар за българските фирми, като ниски транспортни разходи и изисквания към стоките, сходни с тези на българския пазар. Членството на България в ЕС предизвиква интереса на македонските фирми, което е добра предпоставка за активизиране на бизнеса и търговския обмен. Поради всичко това ръководството на Министерството на икономиката взе решение за разкриване на нова Службата по търговско-икономически въпроси в Скопие, като вече от три месеца първото ни търговско аташе, което ще работи в нея, е командировано на място за установяване на контакти с институции и бизнес организации. Вече са идентифицирани и няколко потенциални проекти, които ще бъдат представени по време на събитието.", "date": "2019.01.16", "title": "България ще разкрие търговско представителство в Скопие"}
{"url": "https://www.novinite.bg/articles/169815/KZP-Riskove-debnat-potrebitelite-koito-se-izkushavat-ot-pokupki-ot-fizicheski-lica-v-socialnite-mreji", "text": "Бих предупредил потребителите да бъдат крайно резервирани към покупки от онези „инициативни хора”, които в днешната действителност използват по-често социалните мрежи, за да извършват някакъв тип дейност, подобна на търговската. Това каза председателят на Комисията за защита на потребителите (КЗП) Димитър Маргаритов по БНР. Широка палитра рискове дебнат потребителите, които се изкушават от подобен род сделки. От това да си купят на стоки-менте, до неприятната ситуация да пострадат от заблудите на некоректни лица, след което никой да не е в състояние да им окаже помощ. „Можем да бъдем безкрайно разочаровани, че – макар и на много ниска цена, е дошло нещо, което изобщо не става за употреба. Или да получим не нова стока, а нещо, което е използвано: човекът си е служил с него, след това е решил, че вече не му е потребно и го предлага за продажба, но често пъти може да го представя като напълно ново на някаква много изгодна цена”, обясни проблема председателят на КЗП.„За съжаление, извън обсега на Закона за защита на потребителите са тези отношения, които са по-скоро гражданскоправни и се развиват все по-интензивно през платформите и социалните мрежи”, изтъкна Маргаритов. „Бих препоръчал на потребителите да се въздържат от подобни покупки, освен ако по някакъв начин няма и странична, съпътстваща комуникация и е ясно, че това са близки хора, които си имат доверие и при които трудно биха могли да възникнат някакви отношения от типа на търговския спор”, добави той и подчерта, че ако това се случи, практически няма начин да се помогне на потребител, който е извършил подобна сделка. В класическата онлайн търговия предлагащите стоки и услуги са задължени да спазват определени правила и когато не го правят, биват наказвани от контролните органи. В много случаи Комисията за защита на потребителите се е произнасяла и е забранява различен тип нелоялни практики, за които извършителите им са били санкционирани. „Търговец беше заблуждавал потребителите с това, че материята на дрехите, които той продава, има точно определен състав. Впоследствие нашите проверки установиха, че съставът е съвсем друг”, даде пример Маргаритов. „Този проблем е сериозен, тъй като това би могло да крие в някаква степен рискове и за здравето на хората”, коментира той. В подобни случаи Комисията определя най-тежките санкции. Те могат да достигнат до 30 000 лв. при първоначално нарушение и до 50 000 лв., в случай че същият търговец си е позволил въпросната нелоялна практика в рамките на една година. Освен това, засегнатите от нелоялната практика потребители, имат право да претендират обезщетение за претърпени вреди, ако такива са настъпили в резултат на нейното прилагане. от страна на некоректния търговец.", "date": "2019.01.16", "title": "КЗП: „Рискове дебнат потребителите, които се изкушават от покупки от физически лица в социалните мрежи“"}
{"url": "https://www.novinite.bg/articles/169823/Parvata-sreshta-na-voenniya-ministar-po-pridobivaneto-na-nov-boen-samolet-shte-e-prez-fevruari", "text": "Първата среща на военния министър Красимир Каракачанов от преговорния процес със САЩ за придобиването на нов боен самолет ще е в средата на февруари в Брюксел с изпълняващия длъжността секретар на отбраната на САЩ. Това стана известно от думите на министъра след като парламентът възложи на Министерския съвет да подготви проект на международен договор и да проведе преговори с правителството на САЩ за нов тип боен самолет F-16V, Block 70. По думите на Каракачанов сроковете за преговори със САЩ не са конкретизирани. \"Специалистите казват 4 месеца, Това е срокът, ако преговорите вървят нормално\", може да бъде и повече, допълни той. Парите за проекта са гарантирани през националния план за 2 процента от БВП, подчерта Каракачанов и определи като лъжа твърдението, че парите ще се вземат от средствата за пенсии. \"Никой не знае дали самолетите ще струват повече. Това беше спекулация - че ще дадем 3, 4, 5 милиарда. Отклонението може да бъде максимум до получените до момента оферти, няма как да е повече. Нашата амбиция не е да стигаме до максимума на цената, която са ни предложили, а да я сваляме надолу. Към момента имаме уверение, че цената ще върви надолу, видяхте и съобщението на Белия дом, но не мога да кажа колко надолу, всичко е въпрос на преговори\", обясни министърът.Каракачанов подчерта, че няма натиск за избора на самолет. Той даде пример със срещите, на които е присъствал и на които е имало над 10 представители на Министерството на отбраната. \"Ако е имало какъвто и да е натиск, това, ако не веднага, то един ден ще излезе. Натиск няма. Напротив, на тези разговори, на срещата, на която аз съм присъствал с помощник главния секретар, аз казах нашите съображения - ако стигнем до F-16, цените са това, което ни притеснява, сроковете на доставка и начините на плащане. И тук трябва да сте гъвкави\", коментира Каракачанов.\"Разговорите бяха ясни и директни от моя страна. Преди година и половина на тогавашния военен министър и на американския посланик съм казал в прав текст - аз докато съм министър на отбраната подпис под стар самолет F-16 няма да сложа. Едва ли някой друг български политик си е позволявал подобен начин на говорене. Аз смятам, че на нас ни трябва нов самолет\", каза той. ", "date": "2019.01.16", "title": "Първата среща на военния министър по придобиването на нов боен самолет ще е през февруари"}
{"url": "https://www.novinite.bg/articles/169824/NS-othvarli-vetoto-na-prezidenta-varhu-promenite-v-Nakazatelniya-kodeks", "text": "Парламентът отхвърли ветото на президента Румен Радев, което той наложи върху промени в Наказателния кодекс. С промените се дава право на прокуратурата да забавя с 48 часа уведомяването на близките на задържан или с 24 часа на малолетни. Според сега действащите разпоредби уведомяването на семейството и работодателя на обвиняемия, задържан под стража, става незабавно. Отлагането ще става в случаите, когато е наложително предприемане на действия от разследващите органи, чието възпрепятстване би затруднило сериозно наказателното производство. Ветото беше отхвърлено с гласовете на депутатите от ГЕРБ, ДПС и „Обединени патриоти“.", "date": "2019.01.16", "title": "НС отхвърли ветото на президента върху промените в Наказателния кодекс"}
{"url": "https://www.novinite.bg/articles/169813/Otkradnati-sa-parapeti-i-mantineli-ot-nadlezi-nad-AM-Marica", "text": "Откраднати са 36 м предпазни парапети и 16 м мантинели от три надлеза над АМ „Марица“ в участъка Димитровград - Харманли. Демонтираните обезопасителни системи са от надлез при пресичането с общинския път Узунджово - Воден - Димитровград и от два надлеза над селскостопански пътища. За възстановяването им ще са необходими около 9 хил. лв. Предстои монтирането им в най-кратки срокове. Кражбата е констатирана при ежедневните огледи, които се извършват от ОПУ-Хасково. За посегателството са уведомени органите на МВР. Агенция „Пътна инфраструктура“ напомня, че премахването на предпазните огради от недобросъвестни граждани застрашава безопасността на движението на всички шофьори и граждани, пътуващи по републиканските пътища.", "date": "2019.01.16", "title": "Откраднати са парапети и мантинели от надлези над АМ  „Марица“"}
{"url": "https://www.novinite.bg/articles/169819/Vdigat-s-10-zaplatite-na-shoforite-v-gradskiya-transport-v-Sofiya", "text": "\r\nС 10% ще бъдат увеличени заплатите на шофьорите в столичния градски транспорт от февруари. Това съобщи кметът на София Йорданка Фандъкова, която провери готовността за пускането на нови автобуси по линии 72 и 84. 10 млн. лв. ще излезе увеличението на възнагражденията, а средствата са осигурени от бюджета на общината.\r\n\r\nПо-високи заплати ще има за всички работещи в транспортните общински дружества - „Столичен автотранспорт“, „Столичен електротранспорт“, „Метрополитен“ и Центъра за градска мобилност.\r\nОтносно липсата на желаещи да станат шофьори в градския транспорт Фандъкова, заяви, че проблемът с кадрите е както в транспорта, така и във всички сфери. „Това е и най-важният аргумент за повишението на заплатите. Освен заплатите, те получават и различни социални добавки. Благодаря на синдикатите, с които разгледахме всички възможности, за да може служителите в градския транспорт да имат мотивация да останат“, коментира градоначалникът. От своя страна директорът на „Столичен автотранспорт“ Слав Монов обясни, че в дружество работят над 2000 души, като шофьорите са 1200. Средната брутна работна заплата, която получава шофьор там, е 1700-1800 лв, каза Монов.\r\nФандъкова съобщи още, че от четвъртък сутринта ще бъдат пуснати 30 автобуса по линии 72 и 84, а до края на година в движение ще тръгнат и други 82 нови возила. „ 22 от тях вече са налични, оборудват се и може би до края на месеца, най-късно до началото на другия ще бъдат пуснати по други линии на градския транспорт. Започнаха да пристигат и съчленените автобуси, те са 60, които Столичният автотранспорт закупува. Очакваме 11 нови трамвая и пускането на първия участък на линиите на метрото до края на годината“, обясни тя. Според нея това наистина са огромни инвестиции и сериозни резултати. „Те са важни на първо място, за да не се движат старите 30-годишни автобуси, каквито имахме по улиците на София. На второ място, хората да имат по-добри условия“, коментира Фандъкова.\r\n", "date": "2019.01.16", "title": "Вдигат с 10% заплатите на шофьорите в градския транспорт в София"}
{"url": "https://www.novinite.bg/articles/169814/Deputatite-glasuvaha-mandat-na-kabineta-da-zapochne-pregovori-sas-SASht-za-F-16", "text": "\r\nДепутатите гласуваха мандат за правителството да започне преговори със САЩ за закупуване на нови самолети F-16 за Военновъздушните сили.\r\n\r\n\r\n\r\n\r\n \r\n", "date": "2019.01.16", "title": "Депутатите гласуваха мандат на кабинета да започне преговори със САЩ за F-16"}
{"url": "https://www.novinite.bg/articles/169821/Parite-ot-Dunarit-tekat-kam-Sarbiya-i-Rusiya", "text": "Оръжейният завод „Дунарит“ се източва от подставени лица на Цветан Василев, а отмъкнатите пари се разпределят по две направления – Сърбия и Русия, съобщава \"Монитор\". \r\nИменно тези финансови машинации стоят в дъното на образуваното от прокуратурата досъдебно производство за пране на пари срещу организирана престъпна група. Според държавното обвинение тя се ръководи от оръжейния бос Емилиян Гебрев, а в нея участват още двама от шефовете на „Дунарит“ Никола Киров и Кръстьо Кръстев, синът на Гебрев – Христо, и един от най-доверените адвокати на банкера – Лазар Карадалиев. Първите се сдобиха с обвиненията си още през 2017 г, а Карадалиев – преди няколко седмици. Тогава стана ясно също, че през кантората му е минавала схема, свързана с пране на пари на руския олигарх Константин Малофеев.\r\nОръжейният гигант „Дунарит“ е източван от Цветан Василев и хората му вече 5 години, като в последните над две от тях в схемата активно е включен и Гебрев. Той пък от своя страна се е забъркал в машинациите именно след обещанието на Василев да се докопа до управлението на „Дунарит“. В замяна обаче явно е трябвало да осигурява редовни и солидни „отчисления“ от парите на военния завод към Василев и благодетелите му от Русия.\r\nЧаст от тези пари са били изнасяни през мулета, които редовно ходели на „гости“ в Сърбия при своя началник. Преди няколко дни Никола Киров и четирима от пътуващите служители на банкера-беглец бяха закопчани по друго обвинение за пране на пари – чрез „коледни бонуси“, изнесени в подаръчни торбички от касата на фалираната КТБ.\r\nАрестът на Васил Шуманов, Венцислав Тодоров, Иван Стойков, Красимир Зарев и Никола Киров от своя страна породи истински шок в групата на Цветан Василев. Пред опасността да остане без притока от пачки пари, източвани от „Дунарит“, банкерът-беглец организира щурм от свои хора по ТВ студиа, а самият той за пореден път влезе в амплоато си на блогър в задгранична нелегалност. И всичко това с една цел – да брани пионките си, без които схемата му за източване на „Дунарит“ на гърба на държавата и на данъкоплатците, увяхва.\r\nТака, след като преди няколко дни в ефира на bTV се появи обвиняемият за пране на пари негов адвокат и юрист и на Емилиан Гебрев – Лазар Карадалиев, вчера в същия ефир зрителите събуди самият оръжеен търговец. В интервю, продължило над четвърт час в праймтайма на сутрешния блок, собственикът на „Емко“ упорито се опитваше да изкара, че нямал нищо общо нито с Цветан Василев, нито с Константин Малофеев, а самият себе си определи като спасител на завода. В същото време обаче си призна, че срещу него в момента тече персонална проверка на НАП за средствата, които получава от „Дунарит“, жалейки се, че данъчните не признавали правото му да получава пари от оръжейния завод.\r\nВ същото време заяви: „Обвиненията срещу мен са с цел да бъде спряно придобиването на „Дунарит“. Така реално призна две неща – че макар от година да управлява завода, той юридически не е негов собственик. Въпреки това обаче получава и се разпорежда с пари на същия този завод. На този фон в момента разследващите проверяват дали изобщо основанията, въз основа на които той се опитва вече няколко години да се представи на собственик на завода, са юридически издържани.\r\nС половинчатите си самопризнания Гебрев извади на показ кой реално има апетити за „Дунарит“. И стана ясно, че това са той и Цветан Василев. Откакто е забегнал в чужбина, Василев упорито се опитва да открадне и малкото работещи активи, купени с пари на източената от него КТБ, за да си осигури защита чрез руските си благодетели, а също и финансови потоци, за да поддържа луксозния си начин на живот в Белград. И да плаща, разбира се, солидни хонорари на защитниците си. Хонорари, парите за които отново идват от „Дунарит“ и отмъкнатите също под носа на държавата „Петрол“ и хотелската верига „Сана спейс“. \r\n", "date": "2019.01.16", "title": "Парите от \"Дунарит\" текат към Сърбия и Русия"}
