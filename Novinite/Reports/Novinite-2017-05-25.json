{"url": "http://www.novinite.bg/articles/144248/Predpazlivo-dvijenie-na-akciite-na-evropejskiya-pazar-sled-rezkite-kolebaniya-v-cenata-na-chernoto-zlato", "text": "Европейските борсови индекси се движат между слаби печалби и загуби на фона на относително тънка и неликвидна търговия с оглед Възнесение господне, който се празнува официално в някои западноевропейски държави, включително в Швейцария и в някои части на Германия, предаде БНР.Днешната банкова ваканция във Франция и Германия също допринася за вялата търговия на стария континент, като посоката на движение на европейските борси се определя до голяма степен от резките колебания на петролните цени преди края на ключовата среща на основните производители от и извън ОПЕК, провеждаща се във Виена.Общият европейски индекс Stoxx Europe 600 се повишава скромно с 0,03 на сто, докато немският фондов индекс се колебае около неговото вчерашно ниво на затваряне. Френският индекс CAC40 нараства с 0,14 на сто, британският FTSE100 - с 0,08 на сто, а испанският Ibex-35 - с 0,41 на сто, като в същото време италианският индекс MIB се понижава с 0,55 на сто.В началото на днешната търговия петролните фючърси поскъпнаха с близо 1 на сто към нови едномесечни върхове. Последвалата обаче информация, че ОПЕК действително са договорили 9-месечно удължаване на срока на действие на настоящото споразумение за ограничаване на производството, но са изключили възможността за допълнително намаляване на добивите, доведе до рязко обръщане на посоката на движение и до спад на петролните цени с около 1,5 на сто. Това предизвика и понижение с 0,89 на сто и на фондовият индекс, включващ 600-те водещи петролни и газови компании в Европа.Акциите на италианската петролна компания Eni SpA спадат с 1,41 на сто, на British Petroleum - с 0,99%, а на френската Total SA - с 0,61 на сто. Драматичен спад от над 28% регистрират акциите на Petrofac Ltd., след като стана ясно, че компанията за петролни услуги е разследвана от британските власти по подозрения за корупция, даване на подкупи и пране на пари.", "date": "2017.05.25", "title": "Предпазливо движение на акциите на европейския пазар след резките колебания в цената на \"черното злато\""}
{"url": "http://www.novinite.bg/articles/144212/Izzeha-imushtestvo-za-185-mln-lv-pridobito-s-prestapna-dejnost", "text": "\r\nКомисията за отнемане на имущество е иззела предмети на стойност 18,5 млн. лв., придобити с  през 2016 г., предаде бТВ.\r\nДокладът за работата на комисията ще бъде представен пред депутатите в парламента.\r\nОт събраните пари най-голям е делът на имуществото, придобито със средства от незаконна банкова дейност, организиране, участие и членуване в престъпна група и разпространение на наркотици.\r\nОбщата стойност на внесените през 2016 г. искания за отнемане на имущество е над 1,1 млрд. лв., като техният брой намалява спрямо предходни години.\r\n", "date": "2017.05.25", "title": "Иззеха имущество за 18,5 млн. лв., придобито с престъпна дейност"}
{"url": "http://www.novinite.bg/articles/144219/Startira-izgrajdaneto-na-paten-vazel-Plodovitovo-na-AM-Trakiya", "text": "Започна изграждането на пътния възел \"Плодовитово\" на АМ \"Тракия\". Той съществуваше само на карта, откакто е построена магистралата и шофьорите трябваше да заобикалят през Чирпан, за да отидат в Първомай, както и тези от Първомай да заобикалят през Пловдив или Чирпан, за да поемат към София, предаде Нова телевизия.  Шофьорите в района от 20 години чакат проблема да бъде отстранен. ", "date": "2017.05.25", "title": "Стартира изграждането на пътен възел \"Плодовитово\" на АМ \"Тракия\""}
{"url": "http://www.novinite.bg/articles/144221/NAP-s-udarni-proverki-na-targovski-obekti-v-Sofiya", "text": "Инспектори от НАП започнаха масови проверки в търговските обекти в софийските квартали „Изток” и „Лозенец”, предаде Нова телевизия.Паралелно със засиленото присъствие на данъчни служители в посочените квартали проверки ще има и в останалите райони на столицата. Завишен контрол за спазването на данъчните изисквания ще има и при провеждането на масови прояви като концерти, фестивали, изложения и други.Проверки се извършват вече месец. За три седмици са направени 766 оперативни проверки и са издадени 105 акта за установени административни нарушения. 58 обекта са запечатани за срок до един месец, като в 31 от тях е липсвало фискално устройство. В централните райони на столицата от началото на май до момента са проверени 287 обекта и са издадени 35 акта. Запечатаните обекти са над 10.Издаването на касова бележка е задължително при плащане в брой, когато се продава стока или услуга независимо дали това става в търговски обект или на сергия. Получаването на фискален бон и неговото съхранение е важно и за потребителите, защото упражняването на правата им без този документ би било силно затруднено.Освен налагането на глоби, когато се установят нарушения, свързани с липса на касови апарати или издадени касови бележки, инспекторите на НАП запечатват търговските обекти, допуснали нарушенията, за срок до 1 месец.Сигнали за неиздадени касови бележки могат да се подават на телефона на НАП 0700 18 700 или на имейл infocenter@nra.bg.", "date": "2017.05.25", "title": "НАП с ударни проверки на търговски обекти в София"}
{"url": "http://www.novinite.bg/articles/144215/Poredniyat-paradoks-po-balgarski", "text": "Поредният парадокс по български. Този път от Червен бряг. Как общински съветник с присъда за шофиране в нетрезво състояние, оглавява комисията по сигурността в кметството. Кой е овластеният нарушител, разказва Вероника Димитрова.Възможно ли е председател на общинска комисия по транспорт, законност, обществен ред, сигурност и граждански права, да е системен нарушител на пътя и с актуална присъда за шофиране в нетрезво състояние? Да. В Община Червен Бряг.Той е Цветомир Цветанов. Общинският съветник от ВМРО, който бори нарушителите на пътя. Но само на хартия. През март миналата година гази, а не пази правилата. За пореден път, сочат сводките на КАТ.  Тогава Цветанов  празнува със съпартийци от ВМРО, в плевенско село. И се качва зад волана. Пил.„Изпил съм 2 чаши вино. Не мисля, че който и да изпие 2 чаши вино, ще бъде пиян”, коментира Цветомир Цветанов председател на комисията по обществен ред и сигурност.Заради високата скорост, с която се движи, губи контрол над колата и излита от пътя. Намират го в канавката. По таван. Според него, асфалтът бил мокър. Имало и дупки. Според решението на съда, катастрофирал,  защото бил пиян.Катастрофата се разминава без жертви, но кръвната проба показва, че общинският съветник карал с 1,5 промила алкохол в кръвта. Отказал е проверка с дрегер. Освен, че е карал пил, той бил и без книжка, пише още в решението на съда.Общинският съветник е осъден на една година условно и две години без право да кара кола. Това не е първото му провинение на пътя. Въпреки губите нарушения на пътя, и днес Цветанов от ВМРО оглавява комисията по сигурността в общината на Червен бряг.След като бъде отстранен, общинският съветник планира да се върне към старата си работа. ", "date": "2017.05.25", "title": "Поредният парадокс по български"}
{"url": "http://www.novinite.bg/articles/144211/Dneven-horoskop-za-25-maj-2017-g", "text": "\r\nОвен\r\nДнес денят ще бъде спокоен. Не се очакват някакви съществени промени в живота ви.\r\nТелец\r\nЩе се справяте брилянтно с всички поставени задачи. Възможно е да ви предложат повишение в работата.\r\nБлизнаци\r\nДнес е ден за изненади. Ще ви се случват само хубави неща, за които дори не сте и подозирали.\r\nПредставителите на останалите зодии могат да намерят своя  на Jenite.bg\r\n", "date": "2017.05.25", "title": "Дневен хороскоп за 25 май 2017 г."}
{"url": "http://www.novinite.bg/articles/144241/Vijte-abiturientskata-roklya-na-Geri-Nikol", "text": "Дълга бяла рокля, очертаваща извивките на тялото. Така скандалната рапърка Гери-Никол отиде на абитуриентския си бал, предаде NOVA. А на феновете си показа тоалета в социалните мрежи с видео, на което се кълчи, и надпис: „Бал или какво?”.Гери-Никол завърши „Поп и джаз пеене“ в Националното училище по изкуства „Добри Христов“ във Варна. А балът е бил в „Златни пясъци”. Славата на Гери Никол дойде след участието й в шоуто „X-Factor”. В него тя участва още преди да навърши 16 години.Снимка: Instagram", "date": "2017.05.25", "title": "Вижте абитуриентската рокля на Гери-Никол"}
{"url": "http://www.novinite.bg/articles/144252/Djastin-Bijbar-se-izloji-pred-fenovete-si-v-Nyu-Jork-VIDEO", "text": "Поп звездата  реши да изненада публиката си в Ню Йорк и да изпее латино хита \"Despacito\" (\"Бавно\"), но не знаеше и ред от текста, предаде Dariknews.   Това показва видеото, което бе публикувано на сайта на таблоида TMZ. На него се вижда как тълпата в нюйоркския нощен клуб 1 OAK подивява щом чува началото на хитовата испанска песен на пуерториканците Дади Янки и Луис Фонси. Парчето има има и ремикс с участието на Бийбър.  Оказва се обаче, че 23-годишният изпълнител не помни и грам от текста на песента с изключение на заглавието й. Затова и повтаря само и единствено него по време на цялата песен. За да влоши положението канадецът започва да запълва празните места в текста с продължително \"бла-бла-бла\".  ", "date": "2017.05.25", "title": "Джъстин Бийбър се изложи пред феновете си в Ню Йорк (ВИДЕО)"}
{"url": "http://www.novinite.bg/articles/144255/Interesni-tajni-za-maja-spored-zodiyata-mu", "text": "Мъжете са истинска напаст. Привличат ни, но и ни дразнят. Не е никак лесно да разберем мъжете, но и на тях не им е особено лесно с нас. Но истината е, че не можем без тях, предава Дарик.Вижте някои интересни и леко комични тайни, които можете да разберете за мъжа до вас според неговата зодия:ОвенПредставителите на зодия Овен ще се паникьосат, ако им поискаш лаптопа, за да поработиш от него. Най-вероятно защото е пълен със снимки на голи мацки.ТелецТой мрази да дели храната си и тайничко те ненавижда всеки път, когато посягаш към чинията му с картофи или към чашата му с бира.БлизнациМъжът от тази зодия едва ли ще си направи труда да се облече, подстриже и избръсне, ако не му се налага да напуска дома си - мързелът му е пословичен. Рак  Ракът обожава да взима смартфона или таблета си и да играе на безумно идиотски игри, но в... тоалетната.ЛъвЛъвът тайничко завижда на всички мъже около него, които имат по-добре оформени тела и може да прекара цял ден в съзерцания на своето.ДеваМъжът Дева е голям мечтател. Фантазира си как е супергероят, който ви спасява, когато сте в беда или пък осуетява грандиозен план за унищожението на планетата.ВезниТой сдържа сълзите си всеки път, когато гледате заедно някой тъжен филм. Доста по-чувствителен е, но се прави на много корав.СкорпионСкорпионът обожава клюките повече от теб и знае всичко за всеки в офиса си.СтрелецЗа него не е толкова важно какво си сготвила. Той би ял каквото и да е, стига да става за ядене.КозирогЧесто изпуска храна на земята, но я събира и я изяжда, защото смята, че така ще подсили имунната си система.ВодолейРазглежда снимките на всяка своя нова “приятелка” във Фейсбук, за да види дали има кадър по бански.РибиМоже да се оригва и да издава разни други звуци много по-силно, отколкото предполагаш, но спазва благоприличие пред теб. ", "date": "2017.05.25", "title": "Интересни тайни за мъжа според зодията му"}
{"url": "http://www.novinite.bg/articles/144256/Koya-e-naj-seksapilnata-jena-v-sveta-za-2017-g-SNIMKI", "text": "Моделът Хейли Болдуин оглави класацията за най-сексапилите жени на 2017 г. на списание Maxim. Красавицата е родена през 1996 година. Тя е дъщеря на актьора Стивън Болдуин и съпругата му Кения. Манекенка е от три години.    Прелестната Хейли излизаше с Джъстин Бийбър преди известно време. Тяхната връзка стана публична малко след като поп-певецът се раздери със Селена Гомес. Двамата бяха неразделни месеци наред и редовно бяха засичани от папараците да се забавляват заедно ту в Хавай, ту в САЩ и т. н. Мечтите на феновете на Джъстин Бийбър и Селена Гомес да ги видят отново заедно бяха разбити на пух и прах, след като 21-годишният певец призна публично, че е влюбен в новата си изгора Хейли Болдуин. В новия брой на сп. GQ канадецът заяви: \"Тя е човек, който наистина обичам. Прекарваме много време заедно\". Пред медията Бийбър коментира и досегашния си начин на живот и хита си \"Sorry\". Той подчерта, че песента не е извинение за разюздания му и бунтарски начин на живот, а за бивше гадже. Джъстин обясни и че осъзнава глупостите, които е вършил в миналото, сред които пиянските изцепки, хулиганско поведение и физически свади. \"Всеки, който пораства в даден момент, осъзнава: \"Човече, правил съм много простотии на младини\". Но аз вече не съм такъв. Ако можех да се върна назад, едва ли щях да променя много. Мисля, че това беше моето пътешествие. То ме направи такъв, какъвто съм днес. Хората предполагат, че последната ми песен е един вид извинение за поведението ми, но това съвсем не е така. Тя е за едно момиче\", каза звездата. \"Тъкмо разбрах какъв човек искам да бъда. Заобиколен съм от невероятни хора. Човек съм и ще продължавам да правя грешки. Мисля, че хубавото в процеса на израстването е, че хората могат да го проследят. Аз се промених\", категоричен бе Бийбър.Прочети още на: Мечтите на феновете на Джъстин Бийбър и Селена Гомес да ги видят отново заедно бяха разбити на пух и прах, след като 21-годишният певец призна публично, че е влюбен в новата си изгора Хейли Болдуин. В новия брой на сп. GQ канадецът заяви: \"Тя е човек, който наистина обичам. Прекарваме много време заедно\". Пред медията Бийбър коментира и досегашния си начин на живот и хита си \"Sorry\". Той подчерта, че песента не е извинение за разюздания му и бунтарски начин на живот, а за бивше гадже. Джъстин обясни и че осъзнава глупостите, които е вършил в миналото, сред които пиянските изцепки, хулиганско поведение и физически свади. \"Всеки, който пораства в даден момент, осъзнава: \"Човече, правил съм много простотии на младини\". Но аз вече не съм такъв. Ако можех да се върна назад, едва ли щях да променя много. Мисля, че това беше моето пътешествие. То ме направи такъв, какъвто съм днес. Хората предполагат, че последната ми песен е един вид извинение за поведението ми, но това съвсем не е така. Тя е за едно момиче\", каза звездата. \"Тъкмо разбрах какъв човек искам да бъда. Заобиколен съм от невероятни хора. Човек съм и ще продължавам да правя грешки. Мисля, че хубавото в процеса на израстването е, че хората могат да го проследят. Аз се промених\", категоричен бе Бийбър.Прочети още на: \r\n", "date": "2017.05.25", "title": "Коя е най-сексапилната жена в света за 2017 г.? (СНИМКИ)"}
{"url": "http://www.novinite.bg/articles/144264/Sara-Hajland-stana-jertva-na-internet-agresiya", "text": "Звездата от „Модерно семейство“ Сара Хайланд стана жертва на интернет тормоз. Актрисата беше наречена „кльощава и отблъскваща“, а някои дори я обвиниха, че популяризира анорексията. И всичко само заради снимка, която Сара публикува в социалните мрежи, за да промотира модната линия на приятеля си, предаде Дарик.\"Хапни бургер, главата ти е по-голяма от тялото“ е само един от обидните коментари по адрес на Сара. В отговор актрисата пусна в социалните мрежи послание до всички, които се вълнуват от нейното тегло.\"Това не беше най-добрата година за мен. Може би един ден ще искам да говоря за това, но днес не е този ден. Ще кажа само, че тази година донесе много промени, включително и физически“, написа звездата от \"Модерно семейство\". Сара Хайланд сподели, че последните няколко месеца е прекарала на легло, поради което е свалила доста ликограми и е загубила мускулна маса.През 2012 година красавицата разкри, че се е подложила на бъбречна трансплантация, при която получава бъбрек от баща си. ", "date": "2017.05.25", "title": "Сара Хайланд стана жертва на интернет агресия"}
{"url": "http://www.novinite.bg/articles/144271/Izkustveniyat-intelekt-na-Google-pobedi-svetoven-shampion-po-Go", "text": "Разработеният от „Гугъл“ изкуствен интелект DeepMind AlphaGo успя да победи световния шампион на логическата игра Го Кейи Джай, съобщава Би Би Си. DeepMind AlphaGo взе две от общо трите части на играта и така преждевременно си осигури победата, пише Труд.Според Би Би Си изкуственият интелект е натрупал познания в играта, като е изучавал стари двубои и е осъществил хиляди игри срещу себе си. Играта Го е една от най-сложните в света, тъй като изисква разработване на задълбочена стратегия и обмисляне на многобройните варианти за разиграване. Креативността е качество от изключително значение, което всеки играч на Го трябва да притежава и едновременно с това основната причина, поради която до 2016 г. изкуственият интелект не можеше да я усвои.", "date": "2017.05.25", "title": "Изкуственият интелект на Google победи световен шампион по Го"}
{"url": "http://www.novinite.bg/articles/144217/Pacient-prebiva-lekari-i-ohrana-v-bolnica-v-Burgas", "text": "Пациент нанесе побой над лекари и охрана в Бургас. 22-годишният мъж бил докаран със съмнения за гърч след злоупотреба с алкохол. По-сериозно пострадал е охранителят, предаде NOVA. Лекарите разказаха, че първоначално пациентът не е проявявал признаци на агресия. Той бил във видимо нетрезво състояние. Казал, че е употребил голямо количество алкохол.Впоследствие изпада в безсъзнание. Повикан е реаниматорът д-р Александър Серафимов. Той разказа, че след като се опитал да го прегледа, изведнъж мъжът скочил от леглото и започнал го удря.„Според мен тази агресия се дължи на голямото количество алкохол, което е изпил. Най-вероятно е употребил и наркотици”, на мнение е д-р Серафимов.След като лекарите не са успели да се справят с агресивния пациент е повикана охраната на болницата. Охранителят е със счупен нос и насинено око. Предстои да му бъде направена операция. Има проблем и с крака и тепърва ще се установява дали има разкъсани връзки.22-годишният Кирил е задържан за 72 часа от прокуратурата.", "date": "2017.05.25", "title": "Пациент пребива лекари и охрана в болница в Бургас"}
{"url": "http://www.novinite.bg/articles/144233/Strelba-i-arest-na-abiturientski-bal-v-Plovdiv", "text": "Роднина на абитуриент от Пловдив е в ареста, след като снощи произвел 8 изстрела с газов пистолет на бензиностанцията до хотел \"Санкт Петербург\", предаде Dariknews.   30-годишният стрелец е превозвал зрелостника с бял джип. Гърмежите уплашили живеещите в квартала и абитуриентите, събрани пред хотела. Полицаите, охраняващи тържеството, веднага задържали мъжа.   \"Исках да направя шоу\", оправдал се той пред органите на реда. Говорителят на районната прокуратура в Пловдив Атанас Илиев заяви пред \"24 часа\", че срещу него е образувано бързо производство за хулиганство. В момента се изяснява дали оръжието му е било регистрирано. \r\n\r\n\r\nМиналия месец шофьор стреля през прозореца на автомобила си на кръстовището на Чифте баня, изнервен от задръстването.", "date": "2017.05.25", "title": "Стрелба и арест на абитуриентски бал в Пловдив"}
{"url": "http://www.novinite.bg/articles/144237/Kloshari-izpepeliha-kola-v-shumenskiya-kv-Trakiya", "text": "Барака, средище на бездомници, пламна в шуменския кв. “Тракия“, а от там огънят се пренесе върху паркиран автомобил. Инцидентът станал към 22:30 часа в сряда и на ул. “Колю Фичето“ съседи очевидци извикали пожарна, пише Труд.Огнеборците хвърлили 3 тона вода, за да потушат стихията. Обхванато било и „Пежо 206“ с варненска регистрация. Унищожена е предна броня, странично огледало, фар. Автомобилът е спасен от цялостно изгаряне, съобщават от полицията в Шумен.Предполага се, че в бараката, която била свърталище за алкохолни запои, е останала неизгасена цигара и пламъците са тръгнали от нея.", "date": "2017.05.25", "title": "Клошари изпепелиха кола в шуменския кв. \"Тракия\""}
{"url": "http://www.novinite.bg/articles/144238/Arestuvaha-britanec-obral-magazinche-v-Ledenik", "text": "Кражба на хранителни продукти от магазин в село Леденик, разкриха служители на полицейското управление във Велико Търново. Сигнал за извършеното деяние е получен в полицията в понеделник, пише в. Труд.По данни на тъжителя открадната стока е на стойност 95 лв. От проведените действия по разследването е установено, че извършител на деянието е 56-годишен британски гражданин. Материалите по случая ще бъдат докладвани в прокуратурата.", "date": "2017.05.25", "title": "Арестуваха британец обрал магазинче в Леденик"}
{"url": "http://www.novinite.bg/articles/144251/Zadarjaha-kmeta-na-Asenovgrad", "text": "Седмица, след като в ареста влезе главният архитект на Асеновград, при акция на ДАНС и Специализираната прокуратура бе задържан кметът на общината д-р Емил Караиванов, предаде NOVA. За разпит са отведени и трима бизнесмени, сред които собствениците на строителна фирма Вакрил и Георги Запрянови. Задържан е и асеновградският бизнесмен Николай Христов, пише БГНЕС.Главният архитект Константин Атанасов е обвинен, че е поискал подкуп от управителя на клон на акционерно дружество Митко Захариев, за да съгласува идеен инвестиционен проект.Подкупът е в размер на 8000 лв. И двамата са в ареста. Тепърва ще стане ясна причината за днешните арести.", "date": "2017.05.25", "title": "Задържаха кмета на Асеновград"}
{"url": "http://www.novinite.bg/articles/144259/Policiyata-vav-Varna-razbi-kuchkarnik-na-ujasite", "text": "Полицията във Варна разби нелегален кучкарник на ужасите край града. В него има 67 животни, гледани в кошмарни условия - малки клетки, сред изпражнения и ужасна миризма. Някои от кучетата са болни – с възпалени очи и разранени лапи, предаде Нова телевизия. Кучкарникът е работел в продължение на години. Подавани са многобройни сигнали, но без ефект до днес.По първоначални данни са правени десетки хиляди левове приходи всеки месец от продажба на кучета у нас и в чужбина.Кучкарникът се намира до село Звездица край Варна. Всеки, осмелил се да сигнализира за него, бил заплашван от собственика, разказват природозащитници.Разследването на престъпната дейност отнело месеци. Собственикът е задържан за 24 часа с подозрение за данъчни престъпления в особено големи размери и нехуманно отношение към животни.Според прокуратурата собственикът „изкупувал, развъждал и препродавал кучета от неустановени породи, които продавал за породисти”.На животните били оформяни неистински документи за произход, родословие и направени имунизации. Кучетата били продавани чрез интернет сайтове и доставяни чрез куриер, на който клиентът изплащал остатъка от сумата след приспадане на капаро. Дейността на незаконния кучкарник се извършвала от дружества, регистрирани на подставени лица, най-вече малоимотни и бездомни хора. Заплащаните суми били давани на ръка и за тях не се издавали нито касови бонове, нито разписки за извършени плащания, съобщават от прокуратурата.В хода на разследването са извършени претърсвания и изземвания на четири адреса  - в кв. „Галата“ и село Звездица, и на четири автомобила, ползвани за доставката на четириногите.Открити са 67 кучета и по указание на Окръжната прокуратура във Варна се провежда и разследване за проявена жестокост към отглежданите животни, които да са довели до смъртта им, до тежкото или трайното им увреждане.На претърсените адреси и в автомобилите са открити счетоводни документи, няколко компютърни конфигурации, 6 мобилни телефона. В момента се извършват процесуално-следствени действия в помещения, в които е имало тайници за укриване на доказателствата за престъпната дейност на виновното лице. ", "date": "2017.05.25", "title": "Полицията във Варна разби кучкарник на ужасите"}
{"url": "http://www.novinite.bg/articles/144230/Jena-pochina-sled-grabej-v-stolichniya-kv-Lyulin", "text": "40-годишна жена е починала след грабеж в столичния квартал \"Люлин-10\". Инцидентът станал в събота - 20 май, около 3:00 ч. след полунощ, предаде Dariknews. Мъж опитал да открадне дамската чанта на минувачка, като при кражбата й нанесъл удар по главата. Жената е била настанена в болница с комоцио и наранявания и на следващия ден починала.   Извършителят впоследствие е задържан - 24-годишен мъж от Севлиево, криминално проявен и осъждан за грабеж.   Предстои разглеждане за налагане на постоянен арест.", "date": "2017.05.25", "title": "Жена почина след грабеж в столичния кв. \"Люлин\""}
{"url": "http://www.novinite.bg/articles/144267/Bezdomnikat-podpalil-Tyutyunevite-skladove-shte-leji-v-zatvora", "text": "\r\nБездомникът, обвинен за пожара в Тютюневите складове в , ще лежи в затвора. Съдът в града му постанови 4 години лишаване от свобода. 44-годишният Любомир Данчев така и не се призна за виновен, като според местните и адвокатите му той е само изкупителна жертва, предаде бТВ. Освен затвор, присъдата му предвижда и да заплати и 8000 лв. разноски по делото, пише .\r\nДанчев беше осъден, че на 20 август миналата година е причинил пожар по непредпазливост в бившите Тютюневи складове. При инцидента изгоряха 4 сгради, 3 от които – паметници на културата. Щетите са за над 11 млн. лева.\r\n", "date": "2017.05.25", "title": "Бездомникът, подпалил Тютюневите складове, ще лежи в затвора"}
{"url": "http://www.novinite.bg/articles/144280/Absurd-Otneha-knijkata-na-mladej-sled-5-min-go-hvashtat-zad-volana", "text": "19-годишен шофьор беше изловен в две нарушения през 5 минути от пътни полицаи в Шумен. Първия път го спрели и му отнели книжката, защото установили, че е натрупал неплатени глоби. Вместо да си хване такси, пак се метнал на фолксвагена си, спряли го и последвало бързо производство, че кара в срока на наложена административна санкция, пише Труд.Критичните срещи с органите на реда се разиграли към 23 часа в нощта срещу четвъртък, съобщават от полицията. Катаджии стопирали „Фолксваген Венто“ с русенска регистрация, управляван от Ибрам И. от град Велики Преслав. Справка показала, че шофьорът не е пил, но имал неплатени глоби и му прибрали свидетелството за управление. Обяснили му, че трябва друг водач да прибере колата, а той не бива да шофира.Ибрям уж разбрал и обещал. Само след 5 минути на ул. “Съединение“ колата била стопирана и шофьорът без книжка бил изловен. Така се стигнало до бързо производство, което със сигурност ще приключи в съда.", "date": "2017.05.25", "title": "Абсурд! Отнеха книжката на младеж, след 5 мин. го хващат зад волана"}
{"url": "http://www.novinite.bg/articles/144239/Hvanaha-tarnovka-s-3000-kasa-nelegalni-cigari", "text": "Акцизни стоки без бандерол иззеха служители на РУ – Велико Търново. Във вторник при провеждане на специализирана полицейска операция за противодействие разпространението на акцизни стоки, без бандерол е извършена проверка в жилище в областния град, обитавано от 67-годишна жена, пише Труд.В дома й са намерени и иззети 3000 къса цигари, от различни марки. По случая е започнато досъдебно производство.", "date": "2017.05.25", "title": "Хванаха търновка с 3000 къса нелегални цигари"}
{"url": "http://www.novinite.bg/articles/144213/Levski-se-podsilva-sas-slovashkiya-zashtitnik", "text": "Словашкият защитник на Пирин (Благоевград) - Кристиян Кощърна (вляво), е предложен на Левски. Десният бек се представи на ниво през целия сезон с екипа на \"орлетата\", като записа 31 срещи в Първа лига, пише \"Тема Спорт\".23-годишният Кощърна може да играе и като ляв бек, а няма проблем и да бъде изнесен по-напред като халф. Именно от крайни защитници пък се нуждаят в Левски.В Левски умуват над предложения сънародник на Роман Прохазка, но все още не са дали ясен знак и не са започнали преговори за футболиста на Пирин. Спортно-техническият щаб на \"сините\" наблюдава още няколко футболисти на този пост.", "date": "2017.05.25", "title": "Левски се подсилва със словашкия защитник"}
{"url": "http://www.novinite.bg/articles/144279/Frenskiyat-zavod-v-Ruse-plashta-globa-ot-300-000-leva", "text": "\r\nСанкция от 300 хиляди лева е наложена на френския  в  заради установено  на а през ноември 2016 година, съобщиха от регионалната екоинспекция, предаде БНТ.\r\nПроизводствената дейност на предприятието е свързана с използването на смоли и втвърдители, които водят до неприятни миризми във въздуха.Остават запечатани 108 вентилационни шахти на едно от халетата на „Монтюпе\".Вчера в екоинспекцията са постъпили 17 оплаквания от граждани, че в кварталите „Здравец\", \"Родина\" и „Ялта\" се усеща остра миризма на бакелит и химикали. Автоматичните измервателни станции не са регистрирали превишения на следените показатели за качеството на въздуха.", "date": "2017.05.25", "title": "Френският завод в Русе плаща глоба от 300 000 лева"}
{"url": "http://www.novinite.bg/articles/144278/40-godini-Mejduzvezdni-vojni", "text": "\r\nНа 25 май 1977 г. се появява първият филм от оригиналната трилогия  на Джордж Лукас. Днешният ден се смята за официален „рожден ден” на великата филмова сага, предаде бТВ. Това е едва третият филм на Лукас, тогава на 33 години. „Нова надежда” е заснет за 11 млн. долара, като още през първия уикенд донася 1,5 млн. приходи. Прожектиран е само в 32 салона в страната.\r\nАктьорският състав е предимно от малко известни по онова време актьори – Марк Хамил (Люк Скайуокър), Кари Фишър (принцеса Лея) и Харисън Форд (Хан Соло). Благодарение на феновете на фантастиката обаче новината за новия филм бързо се разпространява и пред киносалоните се извиват големи опашки за билети.\r\nФилмът е прожектиран по пет пъти дневно цяла година в емблематичния Китайски театър в Лос Анджелис.\r\nПървият филм на поредицата печели общо 221,3 млн. долара приходи, които се удвоиха след появата му в нова ремастерирана версия. Следващите два филма от поредицата – „Империята отвръща на удара” и „Завръщането на джедаите” събират по над 200 млн. долара приходи. Успехът на оригиналната трилогия е неоспорим.\r\nСледващите три филма от сагата се появяват в интервала от 1999 до 2005 г., но приходите му далеч не са толкова много. Те реално се явяват предистория на събитията в „Нова надежда”, разказвайки историята на родителите на Люк – Анакин Скайуокър и Падме Амидала\r\nПрез 2012 г. светът на киното и шоубизнеса е изненадан и до известна степен потресен от решението на Джордж Лукас да продаде на „Уолт Дисни” правата върху сагата. Компанията дава за  4 млрд. долара и обявиха три нови филма от сагата – те се развиват след оригиналната история на Лукас.\r\n„Дисни” вече има печалба от 3 млрд. долара само за „Силата се пробужда” и „Rogue One”.\r\nСледващият филм от поредицата „Последните джедаи” ще се появи по екраните този декември.\r\nС направата на всички девет филма фенове и експерти по сагата смятат, че така ще бъде завършен целият цикъл, измислен оригинално от Джордж Лукас.\r\n„Дисни” обявиха и поне два странични проекта от вселената на  – самостоятелен филм за Хан Соло и друг за ловеца на глави Боба Фет.\r\n", "date": "2017.05.25", "title": "40 години „Междузвездни войни”"}
{"url": "http://www.novinite.bg/articles/144222/Direktorat-na-stolichnata-Onkologiya-s-obvinenie-za-pochti-2-mln-leva", "text": "Звеното „Антикорупция” повдигна обвинения в безстопанственост на дилектора на столичната Онкология д-р Валентин Ангелов. Според прокуратурата на лечебното заведение са нанесени щети за над 1,9 милиона лева, предаде Нова телевизия.Обвиненията се отнасят за периода 2013-2015 година. Тогава под ръководството на шефа на болницата са били провеждани обществени поръчки за доставка на лекарства. Д-р Ангелов обаче е допуснал да бъдат заплащани доставки на медикаменти на цени по-високи от най-ниските, договорени в една процедура.Освен това са заплащани доставки на лекарства, отпаднали от позитивния лекарствен списък, както и медикаменти на цена по-висока от пределната цена, посочена в позитивния лекарствен списък и от реинбурсната, заплащана от НЗОК.От болницата са заплащали лекарства с изтекъл срок на годност, а такива въобще не е трябвало да бъдат приемани и плащани. Заплащани са и лекарства с намален остатъчен срок, за които се е дължала неустойка, но тя не е била начислена и заплатена.Д-р Ангелов е с мярка за неотклонение „Подписка“.Разследването е започнало през 2015 г. по сигнал на ДАНС.До настоящия момент са разпитани 80 свидетели. Назначена и изготвена е комплексна съдебна експертиза.Разследването продължава. ", "date": "2017.05.25", "title": "Директорът на столичната Онкология с обвинение за почти 2 млн. лева"}
{"url": "http://www.novinite.bg/articles/144269/Policaj-postrada-sled-kato-motorist-go-pregazi", "text": "\r\nЗа пореден път в последно време  пострада, след като бе ударен от водач. Инцидентът е станал в Русе. Там  е блъснал униформен служител по време на абитуриентските балове вчера вечерта в централната част на града. Виновният освен това е избягал от местопроизшествието, предаде .\r\nИнцидентът e станал около 18:20 ч. на бул. \"Цар Освободител\", в района на кръстовището с пешеходната улица \"Александровска\", предаде БНТ. Мотоциклет \"Сузуки\" блъснал униформен служител от \"Охранителна полиция\", който изпълнявал служебните си задължения по осигуряването на реда и сигурността в района.\r\nПри удара полицаят е пострадал и е откаран в Университетската болница в  с фрактура в областта на дясното коляно. Настанен е за лечение без опасност за живота. В резултат на бързите действия на полицията водачът - С. В. на 21 години, е бил открит в дома си и е задържан за срок до 24 часа.\r\n", "date": "2017.05.25", "title": "Полицай пострада след като моторист го прегази"}
{"url": "http://www.novinite.bg/articles/144225/Kobrata-otnovo-se-izpravya-sreshtu-Klichko", "text": "\r\nБившият световен шампион по бокс в тежка категория  може отново да се изправи на ринга срещу най-добрия българин , съобщават украинските медии. 41-годишният украинец има 64 победи (53 с нокаут) и 5 загуби в кариерата си. Той все още не е взел решение дали ще иска реванш с 27-годишния британец Антъни Джошуа, който има 19 победи в своята кариера, всичките с нокаут, информира World Boxing News.\r\nПромоутърът на британец Еди Хърн търси най-подходящото място за реванш, но самият Кличко възнамерява да изчака решението на IBF (Международната боксова федерация) във връзка задължителната защита на Джошуа срещу , който има 25 победи (13 с нокаут) и 1 загуба в актива си до момента.\r\nКакто е известно, Matchroom Boxing изпрати официално искане до IBF, с което моли организацията да направи изключение и да разреши реванш на Джошуа срещу Кличко, без да лиши британеца от титлата. Молбата на Джошуа ще бъде разгледана по-време на провеждащата се конференция на IBF тази седмица. Ако отговорът е отрицателен и Джошуа откаже мач с , то британецът може да загуби пояса на IBF. Така Кличко може да се окаже претендент за световната титла в битка с Пулев, когото победи с нокаут през ноември 2014 година. Това е причината украинецът засега да си мълчи за реванш с Джошуа, докато IBF даде официален отговор на британеца, предаде .\r\n", "date": "2017.05.25", "title": "Кобрата отново се изправя срещу Кличко"}
{"url": "http://www.novinite.bg/articles/144253/Zvyar-na-Renault-pristiga-v-Balgariya-SNIMKI", "text": "\r\nСупер камионът , който преди месец триумфира на едно от най-престижните световни ралита – Мароко, пристига у нас по покана на  България. Той ще може да бъде разгледан от посетителите на изложението  от 1 до 3 юни на пистата в Лесново. Състезателният автомобил е един от най-успешните в света в момента, като спечели и първите две фази на последното издание на ралито , предаде .\r\n\r\nRenault CBH (Sherpa) 2016 Dakar edition е разработен на базата на Renault CBH 4x4 с кабина CBH 871. Зад него стои ситуираният в Чехия екип на MKR Technologies с главен конструктор германецът Марио Крес, който работи в тясно сътрудничество с топ инженерите на Renault Trucks. Двигателят Renault DXI13 търпи редица модификации, има работен обем от 12,8 л, 6 цилиндъра, мощност от 1080 к.с. с въртящ момент 4700 Nm и турбо двустепенна система с максимално налягане от 5,2 бара. Максималната скорост е с ограничение от 140 км/ч. Камионът е оборудван с предна и задна ос AxleTech International и спирачки Meritor.\r\n\r\n“Това ще бъде първото ни посещение в България. Знаем, че рали спортът има традиции във вашата страна, познаваме някои от състезателите ви и се надяваме да имаме възможност да се срещнем и с много фенове на пистата в ”, сподели Марио Крес. Отборът на MKR Technologies залага и на още един модел на  - Renault K520 4x4. Този рали камион също записа топ представяне на Рали Мароко 2017, като завоюва сребърния медал.\r\nНа щанда на  на изложението в  посетителите ще могат да видят и серийните камиони от гама К за строителство и транспортни задачи извън пътя, които са в основата на състезателната машина. Те ще могат да тестват и възможностите на Renault T – Камион на годината 2015.\r\n ", "date": "2017.05.25", "title": "Звяр на Renault пристига в България (СНИМКИ)"}
{"url": "http://www.novinite.bg/articles/144282/Danachnite-pogvat-Ronaldo-za-15-mln-evro", "text": "\r\nЗвездата на Реал Мадрид  е укрил 15 милиона евро, а не само 8, каквато бе първоначалната информация в испанските медии. Говорител от данъчните власти обяви, че португалецът е \"изпрал\" 15 милиона евро за периода от 2011 до 2014 г. от имиджови права чрез офшорка във Вирджинските острови, съобщава вестник \"El Mundo\", цитиран от .\r\nСлужбата за икономически престъпления в  вече се занимава със случая, след като е получила всички документи от държавната хазна, пише Гонг.\r\nИнспекторите намират за виновен Роналдо, че е заобиколил законите в предходните години и не е подал необходимите данъчни декларации, с което е укрил доходите си.\r\nСлед направеното разследване от данъчните власти на  е станало ясно, че Роналдо е укрил 15 милиона евро.\r\nПрокуратурата трябва за кратко време да вземе решение дали ще потърси наказателна отговорност за Роналдо или само административна.\r\n", "date": "2017.05.25", "title": "Данъчните погват Роналдо за 15 млн. евро"}
{"url": "http://www.novinite.bg/articles/144214/Eto-koi-sa-golmajstorite-na-turnira-Liga-Evropa", "text": "Полузащитникът на руския Зенит Жулиано и нападателят на Рома Един Джеко са голмайсторите на турнира Лига Европа за сезон 2016/2017 г., предаде .Двамата получиха своите почетни медали и плакети по време на церемонията на награждаването снощи след финала, спечелен от Манчестър Юнайтед с 2:0 над Аякс. И Жулиано, и Джеко изиграха по осем мача в турнира и в тях отбелязаха осем гола. През този сезон УЕФА не оценява бройката на головете, защото в ниските кръгове на турнира има доста слаби отбори, където може да бъдат отбелязани голове с лекота. Оценката за Жулиано и Джеко идва от броя на мачовете и броя на головете.Така например нападателят на белгийския Гент е вкарал 9 гола, но в 13 мача, в това число и в баражите, което прави неговия процент на успеваемост по-нисък от този на победителите. Освен това Жулиано има и най-много голови подавания, след като е реализирал 6 асистенции. Той пристигна в Зенит през лятото на 2016-а година от Гремио, а общо във всички турнири през сезона има 17 гола в 38 мача.", "date": "2017.05.25", "title": "Ето кои са голмайсторите на турнира Лига Европа"}
{"url": "http://www.novinite.bg/articles/144254/Noviyat-shef-na-Botev-Shte-izjiveem-zaedno-oshte-mnogo-nezabravimi-migove", "text": "Петролният бос Георги Самуилов осветли своето завръщане начело на клуба. Този път бизнесменът ще властва еднолично. Преди време той имаше по-скоро второстепенна роля зад Румен Чандъров, който напусна със скандал Коматево. Самуилов е решил да поеме издръжката на Ботев, който и досега подкрепяше финансова, но с по-малки вноски, предаде .Собственикът на \"Инса Ойл' отправи своите поздравления към героите от финала за Купата на България и цялата „жълто-черна“ общественост. Г-н Самуилов използва трибуната на клубния сайт на Ботев, за да благодари за паметните емоции от вечерта на 24 май – денят, който от тази година влиза в календара на светлите дати в историята на най-стария футболен клуб в България:", "date": "2017.05.25", "title": "Новият шеф на Ботев: Ще изживеем заедно още много незабравими мигове"}
{"url": "http://www.novinite.bg/articles/144283/Man-Yu-se-varna-na-varhovete-v-evropejskiya-futbol", "text": "\r\n се върна сред върховете във футболна Европа. Снощи червените дяволи победиха с 2:0 Аякс и триумфираха в Лига Европа. Така англичаните завоюваха за пръв път това отличие и си уредиха участие в Шампионска лига през следващия сезон.\r\nSporta.bg проследи двубоя на живо и всичко по-интересно може да видите .\r\nПол Погба откри резултата в 18-ата минута, а през второто полувреме гол вкара и Мхитарян.\r\nДвубоят започна с минута мълчание заради жертвите на атентата в Манчестър преди 2 дни.\r\nИзточник: Sporta.bg\r\n", "date": "2017.05.25", "title": "Ман Ю се върна на върховете в европейския футбол"}
{"url": "http://www.novinite.bg/articles/144243/Razberete-kak-shte-bade-otbelyazana-godishnina-ot-rojdenieto-na-Grigor-Vachkov", "text": "Осемдесет и пет годишнината от рождението на българския актьор Григор Вачков ще бъде отбелязана с издаване на пощенска марка, съобщават от Министерството на транспорта и съобщенията, предаде NOVA.Печатът за валидирането ще бъде поставен от заместник-министъра Димитър Геновски, художника на проекта и внучката на актьора - Рада Миладинова, както и дъщерята на твореца - Мартина Вачкова. Церемонията ще се състои на 26 май в Музея на съобщенията.", "date": "2017.05.25", "title": "Разберете как ще бъде отбелязана годишнина от рождението на Григор Вачков"}
{"url": "http://www.novinite.bg/articles/144260/Izsledvane-Horata-gledat-komedii-na-zakuska-i-trilari-na-vecherya", "text": "Хората обичат да гледат комедии на закуска, драми по обед, трилъри на вечеря и документални филми късно вечер, установи изследване на Netflix (Нетфликс), цитирано от в. \"Дейли мейл\", предаде Дарик.Netflix събра данни от потребители в 22 държави, за да види какви са интересите им. Оказа че, че 34 процента от абонатите, които ползват платформата рано сутрин, търсят епизоди от класически комедии и ситкоми, например \"Пълна къща\", \"Как се запознах с майка ви\", \"Приятели\".Към обяд интересът се насочва към по-сериозни програми. По това време 47 процента от потребителите гледат драми, като \"Анатомията на Грей\" и \"Оранжевото е новото черно\". Обедният стрийминг е особено популярен в Бразилия - с 25 процента повече, отколкото в останалия свят. Хората, които гледат телевизия, докато вечерят, предпочитат трилъри като \"Живите мъртви\" и \"В обувките на сатаната\". След 23 ч. обаче гледат предимно документални филми.Верижното гледане на сериали започна, когато Netflix пусна целия сезон на \"Къща от карти\" наведнъж през 2013 г. Сега хората вече не са ограничени от графика на телевизиите и могат да определят кога какви филми искат да гледат.", "date": "2017.05.25", "title": "Изследване: Хората гледат комедии на закуска и трилъри на вечеря"}
{"url": "http://www.novinite.bg/articles/144285/Grisho-i-seksbombata-Bushar-v-opasna-blizost-SNIMKI", "text": "\r\nВече няколко години таблоидите тръбят, че между нашия  и секссимвола на женския тенис - , има нещо повече от колегиалност и приятелство, предаде Sporta.bg. \r\nНаглед случайна среща на хасковлията с канадката стана най-обсъжданата тема за феновете на двамата. Гришо и красивата канадка се засякоха на кортовете в Париж, където продължават подготовката си за започващия в неделя \"Ролан Гарос\".\r\nВ социалните мрежи веднага се появиха снимки на считаните за секссимволи в световния тенис. На кадрите се виждa, че Бушар тъкмо напуска корта, когато Димитров се кани да започне своята тренировка. Южени обаче е под въпрос за стартиращия в неделя турнир от Големия шлем заради травма.\r\n\"Хората обожават тази снимка на  и \", се казва в съобщение на популярен тенис портал.\r\nПрипомняме, че от дълго време се спекулира за отношенията между двамата. Още през 2014 г. Гришо и Бушар бяха свързвани заедно, но слуховете тогава не бяха потвърдени.\r\nСнимките може да видите ", "date": "2017.05.25", "title": "Гришо и сексбомбата Бушар в опасна близост (СНИМКИ)"}
{"url": "http://www.novinite.bg/articles/144206/Specialnata-sreshta-na-stranite-chlenki-na-NATO", "text": "Специалната среща на държавните и правителствени ръководители на страните членки на НАТО започва днес. Това е първата среща на върха с участието на президента на САЩ Доналд Тръмп.Вицепремиерът и министър на външните работи на България - Екатерина Захариева ще участва в нашата делегация. Тя е ръководена от президента Румен Радев.  Очаква се да бъдат обсъдени ключови теми като засилването на приноса на Алианса в борбата с тероризма. ", "date": "2017.05.25", "title": "Специалната среща на страните членки на НАТО"}
{"url": "http://www.novinite.bg/articles/144257/Vazmojnostta-da-badem-poseteni-ot-izvanzemni-e-mnogo-malka", "text": "Неидентифицираните летящи обекти са неоспорим факт. Дали част от тях са наистина с извънземен произход е въпрос, който вълнува всички, които се интересуват от тази тема, предаде Дарик. Ако част от наблюдаваните НЛО наистина са летателни апарати на извънземен разум, какви технологии биха им позволили да изминат бездната на космическото пространство, за да стигнат до нас?Част от учените, които вярват в съществуването на извънземен разум, отдавна търсят отговор на този въпрос. Скептичните им колеги също работят по въпроса с междузвездните пътувания, но със съвсем практическа цел - да открият начин човечеството да полети към звездите в търсене на нови светове.Според учените шансовете да бъдем посетени от друга цивилизация са доста малки. Но ако това се случи, ще означава, че те са се справили с много проблеми, за които нашата наука все още няма отговор. Пътуването между звездите е основна тема в научната фантастика. Но дали наистина е възможно? Разстоянията между звездите са огромни. Междузвездното пътуване не противоречи на физиката, не можем да го зачеркнем, но е много трудно да го осъществим. Например пътуването до Алфа Кентавър - най-близката ни звезда, намираща се на 4,5 светлинни години от нас, е отвъд възможностите на най-мощните ни ракети. Най-отдалечената ни космическа сонда е „Вояджър 1”, изстреляна през 1977 година. Тя се движи с 60 000 километра в час и едва сега започва да излиза от Слънчевата система. Ако тя беше насочена към Алфа Кентавър щеше да я достигне за 56 000 години. За да вмъкнем междузвездните мисии в рамките на един човешки живот, ще трябва да увеличим скоростта поне 1000 пъти. Най-голямото препятствие за междузвездните пътувания е теглото. Ако наистина сме посещавани от извънземни, техните кораби трябва да са се справили с този проблем.През 2011 г. проектът Нано платно на НАСА се превърна в първото слънчево платно, обиколило Земята. Пътуването с такова платно до Алфа Кентавър от Земята ще отнеме 45 години. Но в момента НАСА и други космически агенции имат планове за изстрелване на още слънчеви платна. Друг проект на НАСА е двигателят „Орион“, използващ контролирани мини ядрени взривове. Кораб с подобен двигател ще развива максимална скорост от 15 000 км/ч и ще стигне до Алфа Кентавър за 90 години.Според учените най-мощният източник на енергия, който теоретично може да бъде създаден, е двигател, използващ антиматерия. Вече е доказано, че антиматерия съществува и може да бъде създавана по изкуствен път. Според учените е допустимо една напреднала цивилизация да успее да овладее мощта на антиматерията и да създаде космически кораб, задвижван от нея. Подобен кораб би достигнал невероятни скорости, доближавайки се до скоростта на светлината.", "date": "2017.05.25", "title": "Възможността да бъдем посетени от извънземни е много малка"}
{"url": "http://www.novinite.bg/articles/144216/Kakvo-si-kazaha-Tramp-i-papa-Francisk", "text": "Американският президент Доналд Тръмп проведе в сряда среща с папа Франциск във Ватикана, която продължи само 30 минути, предаде NOVA. Срещата се гледаше от милиони по целия свят заради напрежението, което се натрупа между двамата още по време на кампанията на Тръмп за изборите.Припомняме, че най-скандалното предложение на американския президент бе за построяване на стена с Мексико. Тръмп обвини папана, че е пионка на Мексико. Така започна войната на думи между двамата.И след изборите папата продължи да се изказва срещу политики, които Тръмп подкрепя. Той никога не го назоваваше с име. Американският президент от своя страна каза, че не иска да бъде във война с папата.След срещата се разпространи любопитна снимка от срещата между двамата, на която папа Франциск е намръщен. Появиха се колажи от снимки от срещи на папата с други световни лидери, на които той се усмихва.„Срещата ни беше страхотна, направихме и страхотна обиколка. Беше много красиво. Харесваме много Италия и беше чест да се срещна с папата”, заяви Тръмп след срещата.", "date": "2017.05.25", "title": "Какво си казаха Тръмп и папа Франциск"}
{"url": "http://www.novinite.bg/articles/144277/Parvorodnite-deca-sa-po-inteligentni-ot-svoite-bratya-i-sestri", "text": "Проучване показва, че по-големите деца в семейството са по-интелигентни от своите малки братя и сестри, пише bild.de. Данните са от изследване, проведено в два университета в Единбург и Лайпциг, пише 24 часа.Причините са, че при първото дете родителите са все още несигурни и се стремят да направят най-доброто за него. Отнасят се с огромна грижа и непрестанно му четат.При второто дете родителите вече се чувстват подготвени и не се стремят да направят всичко перфектно. По-малките деца винаги имат подкрепата и помощта на по-големите и за това рядко се налага сами да се справят с трудните ситуации.Изследването показва още, че при втората си бременност, майките често пушат, докато при първата са спазвали строг хранителен режим.", "date": "2017.05.25", "title": "Първородните деца са по-интелигентни от своите братя и сестри"}
{"url": "http://www.novinite.bg/articles/144218/Protesti-v-Bryuksel-predi-parvata-sreshta-na-Tramp-s-NATO", "text": "\r\nПървата визита на американския президент  в  в  и Европейския съюз беше съпроводена от и. Докато той бе на среща с членове на белгийското кралско семейство и с правителствени ръководители, в белгийската столица близо 10 хиляди души се събраха, за да изразят недоволството си от политиката му, предаде БНТ.\r\nСпоред организаторите на протеста, демонстрацията срещу Тръмп е имала за цел да привлече вниманието към сексизма и расизма на президента, а също да разкритикува позициите му за климатичните промени и социалните права. В него участваха пацифисти, феминисти или антикапиталисти, дошли да покажат на Тръмп, че не е добре дошъл. Някои от участниците в проявата носеха плакати с текст \"Без забрана, без стена\" в знак на протест срещу опитите на американския президент да попречи на граждани от няколко преобладаващо мюсюлмански страни да влизат в Съединените щати и срещу плановете му за изграждане на стена по границата с Мексико.Други бяха в костюми на Статуята на свободата.По време на визитата си, Доналд Тръмп ще се срещне с представители на Европейския съюз, а по-късно ще участва в среща на държавните и правителствените ръководители на страните от НАТО - организация, която преди време нарече \"отживелица\".", "date": "2017.05.25", "title": "Протести в Брюксел преди първата среща на Тръмп с НАТО"}
{"url": "http://www.novinite.bg/articles/144284/Eto-koi-shte-nosyat-nacionalnata-flanelka-sreshtu-Belarus", "text": "\r\nСелекционерът на националния отбор Петър Хубчев обяви цялата група от 23 футболисти за предстоящата световна квалификация срещу Беларус. Срещата в град Борисов на 9 юни се явява изключително важна за \"трикольорите\", които имат реален шанс за класиране на Мондиала в Русия догодина. Преди дни бяха съобщение имената на играчите, състезаващите се в чуждестранни първенства, а днес листата беше допълнена с футболистите от Първа лига.\r\nИнтересното и ново име сред избраниците на Хубси е 27-годишният играч на Пирин Александър Башлиев. Прави впечатление, че от състава липсва защитникът на ЦСКА Николай Бодуров, който бе в групата при успеха над Холандия през март и даже влезе като резерва в последните минути.\r\nНационалният отбор се събира на лагер на 1 юни в новата ултра-модерна база в полите на Витоша. На следващия ден от 17:30 часа Хубчев и футболисти от тима ще се срещнат с представители на медиите. \"Лъвовете\" заминават за  на 7 юни, припомня Sporta.bg.\r\nВижте кой е включен в групата \r\n", "date": "2017.05.25", "title": "Ето кои ще носят националната фланелка срещу Беларус"}
{"url": "http://www.novinite.bg/articles/144272/70-godishna-kitajka-razbra-kakvo-e-da-skochish-ot-4000-metra", "text": "70-годишна китайка реши да разбие стереотипите за остаряването и за целта скочи с парашут от 4 000 метра. А видеото от скока бързо стана сензация в интернет, пише „Ройтерс”, предаде Нова телевизия.  Възрастната жена скочи в тандем с инструктор. Инициативата била на внучката ѝ.За да бъде в добро физическо здраве обаче възрастната дама спортува редовноА внучката ѝ е обещала скоро да я заведе на гмуркане.", "date": "2017.05.25", "title": "70-годишна китайка разбра какво е да скочиш от 4000 метра"}
{"url": "http://www.novinite.bg/articles/144207/Zashto-v-Egipet-blokiraha-dostapa-do-nyakolko-novinarski-sajta", "text": "Египет блокира достъпа до над 20 новирански сайта, включително и тези, които принадлежат към катарската мрежа \"Ал Джазира\" и опозиционна телевизия в Турция, предаде NOVA.От властите аргументираха решението за спирането на \"Ал Джазира\" и турския \"Ал Шарак\" с твърдението, че тези медии са отявлени поддръжници на \"Мюсюлмански братя\". Недостъпна обаче се оказа и \"Мада Маср\" - независимата египетска медия, която публикува множество репортажи относно корупцията в страната. Към момента е спрян достъпът до общо 21 онлайн медии, предава АФП.", "date": "2017.05.25", "title": "Защо в  Египет блокираха достъпа до няколко новинарски сайта"}
{"url": "http://www.novinite.bg/articles/144223/Navrah-24-maj-Vladimir-Putin-pripisa-kirilicata-na-makedoncite", "text": "\r\nНавръх 24 май, който в България е на особена почит и у нас се отбелязва най-мащабно и тържествено, руският президент  нанесе удар по българския произход на азбуката. По време на посещението на македонския държавен глава в Москва вчера, още в началото на срещата им, Путин обяви, че в Русия честват Деня на славянската писменост, която е дошла точно от македонските земи.\r\n\"Уважаеми г-н президент, позволете сърдечно да ви приветствам в Кремъл. Знам, че вие дойдохте в Русия в необикновен ден и по необикновен повод – по случай връчването на наградата ви от православния фонд за единствено на православните народи. Днес в Русия е и празничен ден – Денят на славянската писменост, а тази писменост у нас дойде именно от македонските земи\", казва Путин в приветственото си слово, цитиран от официалния сайт на Кремъл.\r\nСамият Георге Иванов също прие поздравленията и думите на руския си колега за та, макар да пропусна да потвърди с думите си македонският произход на азбуката. \"Днес отбелязваме паметта на общославянските просветители светите братя Кирил и Методий, които са наши духовни учители. Сърдечно благодаря на вас честта с присъждането на тази премия. Тя има голямо значение за мен лично като президент, но и за цялата ми страна. За нас тази награда е от особено значение, още повече, че бе присъдена през 2016 г., когато отбелязвахме 1100-тната годишнина от смъртта на Св. Климент Охридски, който е нашият най-известен светец и най-добрия ученик на светите братя Кирил и Методий.... Това наистина ни дава надежда за съхраняването на тяхното учение и надежда за бъдещето\", заяви Иванов.\r\nРеално в Русия никога не са признавали категорично българският произход на Кирил и Методий и та. Още в началото на 90-те години на миналия век, когато в Москва бе открит паметникът на светите братя, местните учени застъпваха тезата, че те са гърци, а не българи. Още тогава между София и Москва прехвърчаха искри, но в крайна сметка това не доведе до официалното признаване на България като родина на та.\r\n", "date": "2017.05.25", "title": "Навръх 24 май Владимир Путин приписа кирилицата на македонците"}
{"url": "http://www.novinite.bg/articles/144220/Nyu-Jork-obmislya-dopalnitelni-ograjdeniya-na-Tajms-Skuear", "text": "Кметството на Ню Йорк разглежда въпроса с поставянето на допълнителни защитни заграждения на „Таймс Скуеър“, където миналата седмица шофьор вряза колата си в група пешеходци. Той уби една жена и рани 22 души. Това съобщават вестник „Ню Йорк Таймс“ и БГНЕС, позовавайки се на зам. Началника на нюйоркската полиция по въпросите на разузнаването и борбата с тероризма Джон Милър.Засилването на охранителните съоръжения се разглежда от гледна точка на рязкото активизиране на пропагандата на терористичните групировки, призоваващи към извършване на атентати с използване на тежкотоварни превозни средства.По данни на вестника един от начините за повишаване на сигурността е да се забрани движението на моторни превозни средства през площад „Таймс скуеър“.Обсъжда се и засилването на мерките за сигурност около небостъргача „Емпайър стейт билдинг“. В същото време се изказват и опасения, че монтирането на метални защитни заграждения биха попречили на хората при нужда от бърза евакуация от високи сгради. ", "date": "2017.05.25", "title": "Ню Йорк обмисля допълнителни ограждения на \"Таймс Скуеър\""}
{"url": "http://www.novinite.bg/articles/144232/Atentatorat-ot-Manchestar-imal-vrazki-v-Germaniya", "text": "\r\nАтентаторът от  вероятно е имал връзки с екстремисти в Германия. Това показват данните от разследването на терористичното нападение към момента. Само 4 дни преди да се самовзриви пред зала \" Арена\",  е бил в , предаде БНТ, позовавайки се на информация на Sky News, предаде .\r\nЗнае се, че терористът е посетил Дюселдорф. Засега обаче няма информация в каква връзка е ходил там. Според следователи Абеди е бил част от по-голяма екстремистка мрежа.\r\n", "date": "2017.05.25", "title": "Атентаторът от Манчестър имал връзки в Германия"}
{"url": "http://www.novinite.bg/articles/144205/Otbelyazvame-Mejdunarodniya-den-za-borba-s-bolestite-na-shtitovidnata-jleza", "text": "Днес е Световния ден за борба с болестите на щитовидната жлеза. В някои болници в страната ще има безплатни прегледи при ендокринолог, предаде Нова телевизия.В специална информационна шатра пред НДК в София млади медици ще тестват минувачите за тревожни симптоми.750 милиона в света са жертва на заболяванията на щитовидната жлеза. Почти всеки втори обаче не подозира, че има проблем с хормоните, алармират специалистите. ", "date": "2017.05.25", "title": "Отбелязваме Международния ден за борба с болестите на щитовидната жлеза"}
{"url": "http://www.novinite.bg/articles/144235/NATO-vliza-v-koaliciyata-sreshtu-ID", "text": "\r\nНа срещата на високо равнище в Брюксел с участието на американския президент Доналд Тръмп  ще се присъедини към водената от САЩ международната коалиция срещу \"Ислямска държава\". Това заяви генералният секретар на Алианса , предаде \"Фокус\", цитирайки AFP, предаде .\r\n\"Това ще изпрати силно политическо послание за ангажимента на  в борбата срещу тероризма\", заяви Столтенберг преди началото на ключовата среща в Брюксел, на която ще участва и българският президент Румен Радев. Досега Алиансът не се включваше официално в борбата срещу джихадистката групировка, въпреки че от доста време насам от време на време се чуваха реплики и призиви в тази посока.\r\n", "date": "2017.05.25", "title": "НАТО влиза в коалицията срещу ИД"}
{"url": "http://www.novinite.bg/articles/144208/Arestuvani-sa-veche-8-dushi-sled-atentata-v-Manchestar", "text": "Продължават арестите след атентата в Манчестър. Полицията съобщи, че е арестувала още двама заподозрени за връзка с атентатора Салман Абеди. Така задържаните са вече 8 души, предаде Нова телевизия. Вчера бяха арестувани бащата и двамата братя на Албеди заради съмнения за връзки с \"Ислямска държава\".Вече официално е потвърдено, че се разследва терористична мрежа, която стои зад убийството на 22-ма души на концерта на Ариана Гранде.Междувременно сестрата на Салман Абеди даде ексклузивно интервю пред \"Уол Стрийт Джърнъл\".Джомана Абеди смята, че брат й извършил нападението, за да отмъсти за американските удари в Сирия. Тя обаче споделя, че е изненадана от извършеното, тъй като той бил нежен и внимателен.Хиляди хора се събраха в центъра на Манчестър, където поети четоха стихове. Множеството запази минута мълчание в памет на жертвите. ", "date": "2017.05.25", "title": "Арестувани са вече 8 души след атентата в Манчестър"}
{"url": "http://www.novinite.bg/articles/144261/Zaloviha-tovaren-korab-s-eksplozivi-v-Garciya", "text": "Гръцките пристанищни власти заловиха кораб, превозващ експлозиви, съобщава британският вестник \"Daily Mail\", цитиран от Агенция \"Фокус\", предаде NOVA.  Съгласно разпространените данни корабът, плаващ под малтийски флаг, е транспортирал взривни вещества от Турция за Судан. На борда от спрения за проверка край остров Кос плавателен съд е имало 17-членен екипаж. Гръцката брегова охрана заяви, че митническите служители трябва да разследват товара, за да установят дали превозът е нарушил оръжейното ембарго на Европейския съюз и ООН, наложено на Судан, както и дали взривните вещества са били предназначени за друга употреба. Докато не бъде проверено дали корабът е незаконен, няма да бъдат извършвани арести. ", "date": "2017.05.25", "title": "Заловиха товарен кораб с експлозиви в Гърция"}
{"url": "http://www.novinite.bg/articles/144263/Razrastvat-se-protestite-v-Braziliya", "text": "\r\nРазрастват се те в  с искане за та на президента , който е обект на тежки обвинения в корупция. Протестиращите вече са десетки хиляди. Властите разположиха армия в бразилската столица, предаде БНТ.\r\nПротестите в бразилската столица една не излязоха от контрол. Хиляди участници влязоха в сблъсъци със силите на реда, изпочупиха стъклата на няколко министерски сгради и палиха гуми близо до Конгреса. Протестното шествие беше свикано от леви партии, профсъюзи и други организации. По данни на властите в него са участвали около 35 000 души, пристигнали с автобуси от страната. Протестиращите искат край на строгите мерки за икономии.Хората настояват и за оставката на президента Мишел Темер, който само преди година зае поста след отстраняването от длъжност на Дилма Русеф. Темер отказа да се оттегли, въпреки нови обвинения в корупция срещу него и най-близките му помощници. Той обяви намерения за реформи, със сурови мерки за икономии, за да извади Бразилия от дългата рецесия, но бразилците отхвърлят плана му.", "date": "2017.05.25", "title": "Разрастват се протестите в Бразилия"}
{"url": "http://www.novinite.bg/articles/144244/Nikola-Gruevski-Nyama-da-se-otteglya-kato-lider-na-partiyata", "text": "\"Не планирам да се оттегля от лидерския пост. Ние спечелихме и получихме най-много гласове на последните избори. Аз имам дълг към гражданите, които ни подкрепиха да продължим борбата за едно по-добро бъдеще за Македония\", заяви лидерът на ВМРО-ДПМНЕ и бивш премиер Никола Груевски при визитата си в Охрид, предаде Нова телевизия.Коментарът му бе заради множеството публикации, че ще бъде сменен от ръководния пост, след като не е успял да състави правителство.Според него \"този въпрос се повдига от неговите политически опоненти и медиите, които са близки до тях, защото искат да се стигне до промяна в ръководството на партията\".\"Ясно е, че те искат да се стигне до промяна, защото се страхуват от това ръководство. Те знаят, че ще загубят следващите избори, както загубиха и досегашните\", каза още Груевски.Според него оставка трябва да подаде лидерът на СДСМ Зоран Заев, защото е загубил изборите и през 2014, и през 2016 година. Самият той преди двата вота обеща да подаде оставка, ако загуби изборите, припомни Груевски.", "date": "2017.05.25", "title": "Никола Груевски: Няма да се оттегля като лидер на партията"}
{"url": "http://www.novinite.bg/articles/144265/Elizabet-II-poseti-postradalite-deca-v-bolnica-v-Manchestar-SNIMKI", "text": "Кралицата на Обединеното кралство Елизабет II посети болницата, в която са настанени пострадалите от терористичния атентат в Манчестър, предава AFP, пише агенция Фокус.Кадри от британски телевизионен канал показват пристигането на Елизабет II в Кралската болница за деца в Манчестър, където някои от общо 64-мата пострадали са настанени за лечение след атентата.Жертви на нападението, отговорност за което поеха джихадистите от „Ислямска държава“, станаха 22-ма души, сред които много деца.", "date": "2017.05.25", "title": "Елизабет II посети пострадалите деца в болница в Манчестър (СНИМКИ)"}
{"url": "http://www.novinite.bg/articles/144227/Bashtata-na-atentatora-ot-Manchestar-Sinat-mi-e-nevinen", "text": "\r\nСлед кървавата атака в  бащата на ора самоубиец  заяви, че е говорил със сина си няколко дни по-рано и всичко е изглеждало нормално. Според него Салман не е бил член на терористични организации.\r\nРамадан Абеди: Видяхме в интернет, че Салман е обвинен за атентата в Манчестър. Веднага включих телевизора и започнах да следя новините, но те не дадоха повече информация. Чак на следващия ден съобщиха, че той е заподозрян. Не съм очаквал това да се случи. Говорих с него преди пет дни. Той не ми каза, че отива в Манчестър, а че заминава за поклонение в Мека. Салман учеше в университет, имаше хубави оценки, нямаше проблеми. Той не е член на никаква организация. Знам го, защото винаги съм говорил открито с него са всичко, което той е искал да разбере. Объркани сме, всичко беше нормално. Той никога не е подкрепял подобна идеология. Сигурен съм, че Салман не е виновен, някой друг го е направил. Искам да добавя, че ние не сме част от това. Ние строго осъждаме тероризма над цивилни и невинни хора.", "date": "2017.05.25", "title": "Бащата на атентатора от Манчестър: Синът ми е невинен"}
{"url": "http://www.novinite.bg/articles/144276/Bashtata-na-kamikadzeto-ot-Manchestar-bil-shef-v-policiyata-v-Tripoli", "text": "\r\nБащата на атентатора от Манчестър е членувал в групировка, борила се срещу Муамар Кадафи. Тя е действала в Либия през 90-те години. Тогава  е бил активен член на Либийска ислямска бойна група, предаде АФП, цитирайки Ахмед бен Салем, говорител на силите за сигурност в Триполи, предаде .\r\n\"Да, той беше член на Либийската ислямска бойна група\", която се бореше срещу режима на Муамар Кадафи, заяви говорителят за , който беше арестуван вчера в либийската столица, предаде бТВ. Неговият син, , е предполагаемият извършител на терористичния акт в Манчестър, отговорността за който пое \"Ислямска държава\".\r\nПреследван от режима на Кадафи, също като останалите членове на Либийската ислямска бойна група, Абеди е получил убежище във Великобритания. През 2011 г. той се е върнал в Либия, за да воюва на страната на бунтовниците срещу силите на Кадафи по време на бунта, съобщават британски медии.\r\nСлед падането на режима на Кадафи,  е заемал отговорен пост в дирекцията на полицията в Триполи, добави Бен Салем, но не съобщи дали бащата на атентатора все още заема този пост. \"Разследването продължава. Той е подложен на разпит от съответните служби. Не мога да съобщя повече подробности\", каза говорителят.\r\nЛибийската ислямска бойна група е сформирана в Афганистан в началото на 90-те от либийци, които искали да се борят срещу съветските войски. Те останали в страната и след оттеглянето на съветските военни. Създаването на групата е обявено официално през 1995 г., с единствена цел свалянето на режима на Муамар Кадафи.\r\n ", "date": "2017.05.25", "title": "Бащата на камикадзето от Манчестър бил шеф в полицията в Триполи"}
{"url": "http://www.novinite.bg/articles/144201/Dajd-i-gramotevici-slanchevo-samo-v-Iztochna-Balgariya", "text": "Днес над по-голямата част от страната ще бъде предимно облачно. Ще има валежи, на повече места, интензивни и с гръмотевици в следобедните часове. Ще има условия за градушка. В източните райони ще преобладава слънчево време. Ще духа слаб югоизточен, в Северозападна България до умерен северозападен вятър. Максималните температури ще са предимно между 18° и 23°, в София около 17°. През нощта срещу петък валежите ще продължат.Атмосферното налягане още малко ще се понижи и ще бъде малко по-ниско от средното за месеца.В планините също ще има валежи и гръмотевици. Ще духа до умерен, предимно западен вятър. Максималната температура на височина 1200 метра ще е около 11°, на 2000 метра – около 5°.Над Черноморието ще бъде предимно слънчево. Ще духа до умерен вятър от изток-югоизток. Максимални температури на въздуха: 17°-19°. Температурата на морската вода е около 17°. Вълнението на морето ще бъде 1-2 бала.", "date": "2017.05.25", "title": "Дъжд и гръмотевици, слънчево само в Източна България"}
{"url": "http://www.novinite.bg/articles/144236/SASht-prizova-Balkanite-da-badat-predpazlivi-s-Rusiya", "text": "Заместник-помощник държавният секретар на САЩ за Централна и Източна Европа Хойт Брайън Ий призова държавите на Балканите да се пазят от опитите на  да увеличи влиянието си в региона и да подкопава отношенията им със Запада, предава „Радио Слободна Европа“ в македонската си редакция, пише Труд.„Разбира се, надяваме се, че и занапред  ще играе конструктивна роля на Балканите, както и в миналото, но трябва всички да останем предпазливи по отношение на това, което  се опитва да прави“, заяви Хойт Ий след срещата със сръбския премиер Александър Вучич в Белград. Той добави, че Сърбия и другите балкански страни трябва да ускорят реформите, необходими за членство в Европейския съюз.", "date": "2017.05.25", "title": "САЩ призова Балканите да бъдат предпазливи с Русия"}
{"url": "http://www.novinite.bg/articles/144266/Jalt-kod-za-valeji-v-18-oblasti-za-utre", "text": "През следващото денонощие над Западна и Централна България ще бъде облачно и с валежи от дъжд, на отделни места значителни. Над източните райони от страната облачността ще е разкъсана, а в отделни райони е възможно да превали. Ще духа слаб север-северозападен вятър, в Източна България - източен. Максималните температури ще са предимно между 15 и 20 градуса, предаде Дарик.Жълт код заради очаквани обилни валежи е обявен за 18 области в страната за петък - 26 май. Това показва справка на страницата на Националния институт по метеорология и хидрология (НИМХ) към БАН. Предупреждението е в сила за областите Видин, Монтана, Враца, Плевен, Ловеч, Габрово, Велико Търново, Стара Загора, Хасково, Кърджали, Смолян, Пловдив, Пазарджик, Благоевград, Кюстендил, Перник, София област и София град.В тези райони се очакват количества на валежа между 10 и 20 л./кв.м, в отделни райони до 40 л./кв.м. Атмосферното налягане е малко по-ниско от средното за месеца и ще остане без съществена промяна. Зелен код е в сила за източните райони. В планините също ще има валежи, в отделни райони - интензивни и придружени с гръмотевици. Над 2200 м дъждът ще се примесва със сняг. Ще духа до умерен югоизточен вятър, който постепенно ще се ориентира от североизток. Максималната температура на височина 1200 м ще е около 10 градуса, на 2000 м - около 5 градуса. Над Черноморието облачността ще е разкъсана, в отделни райони е възможно да превали. Ще духа слаб вятър от изток-югоизток. Максималните температури на въздуха ще са 17-19 градуса. Температурата на морската вода е 17-18 градуса, вълнението на морето ще бъде 2 бала.", "date": "2017.05.25", "title": "Жълт код за валежи в 18 области за утре"}
{"url": "http://www.novinite.bg/articles/144274/Tramp-se-sreshtna-s-frenskiya-si-kolega-Makron", "text": "Американският президент Доналд Тръмп се срещна със своя френски колега Еманюел Макрон в рамките на предстоящата среща на върха на страните от НАТО в Брюксел, предаде NOVA. Първата дама Мелания Тръмп е била до съпруга си докато двамата са посрещали френския държавен глава в американското посолство в Брюксел, съобщиха журналисти.Американският президент, чиято изненадваща победа на изборите миналата година разтърси международната общност, заяви, че Макрон е водил една „невероятна кампания и е имал страхотна победа“. „Целият свят говори за нея“, категоричен беше Тръмп.При приветстването си на Макрон в сградата на посолството той допълни: „Ние имаме много да обсъждаме, включително тероризъм и други въпроси. Поздравления. Добра работа“.„Аз също съм много радостен да бъдd с президента Тръмп. Имаме изключително голям дневен ред да обсъдим – борбата срещу тероризма, икономиката, климата и енергетиката“, каза от своя страна френският държавен глава.Франция беше една от основните държави, които днес се отказаха от своята опозиция на официалното участие на НАТО във водената от САЩ коалиция срещу „Ислямска държава“ - едно от основните искания на Тръмп, което стана част и от неговата предизборна кампания.При посрещането на Макрон Тръмп отказа да отговаря на журналистически въпроси за разрастващия се скандал във връзка с това, че неговата администрация не може да пази секретна информация, споделена от съюзна държава.По-рано днес Би Би Си съобщи, че Великобритания е спряла да споделя информацията си с американските власти \"заради серията информационни течове от американското разузнаване\". Американски медии разгласиха строго конфиденциална информация, свързана с атентата в Манчестър. Позовавайки се на неназовани източници в САЩ, те публикуваха името на заподозряния като извършител на атентата Салман Абеди, независимо, че премиерът на Великобритания заяви, че за момента не е в интерес на разследването да обявяват името му.Според френски източници двамата лидери ще разговарят в продължение на един час, като сред обсъжданите от тях теми ще влязат и украинската криза, Северна Корея, Сирия, икономиката и Парижкото споразумение за климата.", "date": "2017.05.25", "title": "Тръмп се срещна с френския си колега Макрон"}
{"url": "http://www.novinite.bg/articles/144202/Carkvata-otbelyazva-Vaznesenie-Gospodne-Spasovden", "text": "На 40-ия ден след Великден Православната църква отбелязва Възнесение Господне. Денят е наричан още Спасовден и на него празнуват автомобилистите, хлебопроизводителите и сладкарите, предаде NOVA. Според християнските вярвания след възкресението си Исус Христос останал на Земята, за да проповядва своето учение. На 40-тия ден в подножието на Елеонската планина до Ерусалим се въздигнал в небесата. С Христовото възнесение завършва и актът на човешкото спасение и затова денят се нарича Спасовден.Имен ден празнуват: Спас, Спаска, Спасена, Спасения, Сотир. ", "date": "2017.05.25", "title": "Църквата отбелязва Възнесение Господне (Спасовден)"}
{"url": "http://www.novinite.bg/articles/144203/Jena-zagina-pri-katastrofa-rano-tazi-sutrin", "text": "Жена загина при катастрофа между две коли рано тази сутрин. Инцидентът е станал в 6.30 ч. на пътя Своге-Томпсън, предаде NOVA.Информация за други сериозно пострадали пътници няма. Причините за  катастрофата тепърва се изясняват.Пътят е затворен, а движението пренасочено през обходен маршрут, съобщава от АПИ.", "date": "2017.05.25", "title": "Жена загина при катастрофа рано тази сутрин"}
{"url": "http://www.novinite.bg/articles/144204/Dvoen-samoubijstven-atentat-v-Indoneziya", "text": "Трима полицейски служители загинаха, а десет души бяха ранени в столицата на Индонезия в резултат на терористичен атентат. Двама терористи самоубийци взривиха две бомби на автобусна спирка в източната част на Джакарта, информира ТАСС, цитирана от БГНЕС, предаде NOVA.Сред ранените има петима полицаи, а останалите са цивилни.Бомбите са били взривени с интервал от пет минути.\"Инцидентът станал по време на шествие, охранявано от полицаи. След атентата мерките за сигурност на транспортните обекти в Индонезия са засилени\", съобщи министърът на транспорта Буди Кариа Сумади.", "date": "2017.05.25", "title": "Двоен самоубийствен атентат в Индонезия"}
{"url": "http://www.novinite.bg/articles/144268/Za-parvi-pat-vaorajena-ohrana-po-jp-garite-vav-Velikobritaniya", "text": "Във връзка с вдигнатото равнище на терористична опасност в страната поради самоубийствения атентат в Манчестър, за първи път в историята въоръжена полиция ще патрулира влаковете, преминаващи през Великобритания, предаде Reuters, пише агенция Фокус.Въоръжени полицай патрулират от декември миналата година метрото в Лондон, но за първи ще присъстват и във влаковете по страната. „Присъствието на въоръжени полицаи на влаковете ще позволи те да останат колкото се може по-безопасни за пътниците. Патрулите ще бъдат видими и пътниците ще се чувстват спокойни в тяхно присъствие“, заяви полицай Пол Кроутър. Той добави, че решението не се дължи на специфична информация за влаковете а е част от националния план да справяне със заплахите.", "date": "2017.05.25", "title": "За първи път въоръжена охрана по жп гарите във Великобритания"}
{"url": "http://www.novinite.bg/articles/144281/V-Libiya-arestuvaha-oshte-dvama-za-vrazka-s-atentata-v-Manchestar", "text": "\r\nБританската полиция е прекратила обмена на разузнавателни и антитерористични данни с американските сили за сигурност. Причината е изтичането в американски медии на информация за разследването на а в Манчестър. Осем мъже остават в ареста във връзка с терористичния акт. Властите в Лондон вече са сигурни, че самовзривилият се Салман Абеди не е действал сам, предаде БНТ.\r\n\r\n\r\n\r\n\r\n\"Ще обясня на президента Тръмп, че разузнавателната информация, която споделят нашите сили за сигурност, трябва да бъде защитавана.\"\r\n\r\n\r\n\r\n\"Полицията потвърждава, че 8 заподозрени остават в ареста. Нивото на заплаха обаче остава критично високо и обществото трябва да продължи да бъде бдително. Около 1000 военни подпомагат полицията.\"\r\n\r\n\r\n\"Видяхме в интернет, че Салман е обвинен за а в Манчестър. Веднаха включих телевизора и започнах да следя новините, но те не дадоха повече информация. Чак на следващия ден съобщиха, че той е заподозрян. Не съм очаквал това да се случи. Говорих с него преди пет дни. Той не ми каза, че отива в , а че заминава за поклонение в Мека. Салман учеше в университет, имаше хубави оценки, нямаше проблеми. Той не е член на никаква организация.\"\r\n\r\n\r\n", "date": "2017.05.25", "title": "В Либия арестуваха още двама за връзка с атентата в Манчестър"}
{"url": "http://www.novinite.bg/articles/144234/Petgodishno-momichence-varna-izgubeno-portmone-s-1000-leva", "text": "Петгодишно момиченце от детска градина в Лом намери портмоне с пари и лични документи и го предаде на учителката си. Малко по-късно портфейлът се върна при собственичката си - българка, която трябвало да пътува в чужбина, предаде Dariknews. Случаят е от двора на детска градина \"Снежанка\" в близост до пристанището в Лом. През деня в забавачката имало празник, децата подготвили програма с песни и танци, а след това близките започнали да прибират деца и внуци. Малката Цветелия Антонова от втора група си тръгнала с баба си Антония. След няколко минути детето се върнало и предало на учителката си Виктория Вилиянова голямо дамско портмоне с цип.  \"Отворихме заедно с бабата портфейла и намерихме вътре голяма пачка. Не сме ги броили, но бяха над 1000 лева в банкноти по 50 и 20 лева. Имаше и смартфон, лична карта, шофьорска книжка и банкови карти\", разказа г-жа Вилиянова. От документите преподавателката разбрала, че портфейлът е собственост на 55-годишна жена от Царево.   След като безуспешно с опитали да се свържат по телефона с притежателката на изгубените вещи, учителката, бабата и детето тръгнали към полицията, за да предадат парите и документите. В този момент към тях се задала собственичката на портфейла. Тя обяснила, че гостувала на дъщеря си в Лом, преди да замине да търси работа в чужбина, седнала за малко с приятелка на пейка в детската градина и забравила портмонето си. А там били всичките й пари и документи.    \"Жената беше много щастлива! Радваше се, че не е провалила пътуването си и си е върнала документите и парите! Извади 40 лева от портфейла и ги даде на бабата за подарък на момичето. Те отказаха, но жената настоя\", разказаха очевидци, пише \"Труд\".", "date": "2017.05.25", "title": "Петгодишно момиченце върна изгубено портмоне с 1000 лева"}
{"url": "http://www.novinite.bg/articles/144240/Malchaliv-protest-na-kolegite-na-bitite-lekari-v-Burgas", "text": "\r\nЛекари от  излязоха на мълчалив протест. Повод за това е инцидентът с бити техни колеги от пиян и надрусан пациент. Медиците са недоволни от продължаващите посегателства над тях, както и изразяват подкрепа за колегите си, предаде Нова ТВ. В а участва персоналът на частната болница \"мед”, но е подкрепен и от други лечебни заведения в морския град. Медиците настояват за мерки, които да спрат подобни ситуации в бъдеще, предаде .\r\n\"Нашето предложение е при обслужването на пациенти в нетрезво или безпомощно състояние, при информация, че има употреба на алкохол или опиати, обслужването да става съвместно с хора от полицията”, заяви рентгенологът д-р Живко Жеков.\r\n", "date": "2017.05.25", "title": "Мълчалив протест на колегите на битите лекари в Бургас"}
{"url": "http://www.novinite.bg/articles/144245/Pochina-jenata-koyato-postrada-v-Kresnenskoto-defile", "text": "Почина жената, която пострада тежко при вчерашната катастрофа на главния път Е-79 в Кресненското дефиле, предаде NOVA. При инцидента се сблъскаха ТИР и лек автомобил. Пострадаха двама души – 68-годишният шофьор на колата и съпругата му.Мъжът получи фрактури на рамото и ръката, а съпругата му бе настанена в реанимация в критично състояние. Тя получи черепно-мозъчна травма, както и множество фрактури на крайниците. Въпреки усилията на лекарите, тази нощ тя е починала.До катастрофата се стигна, след като колата, движеща се от Кресна към Благоевград, навлязла в насрещното движение и се блъснала в румънски камион. След удара лекият автомобил изхвърчал в канавката и се забил челно в скалите.", "date": "2017.05.25", "title": "Почина жената, която пострада в Кресненското дефиле"}
{"url": "http://www.novinite.bg/articles/144262/Speshnite-medici-iskat-nezabavni-i-barzi-merki-v-zashtita-na-lekarite", "text": "\r\nНеобходимо е незабавно приемане на стандарта за спешна медицина, който да гарантира безопасни условия за труд на лекарите. Това заяви за Дарик д-р Десислава Кателиева, председател на Националната асоциация на работещите в спешната помощ по повод поредното нападение над спешни медици - в бургаска болница, при което бяха пребити двама лекари и охранител, предаде .\"Имаше приет стандарт по Спешна медицина, в който бяха разписани точно какви трябва да бъдат тези мерки за обезопасяване на спешните отделения - да има охрана, която, ако е необходимо, да бъде и въоръжена, да има паник бутони, да има изолация на буйстващите пациенти. Екипите на спешна помощ да обслужват буйстващи пациенти задължително в присъствие на полицай, да има комуникации между отделните служби за спешно реагиране\", обясни Кателиева. \"В този случай виждаме, че екипът на Спешна помощ кара буйстващ пациент, без да е придружен от полицай\", коментира д-р Кателиева. Тя допълни, че колкото повече се бавят мерките за възстановяване на медицинския стандарт, толкова повече лекари ще напускат и спешната медицина ще се практикува все по-трудно.\r\n\"Едно от нещата, които трябва да бъдат приоритет в тази сфера, е свързано с подобряване на дейността и разширяване на спешните медицински отделения\", подчерта д-р Кателиева.\r\n", "date": "2017.05.25", "title": "Спешните медици искат незабавни и бързи мерки в защита на лекарите"}
{"url": "http://www.novinite.bg/articles/144273/Abiturient-s-opasnost-za-jivota-sled-katastrofa", "text": "Абитуриент е с тежка черепно-мозъчна травма и опасност за живота, след като катастрофирал по обед на пътя Разград-Търговище, близо до село Бистра. Инцидентът е станал в 12,16 часа на прав участък на хлъзгавия от дъжда път, пише Труд.18-годишният младеж, който предната вечер имал абитуриентски бал, изгубил контрол над колата „Ауди”. Тя излетяла от пътя и се ударила в крайпътни дървета. Момчето е откарано в болницата в Търговище с тежка черепно-мозъчна травма. Повикан е консултант неврохирург от Варна.Момчето е от село Голямо Соколово и пътувало към Търговище. Негови съселяни казаха, че предната вечер е била на бал и цялото село било в шок от новината за инцидента. Борбата за живота му продължава.Движението в участъка се осъществява по едната лента и се регулира от пътни полицаи. Продължават огледите на мястото.", "date": "2017.05.25", "title": "Абитуриент с опасност за живота след катастрофа"}
{"url": "http://www.novinite.bg/articles/144231/Jivotat-na-Georgi-Ivanov-e-izvan-opasnost", "text": "\r\nПървият български  Георги Иванов е в стабилно състояние, животът му е вън от опасност. Това съобщиха за bTV от Военномедицинска академия в София, където 72-годишният Иванов бе настанен за лечение след претърпения инсулт, предаде .\r\nТой е контактен и е в съзнание. Може да движи свободно крайниците и да говори, заявиха от болницата. И уточниха, че етре ще бъде ясна и точната диагноза, защото предстоят още образни изследвания.\r\nВчера Иванов, който преди няколко дни беше приет във ВМА, беше изваден от медикаментозната кома.\r\n", "date": "2017.05.25", "title": "Животът на Георги Иванов е извън опасност"}
{"url": "http://www.novinite.bg/articles/144210/Korneliya-Ninova-Kabinetat-Borisov-3-se-otkaza-ot-predizborni-obeshtaniya", "text": "„Кабинетът „Борисов 3” започна с фалстарт. Те се отказаха от предизборни обещания. Второ – нямат програма. Втори месец парламентът не работи. Трето – нямат екип. Темата европредседателство не върви, тя е сведена до ремонта на НДК. Има напрежение в обществото – протести на майки, на еколози. Вкараха един закон за земеделските земи и той беше лобистки. Видяха малко натиск и го изтеглиха”. Това заяви в ефира на NOVA председателят на БСП Корнелия Нинова.Във връзка с поисканите оставки заради скандала с нацистките снимки на представители на Обединените патриоти, тя заяви, че поведението на някои представители на тази партия не е европейско и цивилизовано.„Програмата на БСП беше най-близка с тази на Обединените патриоти и го потвърждавам и днес. Те обаче вече се отказаха от нея. Винаги сме осъждали крайните им прояви на насилие”, поясни Нинова.На въпрос дали исканото от Нинова отстраняване на Георги Гергов заради срещата му с главния прокурор е всъщност разчистване на терена вътре в партията, тя заяви, че партията е проявила принципно отношение и не е целяла това.„Член на ръководството на БСП няма място в такава среща”, категорична бе Корнелия Нинова.Попитана дали българските политици се страхуват от главния прокурор, независимо кой е той, тя заяви, че това не е така.„Подкрепихме това той да идва в парламента на всеки три месеца и да бъде изслушван. Днес ние внасяме конкретни законодателни текстове, които ще решат част от проблемите в съдебната система. Каня всички депутати да ги подкрепят”, заяви Нинова.Тя бе помолена да коментира и изказването на Владимир Путин, че славянската писменост идва от македонската земя.„Изказването му е изненадващо и неприемливо. България е носителят на това богатство и ние трябва да го защитим. Сигурно това е някакъв сигнал към нас и трябва да го разчетем. Важното е да заявим, че не приемаме такова отношение и трябва да защитим историята си. Позицията на министър-председателя и МВнР са достатъчни”, на мнение е Корнелия Нинова.", "date": "2017.05.25", "title": "Корнелия Нинова: Кабинетът \"Борисов 3\" се отказа от предизборни обещания"}
{"url": "http://www.novinite.bg/articles/144228/Nikolaj-Nankov-Shte-spechelim-vojnana-po-patishtata-s-tol-sistemata", "text": "\r\nЗа да спечелим войната по пътищата, трябва да спечелим войната с та. Това заяви в ефира на БНТ регионалният министър Николай Нанков. Целта е да имаме един безопасен, сигурен и самофинансиращ се сектор в инфраструктурното изграждане на нашата страна, уточни Нанков.\r\nПроцедурата по изграждане на тол системата е на финалната си права. Има подадени 6 оферти и се очаква решението на съда по подадените жалби. Ако решението е в полза на възложителя, ще бъде назначена комисия за разглеждане на офертите. В обозрими срокове тол системата ще бъде факт, убеден е регионалният министър Николай Нанков.Николай Нанков - министър на регионалното развитие и благоустройството: Недобросъвестни жалбоподатели, които се стремят да саботират процеса, да обжалват - не заради това че са лишени от правото на участие, не заради това че са нарушени принципите на конкуренцията. А обратно - имат друг интерес, за да саботират процеса. Мисля, че процедурата към момента е във финалната си фаза.С цел намаляване на катастрофите регионалният министър планира и създаване на ново звено в агенция \"Пътна инфраструктура\".", "date": "2017.05.25", "title": "Николай Нанков: Ще спечелим войнана по пътищата с тол системата"}
{"url": "http://www.novinite.bg/articles/144270/Babite-v-Bansko-uchat-turistite-na-tradicionni-zanayati", "text": "\r\nДа плетат, бродират, свирят на гайда и други  ще учат те в  през лятото. Дейностите са част от инициативата „Културни вечери - традиции и изкуство“, информира БНТ.\r\n\r\nМестни възрастни жени ще показват на всички, които желаят как се правят сувенирни топки от прежда, как се преде и как се плете на една кука. Сред най-атрактивните уроци ще бъдат тези по декориране на шушони и по дърворезба. В читалище „Никола Вапцаров“ пък ще има уроци по тамбура и гайда, а за децата са предвидени интересни интерактивни игри. За те, които искат да се запознаят с историческото минало на , от Музейния комплекс ще организират информационни турове до археологическия комплекс „Свети Никола“, до късноантичната крепост „Ситан Кале“, както и обиколка на музеите в курорта.\r\n", "date": "2017.05.25", "title": "Бабите в Банско учат туристите на традиционни занаяти"}
{"url": "http://www.novinite.bg/articles/144226/Karakachanov-kam-Putin-Rusnacite-imat-pismenost-zaradi-balgarskata-azbuka", "text": "\r\nРуската политика никога не е била справедлива спрямо България и българската история. Това коментира вицепремиерът и министър на отбраната Красимир Каракачанов. Повод за изказването му станаха думите на руския президент , който по време на среща с македонския президент Георге Иванов заяви, че славянската писменост е дошла от македонските земи, предаде .\r\nКаракачанов подчерта, че благодарение на българската азбука и руснаците имат писменост. Целият културен проект славянска азбука е дело на българската държава. \"Очаквам на следващия 24 май руският президент да бъде по-подготвен\", заяви лидерът на ВМРО. Каракачанов отбеляза също и че самият проект Македония е проект на Коминтерна - със столица Москва.\r\nВ позицията на ВМРО – Българско национално движение по този повод се казва, че Русия трябва да спре да прави политика от историята. Руската имперска политика има огромна вина за създаването на крайния македонизъм. Ето че Русия отново поощрява подобни прояви. Изказванията, че Св. Климент е македонски светец, могат да бъдат приети само доколкото македонски и български означават едно и също. Науката отдавна знае това, се казва в изявлението на партията.\r\nНека нашите братя от Македония се гордеят с делото на Св. Климент Охридски - ние нямаме против общото честване на общото ни минало. А азбуката достига до днешна Русия от македонската земя - тази земя до средата на двайсетия век е само географско означение. Името Македония е свято за всеки българин. Нашите братя в Скопие имат право да го ползват, но не бива фалшифицират историята, гласи позицията.\r\nБългария винаги е помагала на Македония и ще продължи да го прави. Но предупреждаваме всеки, дори приятелска Русия, че няма да търпим нова гавра с историята, завършват от ВМРО.\r\n", "date": "2017.05.25", "title": "Каракачанов към Путин: Руснаците имат писменост заради българската азбука"}
{"url": "http://www.novinite.bg/articles/144209/Za-7-oblasti-e-obyaven-jalt-kod-za-obilni-valeji-s-gramotevici", "text": "Жълт код за обилни валежи от дъжд и гръмотевична активност е в сила за 7 области на страната, сочи справка на интернет страницата на Националния институт по метеорология и хидрология (НИМХ) към БАН.Предупреждението за потенциално опасно време важи за областите Кюстендил, Благоевград, Пазарджик, Смолян, Ловеч, Габрово, Велико Търново.Очакваното количество валежи е около 15-20 л/кв. м, в отделни райони в възможно да бъде и повече. ", "date": "2017.05.25", "title": "За 7 области е обявен жълт код за обилни валежи с гръмотевици"}
{"url": "http://www.novinite.bg/articles/144229/Svetlozar-Lazarov-Problemite-s-terorizma-shte-se-reshat-na-nyakolko-niva", "text": "\r\nСамо службите не могат да решат въпросите с тероризма, те трябва да бъдат решени на няколко нива, заяви за БНТ , бивш главен секретар на МВР.\r\n, бивш главен секретар на МВР, експерт сектор \"Сигурност\" към Обединени патриоти: На първо ниво е политическото - трябва да има превенция. Второто ниво - това са съответните специални служби. На трето ниво - гражданското общество - отношението към тези негативни прояви.\r\n\r\nРешаването кардинално на този проблем е непосилно, допълни Лазаров. По думите му, ще има силен ефект върху икономиката на всяка страна по света. Нужни са политически решения, спиране на износа на терористи и умиротворяване на съответните конфликти.\r\nТрябва да се върви към единна система за сигурност в Европейския съюз, убеден е Лазаров.\r\n", "date": "2017.05.25", "title": "Светлозар Лазаров: Проблемите с тероризма ще се решат на няколко нива"}
{"url": "http://www.novinite.bg/articles/144258/Svlachishte-pogreba-magistrala-v-Saedinenite-shtati-VIDEO", "text": "Огромно свлачище \"погреба\" един от най-известните американски маршрути - автомагистрала Калифорния, информира BBC. Повече от един милион тона скали и мръсотия паднаха в океана. Инцидентът стана в събота в района Мъд Крийк. Свлачището е затрупало около километър от участъка на магистралата.Не се съобщава за жертви или пострадали.Калифорнийското министерство на транспорта работи по премахването на стоварилата се буквално планината. Не сезнае обаче кога ще бъде разчистен пътя. За съжаление срутването е станало в туристически район - Биг Сър. Всяка година се стичат хиляди хора, за да се насладят на красивата гледка към океана.Местната власт заяви, че това е това е най-голямото свлачище в историята на държавата.", "date": "2017.05.25", "title": "Свлачище \"погреба\" магистрала в Съединените щати (ВИДЕО)"}
{"url": "http://www.novinite.bg/articles/144242/Borisov-Kirilicata-e-bezsporen-prinos-na-Balgariya-kam-svetovnata-kultura", "text": "Денят на българската просвета и култура и на славянската писменост е наш общ празник. Това заяви руският посланик у нас Анатолий Макаров след срещата си с премиера Бойко Борисов. „Празнуваме го тук, празнуваме го и в Москва. Вчера участвах във всичките ваши празненства”, каза на излизане Макаров, пише Труд.„Обсъдихме и тази тема с премиера Борисов, като една от темите, които бяха заложени в нашия дневен ред. Ще направим всичко, за да може нашите отношения да са в най-доброто си състояние. Ние ще се стремим към това”, увери дипломатът. От своя страна премиерът Борисов коментира, че създаването на кирилицата е станала по волята и с участието на българската държава при царуването на българския владетел Борис Първи Михаил. По време на разговора в Министерския съвет като области от взаимен интерес бяха посочени търговско-икономическата сфера, туризмът, реализацията на енергийни проекти в България и по-конкретно – на европейския газов хъб „Балкан“ и търсенето на частен инвеститор за АЕЦ „Белене“, предаде БГНЕС.На срещата премиерът Борисов постави пред посланик Макаров въпроса за изявлението на руския президент Владимир Путин относно славянската писменост, като обърна внимание, че подобни изявления на самия 24 май, който е официален празник у нас, провокират остри реакции сред българските граждани. Министър-председателят показа плакет на стара Плиска като припомни откъде тръгват основите на християнството по славянските земи. Борисов посочи и инвестициите, които българската държава прави за реставрацията на Голямата базилика, под чиито стени Климент и Ангеларий пишат първите книги на кирилица.Премиерът напомни, че създаването на кирилицата е станало по волята и с участието на българската държава при царуването на българския владетел Борис Първи Михаил. По думите на Борисов това е безспорен принос на България към европейската и световна култура. Той изтъкна, че и днес на създадената на българска земя азбука пишат десетки народи в цял свят, включително населяващи територията на Руската федерация. Министър-председателят напомни, че това бе подчертано и от Патриарха на Москва и цяла Русия Кирил по време на официалното му посещение в България, който го заяви пред президента Росен Плевнелиев на 29 април 2012 г. Посланик Макаров посочи, че лично е присъствал на тържествата по случай 24 май като знак от страна на руската държава за признателност към делото на братята Кирил и Методий.  ", "date": "2017.05.25", "title": "Борисов: Кирилицата е безспорен принос на България към световната култура"}
{"url": "http://www.novinite.bg/articles/144249/Policiyata-na-krak-zaradi-nova-bombena-zaplaha-v-Manchestar", "text": "\r\nНова бомбена заплаха има в Манчестър. Полицията и сапьорите вече са на крак. Съмнения за поставено взривно устройство има в учебно заведение в покрайнините на града, предаде NOVA.\r\nОтряд от специалисти на британската полиция се е отзовал на сигнал в колежа в Трафорд, разположен в предградията на , предава AFP, като се позовава на изявление на органите на реда. Екипите вече са пристигнали на място. Сигналът е постъпил от самия колеж, предаде \"Фокус\". Пътищата в района са блокирани. Засега полицията не дава допълнителна информация за какво точно става въпрос.\r\n", "date": "2017.05.25", "title": "Полицията на крак заради нова бомбена заплаха в Манчестър"}
{"url": "http://www.novinite.bg/articles/144247/Jena-postrada-sled-kato-terasata-j-se-sruti", "text": "Жена пострада, като падна от тераса на къща в центъра на София. Инцидентът е станал малко след 12 часа днес, предаде NOVA. Жената е излязла да простира, когато подът под краката й се е срутил. Линейката пристига на мястото за 9 минути, а пострадалата е в ИСУЛ с множество травми.", "date": "2017.05.25", "title": "Жена пострада, след като терасата й се срути"}
{"url": "http://www.novinite.bg/articles/144224/Vicepremierat-Valeri-Simeonov-poema-i-integraciyata-na-romite", "text": "\r\nЗаместник министър-председателят по икономическата и демографската политика  ще бъде председател на  (НССЕИВ) към Министерския съвет. Според Правилника за устройството и дейността на НССЕИВ на тази позиция може да бъде само вицепремиер, предаде .\r\nСъветът е координиращ и консултативен орган, който подпомага Министерския съвет в разработването и провеждането на държавната политика по етническите и интеграционните въпроси на основата на сътрудничество между държавните органи и сдруженията на български граждани, принадлежащи към етнически малцинства, и други юридически лица с нестопанска цел, регистрирани по Закона за юридическите лица с нестопанска цел, които работят в областта на междуетническите отношения и защитата правата на човека.\r\nС друго решение вицепремиерът  и министърът на труда и социалната политика Бисер Петков бяха определени за представителите на правителството в Националния съвет за тристранно сътрудничество.\r\n", "date": "2017.05.25", "title": "Вицепремиерът Валери Симеонов поема и интеграцията на ромите"}
{"url": "http://www.novinite.bg/articles/144246/Ryazak-spad-v-cenata-na-petrola", "text": "Петролните цени обърнаха рязко сутрешната позитивна посока на движение, след като петролният министър на Саудитска Арабия Халид ал-Фалих изключи каквато и да е възможност за по-агресивно ограничаване на производството на важната енергийна суровина, предаде БНР.В същото време министърът заяви, че е много вероятно на днешната среща на ОПЕК да се постигне сделка за удължаване с 9 месеца на настоящото споразумение за ограничаване на производството с 1,8 млн. барела на ден.Удължаването обаче на настоящата договорка за ограничаване на добивите до края на март 2018 г. беше напълно очаквано от търговците на петролните пазари, но в същото време имаше известни спекулации, че на днешната среща във Виена страните от ОПЕК могат да се споразумеят и за по-голямо по размер съкращаване на производството.В резултат на това сякаш не беше изненада, че след отхвърлянето на подобна възможност от страна на Саудитска Арабия, петролът се оказа под натиск от продажба, парирайки сутрешното си поскъпване с близо 1 на сто. Така фючърсите на американския лек суров петрол с доставка през юли вече се понижават с 1,85 на сто в рамките на днешната търговия към 50,59 долара за барел, отстъпвайки от сутрешен едномесечен връх около 52,00 долара за барел.Понижение с 1,48 на сто към 53,35 долара за барел бележат и юлските фючърси на петрола сорт брент, след като по-рано днес те поскъпнаха до най-високо ниво от 19-ти април насам от 54,67 долара за барел. Вниманието на инвеститорите на пазарите на суровини остава насочено към стартиралата във Виена дискусия както в рамките на ОПЕК, така и между водещите производители извън картела като Русия. Срещата само на членовете на ОПЕК вече приключи, като редица информационни източници съобщават, че за нея е било договорено удължаване на срока на действие на настоящото споразумение за намаляване на производството до края на март 2018 г. Следващата среща между ОПЕК и водещите производители извън картела начело с Русия се очаква да стартира към 16:00 ч., като окончателното споразумение ще бъде оповестено на пресконференция след нейния край около 18:00 ч. българско време.", "date": "2017.05.25", "title": "Рязък спад в цената на петрола"}
{"url": "http://www.novinite.bg/articles/144275/Radev-reagira-na-izkazvaneto-na-ruskiya-si-kolega-za-kirilicata", "text": "\r\nПрезидентът  също реагира на изказването на руския си колега за кирилицата. \"Използването на историята като разменна монета в политиката не винаги води до желания резултат\", заяви държавният глава пред български журналисти в Брюксел.\r\n\"Вчера беше светъл празник за всички народи, които използват кирилицата. Ако наистина искаме славянските народи да бъдат обединени, това може да стане само ако уважаваме историята, а историята много ясно сочи България като родината на славянската цивилизация и култура\", посочи президентът Румен Радев.\r\n", "date": "2017.05.25", "title": "Радев реагира на изказването на руския си колега за кирилицата"}
