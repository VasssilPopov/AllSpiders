{"url": "https://www.novinite.bg/articles/175343/Borisov-Hemus-ya-pravim-udarno-kakvoto-sam-obeshtal-shte-go-izpalnya", "text": "Открихме голям завод в Кърджали за автомобилни гуми. Той е пети подред. Ще открием и шести във Враца. Това заяви премиерът Бойко Борисов на среща с германски бизнесмени в Русе.\"Работим с Тесла и БМВ. Радвам се да ви поздравя, че сте тук. В днешно време трудно се взимат решения за инвестиции в света, а в България правим по два завода на ден\", заяви още премиерът, цитиран от \"24 часа\".Премиерът заяви, че ще скоро ще бъде започнат пътя Русе - Бяла.\"Хемус\" го правим ударно. Каквото съм обещал, ще го изпълня. Полагам огромни усилия и ще се постарая, за да е сигурно, че това ще е трайно решение и ще има втори мост в Русе. Може до края на този месец да обявим подобно решение, но обичам да говоря, когато е станало\", коментира още той.\"В мечтите на БСП това се нарича индустриализация. Някога щели да направят това, което правим ние днес\", каза още министър-председателят.", "date": "2019.05.11", "title": "Борисов: \"Хемус\" я правим ударно, каквото съм обещал, ще го изпълня"}
{"url": "https://www.novinite.bg/articles/175319/Borisov-Kogato-ima-rabota-i-visoki-dohodi-ne-mislim-za-gluposti", "text": "\"Когато фактите говорят, можем да оставим другите. Когато има работа и високи доходи, не мислим за други глупости. Тук бяха поляни, сега има завод. Тук има хора, които още си спомнят Възродителния процес”. Това заяви премиерът Бойко Борисов в Кърджали.Той е на посещение в специализирания завод за производството на каучукови, пластмасови и метални съединения за спирачните системи на световно известни автомобилни марки край Кърджали. С него са и председателката на НС Цвета Караянчева, министърът на финансите Владислав Горанов, вицепремиерът Томислав Дончев, икономическият министър Емил Караниколов и посланикът на Турция в България Хасан Улусой.\"Благодарности към правителството не са необходими, това ни е работата. Доколкото знам, средната работна заплата е 1 500 лв., с 13-та и 14-та заплата. Все повече българи се връщат, защото в тези високотехнологични паркове трябва да работят и високо подготвени и трудолюбиви хора\", заяви Борисов.", "date": "2019.05.11", "title": "Борисов: Когато има работа и високи доходи, не мислим за глупости"}
{"url": "https://www.novinite.bg/articles/175322/Djambjazki-otreche-Ne-si-e-kupuval-imot-v-chujbina", "text": "Политикът направи в ефир разкритие за личния си живот. Той сподели, че наскоро му се е родила дъщеря, но не иска да афишира своето щастие. Името ѝ е Биляна. Той изпя \"Охридското езеро\" за дъщеря си в студиото на \"Тази събота\".Джамбазки сподели, че е закърмен идейно и политически във ВМРО.Водачът на евролистата на партията отрече публикациите, че си е купил недвижим имот извън България и сподели, че едно от любимите му занимания е да прави походи в планината. ", "date": "2019.05.11", "title": "Джамбжазки отрече: Не си е купувал имот в чужбина"}
{"url": "https://www.novinite.bg/articles/175324/Borisov-v-Kardjali-Tuk-beshe-gola-polyana-a-sega-proizvedenoto-100-se-iznasya-v-chujbina", "text": "Ще се обърна първо към работниците - това, че се прави първи, втори, трети завод, това, което вие произвеждате на 100% се изнася в Европа, САЩ и света. Няма рекламации, изключително качество, и затова колегите се съгласиха да инвестираме и във Враца, за да може и в Северозапада да се възражда икономиката. Това заяви премиерът Бойко Борисов пред стотици работници и гости в Кърджали на откриването на нов завод на компанията \"Теклас\". \"Благодарности към правителството не са необходими, това ни е работата. Доколкото знам и средната работна заплата е 1500 лв., с 13-та и 14-та заплата. Вдигането на доходите може само да ги запази да работят тук, все повече българи се връщат, защото в тези високотехнологични паркове трябва да работят и високо подготвени и трудолюбиви хора\", продължи Борисов. \"Когато фактите говорят, можем да оставим другите да говорят каквото си искат. Тук бяха голи поляни - това е най-добрият мост на приятелство между България и Турция, между българските мюсюлмани и християни. Когато има работа и високи доходи, не мислим за глупости\", подчерта премиерът.  Новият инвестиционен център на \"Теклас\" е с 20 000 кв. м. площ и зона за отдих и възстановяване. Специализираният завод в Кърджали е за производството на каучукови, пластмасови и метални съединения за спирачните системи на световно известни автомобилни марки край Кърджали ", "date": "2019.05.11", "title": "Борисов в Кърджали: Тук беше гола поляна, а сега произведеното 100% се изнася в чужбина"}
{"url": "https://www.novinite.bg/articles/175316/120-godini-ot-ubijstvoto-na-Aleko-Konstantinov", "text": "На 11 май 1897 г. край пазарджишкото село Радилово е убит Алеко Константинов (Щастливеца).Целта на покушението всъщност е неговият спътник Михаил Такев, адвокат и политик, който остава невредим.Двамата, приятели и колеги от Демократическата партия, се срещат случайно в Пловдив на 8 май, където имат дела – по това време Щастливецът работи като адвокат. Такев кани писателя в родния си град Пещера, за да отпразнуват заедно празника на светите братя Кирил и Методий.Вечерта на 11-ти, на връщане от Пещера към Пазарджик, те се отбиват за кратка почивка в село Радилово, където са били и сутринта. Минути след като напускат селото, им е устроена фаталната засада. Само дни след трагедията, заговорът се разплита. Подбудител на нападението се оказва кметът на село Радилово, Петър Минков. Причината е абсолютно прозаична – между жителите на Пещера и Радилово отдавна тлее вражда заради спорна гора и земя. Освен това кметът ненавижда Такев, тъй като са политически противници. Минков решава да се възползва от сгодния случай и да организира покушение срещу депутата Съдебният процес срещу престъпниците трае само пет дни – от 3 до 7 ноември 1897 г. Физическите убийци, радиловчаните Милош Топалов и Петър Салепов, заедно с кмета Петър Минков, са осъдени на смърт. Тъй като Салепов е непълнолетен, заменят смъртната му присъда с 15 години затвор. На 13 април 1898 г. Минков и Топалов са обесени в Пазарджик.Алеко Константинов е автор на пътеписите \"До Чикаго и назад\", \"Какво? Швейцария ли?\", \"През марта на Чепино\" и на фейлетоните: \"Бай Ганьо\", \"Миш-маш\", \"Разни хора - разни идеали\" и др. ", "date": "2019.05.11", "title": "120 години от убийството на  Алеко Константинов"}
{"url": "https://www.novinite.bg/articles/175314/Roditeli-shte-protestirat-sreshtu-proekta-za-strategiya-za-deteto", "text": "\r\nУтре родители от цялата страна ще протестират срещу Националната стратегия за детето, въпреки че премиерът Бойко Борисов разпореди преди дни да се спре работата по документа.\r\n\r\n\r\n\r\n\r\n\r\n", "date": "2019.05.11", "title": "Родители ще протестират срещу проекта за стратегия за детето"}
{"url": "https://www.novinite.bg/articles/175318/Viceprezidentat-be-gost-na-100-godishninata-na-chitalishte-Prosveta-1919-v-grad-Kostandovo", "text": "Вицепрезидентът Илияна Йотова бе специален гост на отбелязването на 100-годишния юбилей на Народно читалище „Просвета - 1919“ в град Костандово, община Ракитово.„Думите читалище и просвета нямат превод на друг език. За нас, българите, те са свещени думи“, посочи вицепрезидентът пред препълнената зала на читалището.„Читалището е уникална и непреходна българска институция, дом на българщината и родолюбието. Читалището съхрани българския народ през вековете, изгради българската нация“, изтъкна Илияна Йотова.Вицепрезидентът поздрави танцовите и певческите състави към читалището за активната им дейност, към която привличат малки и големи.По-рано Илияна Йотова посети килимарския цех в града. В завода ръчно се тъкат килими за замъци в Обединеното кралство, Австрия, Холандия. По ръчно тъкани в Костандово килими стъпват и членовете на британското кралско семейство и много други известни личности. ", "date": "2019.05.11", "title": "Вицепрезидентът бе гост на 100-годишнината на читалище „Просвета - 1919“ в град Костандово"}
{"url": "https://www.novinite.bg/articles/175325/BSP-vnese-jalba-v-CIK-sreshtu-Bojko-Borisov", "text": "БСП с нова жалба в ЦИК срещу премиера Бойко Борисов.В сигнала се посочва, че премиерът нарушава закона, изпълнявайки ролята на председател на Предизборен щаб по време на кампанията за евроизборите.При предишната подобна жалба на БСП ЦИК се произнесе, че няма нарушение.  ", "date": "2019.05.11", "title": "БСП внесе жалба в ЦИК срещу Бойко Борисов"}
{"url": "https://www.novinite.bg/articles/175326/Poslanik-Ulusoj-Uchete-turski-Borisov-Ne-mu-e-rabota-da-dava-saveti", "text": "В деня, в който православната църква почита светите братя Кирил и Методий, турският посланик у нас Хасан Улусой призова българското правителство да въведе интензивно изучаване на турски език, включително и за българите, което щяло да гарантира още по-големи инвестиции у нас от комшиите.Улусой е заедно с премиера Борисов, министъра на финансите Владислав Горанов, вицепремиера Томислав Дончев на откриването на специализиран завод за производството на каучукови, пластмасови и метални съединения за спирачните системи на световно известни автомобилни марки край Кърджали.Думите на турския посланик никак не се харесаха на Борисов.\"Най-големият проблем, за който споделят инвеститорите, е липсата на квалификация и езиковата подготовка. В България всеки гражданин след българския език, е свободен да учи втори, трети и колкото желае езици. Не е моментът днес, при откриването на такъв завод да се влага негативен оттенък. Още повече не е работа на турския посланик да дава съвети за изучаването на втори езици и ще му потърся отговорност. Държавата се е произнесла много ясно по този въпрос\", заяви премиерът.Той изрази своето задоволство, че на мястото на голи поляни някога, сега има живот, който дава препитание на хората.\"Когато фактите говорят, можем да оставим другите. Когато има работа и високи доходи, не мислим за други глупости. Тук бяха поляни, сега има завод. Тук има хора, които още си спомнят Възродителния процес. Доколкото знам, средната работна заплата е 1500 лв., с 13-та и 14-та заплата. Все повече българи се връщат, защото в тези високотехнологични паркове трябва да работят и високо подготвени и трудолюбиви хора\", каза Борисов.Той допълни, че завод се строи и край Враца, който ще даде работа на 1000 души.\"Във Враца завода ще е на 75 000 кв. метра площ. Спомняте си инвестициите преди 15 години какво бяха. Парите изтичаха от България, сега всичко се прави тук. Интересът за инвестиции в България е огромен. 100 процента от това, което се произвежда, се изнася\", коментира Борисов.Прочети още на: https://www.dnes.bg/politika/2019/05/11/poslanik-ulusoi-uchete-turski-borisov-ne-mu-e-rabota-da-dava-syveti.410007Прочети още на: ", "date": "2019.05.11", "title": "Посланик Улусой: Учете турски! Борисов: Не му е работа да дава съвети"}
{"url": "https://www.novinite.bg/articles/175330/Borisov-poseti-manastirskiya-kompleks-Sveti-Joan-Predtecha-v-Kardjali", "text": "Министър-председателят Бойко Борисов посети манастирския комплекс „Свети Йоан Предтеча“ в Кърджали. Той инспектира строителните дейности по възстановяването на светата обител. Правителството отпусна общо 1 милион лева за строежа на манастира в града – 800 хиляди лева през 2015 г. и 200 хиляди лева през 2017 г.  “В Родопите от 100 години манастир не е правен. Оставям изводите на тези преди мен, които обичат да приказват. Ние без много да приказваме - строим църкви и манастири и то в сърцето на Кърджали и в същото време с нашите братя мюсюлмани поддържаме прекрасни отношения”, каза премиерът Бойко Борисов.  Той подчерта, че през октомври очаква манастирският комплекс да бъде изцяло завършен. “Могло е да го направят и преди 10 години и преди 20 и преди 30 години е могло, но никъде не са направили”, заяви още министър-председателят. “Първият параклис тук е от VII-VIII век”, посочи отец Николай, който служи в храма при манастира. Той подчерта, че помощта от правителството за възстановяването на манастирския комплекс е важна за православната общност в региона. “От Смолян до Ивайловград манастири няма. Това е исторически момент”, каза отец Николай и допълни, че първите разкопки на историческия за региона манастир са започнали още през 1932 г. Манастирският комплекс „Св. Йоан Предтеча” е български православен манастир, разположен на десния бряг на река Арда в град Кърджали. Той е бил част от средновековен епископски комплекс „Св. Йоан Продром”. От археологическите разкопки е известно, че съществуват 4 последователно строени църкви. Те са с типично византийски стил и силно атонско влияние. Манастирът е бил духовно средище на една от големите средновековни епархии – Ахридос. ", "date": "2019.05.11", "title": "Борисов посети манастирския комплекс „Свети Йоан Предтеча“ в Кърджали"}
{"url": "https://www.novinite.bg/articles/175339/Za-vtora-godina-se-organizira-pohod-v-pamet-na-Boyan-Petrov", "text": "На 18 май семейство и приятели на алпиниста Боян Петров организират изкачване на неговата любима пътека за тренировки от Княжево до Копитото. Целта на организаторите е ежегодното изкачване в средата на май да се превърне в традиция.Всяка година изкачванията ще бъдат посветени на един от върховете, покорени от Боян, но организаторите посочват, че \"ще се стремим към своите собствени (върхове - б.р.), както той ни показа\". Тази година скоростното изкачване е посветено на Гашербрум I (8068 м) - първия от серията осемхилядници, изкачени от Боян.\"Надяваме се, че всеки финиширал ще намери смелост и мотивация да се изправи пред собствените си върхове, и с цялата си енергия и воля да направи първата си крачка в своето собствено голямо пътешествие\", казват организаторите.Записването за състезателната част става на специалния интернет сайт за събитието. Всеки стартирал от Княжево и финиширал на Копито ще получи медал със специален дизайн на Гешербрум I и сертификат. За победителите жени и мъже е предвидена и парична премия.Стартът на състезанието по скоростно изкачване до Копитото е в 9 часа от Бар Шишарка в Княжево. Състезателите ще бъдат пускани на вълни, за да се избегне прекаленото струпване на хора по пътеката. Финалът е на Копитото, където ще има церемония по награждаването.Целият маршрут ще бъде маркиран. Опитен екип от Спортна академия ще следи за спазване на правилата и безопасността по трасето. Веднага след приключване на скоростното изкачване на регистрираните участници, всеки ще може да мине по пътеката ида се присъедини към празника на Копитото.През 2018 година стотици се включиха в първия поход в памет на алпиниста, който през май 2018 година остана завинаги във високите върхове на Хималаите.", "date": "2019.05.11", "title": "За втора година се организира поход в памет на Боян Петров"}
{"url": "https://www.novinite.bg/articles/175310/Carkvata-pochita-Svetite-bratya-Kiril-i-Metodij", "text": "На 11 май църквата почита паметта на Светите братя Кирил и Методий. Имен ден празнуват всички, които носят имената Кирил, Кирилка, Киро, Кирчо, Методи, Методий. Светският празник за Св. Св. Кирил и Методий бележи началото си през Възраждането и се свързва с училищните тържества, които са били организирани на 11 май. От 1863 г., 11 май се установява като църковен празник на светите равноапостоли Кирил и Методий. След Освобождението 11 май става общоучилищен празник на славянските първоучители.  С въвеждането на Григорианския календар през 1916 г. празникът, отбелязван от държава, вече се чества на 24 май. ", "date": "2019.05.11", "title": "Църквата почита Светите братя Кирил и Методий"}
{"url": "https://www.novinite.bg/articles/175315/Dneven-horoskop-za-sabota-11-maj-2019-g", "text": "Всички около вас имат какво да кажат днес и дори да не сте съгласни с мнението им, сте длъжни да ги изслушате и да покажете уважение. Умеете да комуникирате с хора, покажете го.Стойте далече от важни финансови сделки, нещата са по-сложни, отколкото си мислите. Също така мислите ви са насочени по-скоро към духовни въпроси и ще ви е трудно да се съсредоточите върху факти и цифри.Трябва да отделите малко внимание на кариерата си, дори да мислите, че се намирате точно там, където искате да бъдете. Има накъде да изкачвате и какво още да постигнете, така че не спирайте. Вижте повече на: ", "date": "2019.05.11", "title": "Дневен хороскоп за събота, 11 май 2019 г."}
{"url": "https://www.novinite.bg/articles/175309/Prodaljava-razsledvaneto-na-ubijstvoto-v-Kostenec", "text": "Разследването на убийството в Костенец продължава. 38-годишната Милена Шишкова беше открита в безпомощно състояние, близо до дома й. Засега предположенията са, че извършител е бившият й партньор - Стоян Зайков на 43 години. Полицията го издирва от петък.Жертвата и вероятният убиец не живеели заедно от известно време. Пред свои близки Милена споделяла, че е била заплашвана и преследвана от него. До този момент няма информация за подавани жалби в полицията.Заподозреният е криминално проявен с обвинения за кражби и увреждане на чужда собственост. Засилено е полицейското присъствие в града. Използва се наличната техника на полицията, има идея за облитане на района с хеликоптер.Според началника на Районното управление в Костенец, главен инспектор Петър Ценев, не е изключено извършителят да се намира все още на територията на града.Използва се целият ресурс на МВР за издирването на извършителя. Заподозреният Стоян Зайков е лежал в затвора заради кражби и хулигански прояви. Хората в Костенец казват, че през последните години не е създавал проблеми. Според сестрата на жертвата се изключва възможността да става въпрос за любовен триъгълник. В петък сутринта детето им разбира, че баща му не се е прибрал. Тогава решава да отиде до дома на майка си. Намира следи от кръв в едната стая, но не и жената. Тялото е открито малко по-късно на улицата в близост до дома им, на поляна. Детето е живяло с баща си в къщатата на бащата на заподозрения.", "date": "2019.05.11", "title": "Продължава разследването на убийството в Костенец"}
{"url": "https://www.novinite.bg/articles/175320/Hvanaha-alo-izmamnici-s-dalgi-kriminalni-dosieta", "text": "На 9 май служители на сектор „Измами“ в Главната дирекция „Национална полиция“ и Седмо РУ—СДВР в  София са установили трима мъже, участвали при извършването на телефонни измами.И тримата са криминално проявени и е установена ролята на всеки един от тях в схемата. За мъж на 37 г., който е осъждан е установено, че е фактическият извършител (въртач). А другите двама, мъж на 19 години, с множество регистрации за кражби, наркотици и обсебване и мъж на 32 години, са били изпратени да вземат парите.Телефонната измама е извършена по схемата „събиране на дарение от името на общински служител“. Извършителят се представил за служител на Столична община и под предлог дарение за предоставяне на социална услуга - транспортиране на възрастни хора в неравностойно положение от Варна до София и настаняването им в социални домове в София, присвоил от пострадалия пари.19-годишният и 32-годишният са установени непосредствено след вземане на паричната сума от пострадалия, а третият - фактическият извършител - малко по-късно същия ден. По случая е образувано досъдебно производство за престъпление по чл. 209 от НК.При проведените действия по разследването у тримата е намерена и иззета паричната сума - предмет на измама, мобилни телефони, SIM-карти, вкл. и ползваната за осъществяване на измамата и др. Фактическият извършител и 19-годишното „муле“ са привлечени като обвиняеми по досъдебното производство и са задържани за срок до 72 часа. Работата продължава под надзора на прокуратурата.", "date": "2019.05.11", "title": "Хванаха \"ало\" измамници с дълги криминални досиета"}
{"url": "https://www.novinite.bg/articles/175312/Izticha-srokat-v-kojto-mojem-da-poiskame-da-glasuvame-po-nastoyasht-adres", "text": "\r\nИзтича крайният срок , в който избирателите с различен постоянен и настоящ адрес, могат да поискат да бъдат вписани по настоящ адрес за евроизборите на 26 май.\r\n\r\n\r\n\r\n\r\n\r\n", "date": "2019.05.11", "title": "Изтича срокът, в който можем да поискаме да гласуваме по настоящ адрес"}
{"url": "https://www.novinite.bg/articles/175332/Iskat-naj-tejkata-myarka-za-arestuvanite-alo-izmamnici", "text": "Специализираната прокуратура внесе в Специализирания наказателен съд искане за налагане на мярка за неотклонение \"Задържане под стража\" на петимата български граждани, задържани за телефонни измами.Те бяха арестувани на 18 април тази година в Румъния по обвинение за участие в организирана престъпна група за телефонни измами. Задържаните бяха предадени на българските власти на 8 май 2019 г., предявени им бяха обвинения, наложено им бе и прокурорско задържане до 72 часа.Останалите петима участници в престъпната група бяха задържани в София и в Горна Оряховица по време на едновременните действия по разследването на българска и румънска земя. В момента задържаните са в следствения арест, след като Специализираният наказателен съд (на 22 април 2019 г.) и Апелативният специализиран наказателен съд (на 30 април 2019 г.) им определиха най-тежката мярка за неотклонение.Прочети още на: https://www.dnes.bg/temida/2019/05/11/iskat-nai-tejkata-miarka-za-arestuvanite-alo-izmamnici.410013", "date": "2019.05.11", "title": "Искат най-тежката мярка за арестуваните ало измамници"}
{"url": "https://www.novinite.bg/articles/175334/Poiskaha-postoyanen-arest-za-ekstradiranite-ot-Rumaniya-alo-izmamnici", "text": "Специализираната прокуратура поиска задържане под стража на петимата екстрадирани от Румъния за участие в група за телефонни измами.Специализираната прокуратура внесе в Специализирания наказателен съд днес искане за налагане на мярка за неотклонение „задържане под стража“ на петимата български граждани, задържани на 18 април 2019 г. в Румъния с Европейска заповед за арест по обвинение за участие в организирана престъпна група за телефонни измами. Те бяха предадени на българските власти на 8 май 2019 г., предявени им бяха обвинения, наложено им бе и прокурорско задържане до 72 часа.Останалите петима участници в престъпната група бяха задържани в София и в Горна Оряховица по време на едновременните действия по разследването на българска и румънска земя. Те са в следствения арест, след като Специализираният наказателен съд (на 22 април 2019 г.) и Апелативният специализиран наказателен съд (на 30 април 2019 г.) им определиха най-тежката мярка за неотклонение. ", "date": "2019.05.11", "title": "Поискаха постоянен арест за екстрадираните от Румъния \"ало” измамници"}
{"url": "https://www.novinite.bg/articles/175335/Ubiecat-ot-Kostenec-se-ukriva-v-gora-okolo-grada", "text": "Продължава издирването на убиеца от Костенец. 42-годишният Стоян Зайков, който е предполагаемият убиец на съпругата си, най-вероятно се укрива в гората около града.Разследването на убийството продължава, като в Костенец са и екипи на Специализирания отряд за борба с тероризма, съобщава Bulgaria ON AIR.Хората в града пък не желаят да говорят, тъй като Стоян все още се издирва и те се страхуват за живота си.ОЩЕ ПО ТЕМАТАИздирват Чане по горите около Костенец, въоръжен и опасен еУбитата жена от Костенец е намерена мъртва от сина сиМлада жена е убита в Костенец, дирят мъжа йПолицията е разширила периметъра за издирване, използва се цялата наличната техника на полицията.\"Ще създадем организация, за да няма напрежение в града. Органите на реда следят ситуацията. С полицията си съдействаме много добре и държим връзка с началника на районното управление\", заяви кметът на града Радостин Радев.Жертвата и вероятният убиец не живеели заедно от 2 години. Пред свои близки Милена споделяла, че е била заплашвана и преследвана от него. До този момент няма информация за подавани жалби в полицията.Хората в Костенец казват, че през последните години не е създавал проблеми. Според сестрата на жертвата се изключва възможността да става въпрос за любовен триъгълник. По думите й убийството е предварително планирано.", "date": "2019.05.11", "title": "Убиецът от Костенец се укрива в гора около града?"}
{"url": "https://www.novinite.bg/articles/175328/Ninova-Predlojenieto-na-turskiya-poslanik-v-Balgariya-da-se-izuchava-zadaljitelno-turski-ezik-e-nepriemlivo", "text": "\"Днес, в Кърджали, турският посланик е предложил в България да се изучава задължително турски език. Това е абсолютно неприемливо и е поредният опит за чужда намеса във вътрешните работи на България\". Това написа във Фейсбук лидерът на БСП Корнелия Нинова. Тя подчертава, че днес честваме делото на Кирил и Методий, азбуката, езика си и приноса ни към другите славянски народи.\"Дълбок поклон пред Светите братя. Над тези букви се потяхме в Класическата гимназия. Не беше лесно за 14-годишни деца да глаголим на старобългарски, старогръцки и латински. Но беше прекрасно време на сериозно учене и истински приятелства. И наученото, и приятелите пазя и до днес. Пазя и дълбоко уважение към моите учители. Те ни научиха да бъдем любопитни, четящи и свободни хора. Поздравявам всички класици с патронния празник на Националната гимназия за древни езици и култури \"Св. Константин Кирил Философ\". Призовавам всички българи да пазим езика, културата и българщината\", пише още Корнелия Нинова.", "date": "2019.05.11", "title": "Нинова: Предложението на турския посланик  в България да се изучава задължително турски език е неприемливо"}
{"url": "https://www.novinite.bg/articles/175327/Markovski-S-promenite-v-NK-shte-se-leyat-reki-ot-krav", "text": "Новите изменения в Наказателния кодекс не помагат. Това заяви пред \"Нова телевизия\" адвокат Марин Марковски по повод разширяването на неизбежна самоотбрана.Новите промени изменят добри текстове в настоящия Наказателен кодекс, по думите му. Всеки, който е нападнат в дома си, има право на неизбежна отбрана, отсече той.Текстовете стават много опасни, смята Марковски. Трябва да има адекватен отговор на нападението, обясни адвокатът. В сега действащия кодекс има текстове, които бранят жертвата, ако превиши неизбежната отбрана. Новите текстове носят рискове, по мнението на Марковски.Могат да настанат ужасни злоупотреби, притеснен е той. Ще се пролеят потоци от кръв, прогнозира адвокатът. Престъпниците не са юнаци, те са страхливци, коментира още Марин Марковски.Да не гледаме трагедия от първия ред, пожела той.От своя страна адвокат Людмил Рангелов изрази мнение, че сега действащата норма в НК устройва гражданите за неизбежна отбрана. Приетите на първо четене текстове са противоконституционни, убеден е той. Институтът на неизбежната отбрана е сложен и деликатен, каза адвокат Рангелов.", "date": "2019.05.11", "title": "Марковски: С промените в НК ще се леят реки от кръв"}
{"url": "https://www.novinite.bg/articles/175321/Zemedelskite-ministri-ot-G-20-obsajdat-kak-da-privlekat-mladi-hora-v-selskoto-stopanstvo", "text": "Министрите на земеделието на страните от Г-20 обсъждат на среща си в японския град Ниигата как да бъдат привлечени млади хора за работа в селското стопанство на фона на застаряването на населението в аграрния сектор, предаде Киодо.Агенцията цитира изявление на министъра на земеделието, горите и риболова на Япония Такамори Йошикава.Той изрази надежда, че представителите на 20-те най-развити промишлени икономики в света ще могат да споделят полезни практики и да водят откровен дебат по темата. Япония е изправена пред проблема със застаряването на фермерите и загуба на производствена база в селското стопанство.Ние трябва да отговорим на предизвикателствата, които среща селското стопанство в международен план, допълни Йошикава.Срещата на земеделските министри на Г-20 продължава и утре, а за лидерите на страните от групата е планирана за 28 и 29 юни в Осака и това ще бъде първият такъв форум, организиран в Япония.", "date": "2019.05.11", "title": "Земеделските министри от Г-20 обсъждат как да привлекат млади хора в селското стопанство"}
{"url": "https://www.novinite.bg/articles/175313/Grackoto-pravitelstvo-ocelya-pri-vot-na-doverie", "text": "\r\nПравителството на Гърция оцеля при вот на доверие тази вечер. За него гласуваха 153-ма депутати, а против - 136 представители в триста-членния парламент на страната.\r\n\r\n\r\n\r\n\r\n\r\n\r\n", "date": "2019.05.11", "title": "Гръцкото правителство оцеля при вот на доверие"}
{"url": "https://www.novinite.bg/articles/175336/Mej-moje-da-nasrochi-data-za-ostavkata-si", "text": "Британският премиер Тереза Мей може да насрочи дата за оттеглянето си в следващите дни, заяви председателят на влиятелната Комисия 1922, която се състои от депутати на Консервативната партия в Камарата на общините сър Греъм Брейди, съобщават Би Би Си и БГНЕС.Мей вече обяви, че ще подаде оставка, след като нейната сделка за Brexit бъде одобрена от парламента, но някои депутати искат точна дата за оттеглянето й. Сър Греъм Брейди заяви, че очаква „ясна и точна дата“ след срещата на премиера в Комисията, която се очаква да се състои в сряда. Той обаче отказа да коментира появилата се информация, че ще се кандидатира за наследник на Мей.Пред Би Би Си през изминалата седмица сър Греъм обяви, че Комисията 1922 е призовала премиера да даде „яснота“ относно бъдещите си планове и тя е изявила желание да се срещне с членовете на комисията.През март британският премиер обеща да се оттегли в момента, в който Камарата на общините ратифицира нейната сделка за Brexit. Тереза Мей обаче не уточни, колко дълго планира да се задържи на поста, ако споразумението не бъде одобрено.Натискът нарасна след като консерваторите претърпяха мащабни загуби на местните избори. Партията се опасява, че ще получи и „звучен шамар“ на предстоящите избори за ЕП. Лондон трябваше да напусне ЕС на 29 март, но дата за Brexit беше отложена за 31 октомври, след като парламентът не успя да постигне компромис и да одобри сделката с Брюксел.", "date": "2019.05.11", "title": "Мей може да насрочи дата за оставката си"}
{"url": "https://www.novinite.bg/articles/175317/Joncheva-v-ataka-Borisov-ni-postavi-v-agala-na-ES", "text": "Водачът на листата на \"БСП за България\" Елена Йончева използва остър език и за пореден път нападна управляващите и премиера Борисов по време на предизборна среща в Добрич.\"12 години сме в ЕС, не можем да достигнем онази Европа, за която всички мечтаем. Всички български граждани искаме социална справедливост, достойни заплати и пенсии. Въпреки това, Борисов ни постави не само в ъгъла на ЕС, но и ни вади от него\", заяви Йончева пред симпатизанти.Тя добави, че БСП води тази битка, която е не само за Европа, но и за България.\"Затова, заедно с жители на всички градове и села у нас, създадохме \"Визия за България\" и \"Визия за Европа\". Тези два документа съдържат идеите на левицата за радикална промяна във всички сфери у нас, за да не бъдем първи във всички негативни класации в Европа и да живеем достойно. За да започнем изпълнението им, отново ни е нужна подкрепата на всички българи\", каза още Йончева.Тя допълни, че концесията на летище \"София\" най-вероятно ще бъде дадена на турска фирма. \"Борисов се превръща в брокер на Ердоган, а България е превърната във вилает\", категорична бе тя.Йончева заяви, че летището в столицата, не само е най-голямото у нас, но и е вратата към Европа и е част не само от националната ни сигурност, но и от европейската.\"Летище \"София\" е печелившо, в последните години приходите му се увеличават с 20% и стигат до 168 млн. лв. Печалбата на летището е почти 13 млн. лв. годишно. Защо е нужно печелившо предприятие да се дава на концесия, европейско ли е да дадеш летището си на концесия на друга държава?\", попита Йончева.Тя прогнозира и увеличение на тока не само за бизнеса.\"След като управляващите започват с увеличението на цената на промишления ток, вероятно в следващите месеци ще увеличат и битовия\".Тя припомни, че Държавният департамент на САЩ казва, че най-голямата корупция в България е в енергетиката и големите инфраструктурни проекти.\"Корупция има на всички нива в държавата и от страната ни всяка година се източват милиарди\", заяви Елена Йончева.Прочети още на: https://www.dnes.bg/evroizbori-19/2019/05/11/ioncheva-v-ataka-borisov-ni-postavi-v-ygyla-na-es.410001Прочети още на: https://www.dnes.bg/evroizbori-19/2019/05/11/ioncheva-v-ataka-borisov-ni-postavi-v-ygyla-na-es.410001Прочети още на: ", "date": "2019.05.11", "title": "Йончева в атака: Борисов ни постави в ъгъла на ЕС"}
{"url": "https://www.novinite.bg/articles/175323/Dron-i-helikopter-izlitat-za-tarseneto-na-ubieca-ot-Kostenec", "text": "Хеликоптер и дрон ще се включат днес в издирването на 43-годишния Стоян Зайков от Костенец, който е заподозрян за убийството на 38-годишната Милена Шишкова.Тялото на жената бе открито вчера около 8.30 ч. на метри от дома й в Костенец. Милена е била застреляна в главата с малокалибрен пистолет. По неофициална информация първо е била пребита, а ръцете й са били вързани. Трупът й е намерен, след като сестра й, майка й и 15-годишният й син пристигнали в къщата й и видели кървави следи. Те сигнализирали в полицията и пристигналите криминалисти са намерили тялото на отсрещната поляна.Повече от 24 часа Костенец е под полицейска блокада. Отцепен е голям периметър около града. Всички автомобили се проверяват. Цяла нощ е продължило търсенето на убиеца. Използвани са и термокамери.\"Предоставили сме на полицията високопроходима техника. До момента обаче няма следи от издирвания\", каза пред Dir.bg кметът на Костенец Радостин Радев. ", "date": "2019.05.11", "title": "Дрон и хеликоптер излитат за търсенето на убиеца от Костенец"}
{"url": "https://www.novinite.bg/articles/175342/Erdogan-Turciya-skoro-shte-prochisti-Siriya-ot-teroristi", "text": "Президентът на Турция Реджеп Тайип Ердоган обяви, че Турция скоро ще прочисти от терористи райони в Сирия и призова съюзниците от НАТО да подкрепят Анкара в борбата срещу тероризма, съобщи \"Дейли сабах\".\"Десетки хиляди оръжия, машини и оборудване са предоставени безплатно на терористични групи в Северна Сирия, с които ние се борим\", каза президентът пред дипломати по време на ифтар (вечеря през свещения за мюсюлманите месец Рамазан) снощи.Ердоган визира в изказването си подкрепата на САЩ за сирийските кюрдски Сили за защита на народа (СЗН), разглеждани от Анкара като терористична организация, идентична с ПКК (Кюрдската работническа партия).\"Ние скоро ще прочистим районите развъдници на тероризъм в Сирия и ще дадем възможност на 4 милиона сирийци да се завърнат в родината\", каза той.Турските отговорни представители сигнализират за възможна военна кампания на сирийска територия под контрола на СЗН, на изток от р. Ефрат. Високопоставени служители в Анкара обсъждат също планове за установяване на зона за сигурност в Северна Сирия, в която да не присъстват бойци на СЗН, с цел да се обезпечи националната сигурност на Турция, напомня \"Дейли сабах\".Ердоган подчерта още, че като член на НАТО и стратегически партньор Турция не може да приеме нейни съюзници да й вредят, като конкретно спомена налагането на санкции от страна на САЩ.\"Всичко, което ние искаме, е да видим приятелството на онези, които казват, че са ни приятели, и предаността на онези, които казват, че са ни съюзници\", посочи той.Ердоган говори за двойни стандарти, които според него се прилагат в борбата срещу тероризма, като според него СЗН и ПКК са толерирани и дори \"подкрепяни\" в Европа.", "date": "2019.05.11", "title": "Ердоган: Турция скоро ще прочисти Сирия от терористи"}
{"url": "https://www.novinite.bg/articles/175308/Dnes-shte-bade-predimno-slanchevo", "text": "Днес над по-голямата част от страната ще бъде предимно слънчево. По-значителна облачност ще има над източните райони, а в следобедните часове и над планинските, където на места ще превали краткотраен дъжд и ще прегърми. Ще духа слаб запад-северозападен вятър. Максимални температури между 19° и 24°, в София около 20°.Над планините по-значителна облачност ще има в следобедните часове, когато на места ще превали. Ще духа умерен северозападен вятър. Максимална температура на височина 1200 метра около 14°, на 2000 метра - около 6°.Над Черноморието облачността ще е предимно значителна. Главно в следобедните часове ще има краткотрайни валежи и гръмотевици. Ще духа слаб северозападен вятър. Максимални температури на въздуха: 18°-20°. Температурата на морската вода е 14°, вълнението на морето ще бъде 2 бала.", "date": "2019.05.11", "title": "Днес ще бъде предимно слънчево"}
{"url": "https://www.novinite.bg/articles/175329/180-darjavi-v-borba-sreshtu-zamarsyavaneto-s-plastmasi", "text": "Близо 180 държави се подписаха под мащабен план за спиране на замърсяването с пластмаси. Договорът предвижда търговията с тях да стане по-прозрачна. Ще се направи опит да бъде спряна практиката богатите страни да изнасят пластмасовите отпадъци в бедни държави. Вместо да се рециклират, те често се изгарят или изхвърлят в световния океан. 1400 делегати преговаряха 11 дни в Женева, за да стигнат до споразумението. Един от основните замърсител – САЩ остана единствената държава, която не подписа договора, чиито клаузи са законово обвързващи.заяви секретарят на  ООН по конвенциите за околната среда Ролф Пайет.", "date": "2019.05.11", "title": "180 държави в борба срещу замърсяването с пластмаси"}
{"url": "https://www.novinite.bg/articles/175338/Tusk-Ima-veroyatnost-mejdu-20-do-30-procenta-Brexit-da-bade-spryan", "text": "Днес шансът ни да няма Brexit е от 20 до 30 процента, а това не е малко, коментира председателят на Европейския съвет Доналд Туск в интервю за испанския в. \"Вангуардия\".С всеки изминал месец става все по-ясно, че излизането на Великобритания от ЕС ще се различава от това, което са си представяли неговите инициатори, посочва БТА.\"Срокът за Brexit изтича през октомври, но аз ще настоявам да се налагат ограничения във времето за решението на Великобритания. Когато става дума за Брекзит, няма за къде да се бърза\", добави Туск.Никога няма да има Съединени щати на Европа по подобие на САЩ, допълни председателят на Европейския съвет. Безспорно ерата на оптимистичните илюзии приключи. За поляците е особено болезнено, тъй като отдавна мечтаехме да влезем в Европейския съюз, посочва Туск, който е и бивш полски премиер. След 2004 г. мнозина вярваха в един щастлив край на историята. От политическа гледна точка Западът трябва да означава край на битките, които винаги са ни съпровождали. През последните години обаче Европа се сблъска с драматични предизвикателства, но аз не съм фаталист, посочва председателят на ЕС в отговор на въпроса дали Европа не е хвърлила ръкавица на Европа, след като враговете й стават все по-силни, а в същото време тя е все по-разединена.", "date": "2019.05.11", "title": "Туск: Има вероятност между 20 до 30 процента Brexit да бъде спрян"}
{"url": "https://www.novinite.bg/articles/175331/BSP-Borisov-da-napusne-edin-ot-dvata-posta", "text": "\"Внесохме жалба в ЦИК срещу несъвместимост на функциите на Бойко Борисов като министър-председател, а от две седмици и като изпълняващ функциите и на председател на Председателския предизборен щаб на ГЕРБ и съпътстващите ги коалиции. Това е в категорично противоречие на Закона за администрацията\". Това заяви председателят на Националния предизборен щаб на \"БСП за България\" Георги Свиленски пред медиите при внасянето на жалбата в ЦИК. Той призова ЦИК да спазва закона и да загърби партийните си пристрастия. \"В закона ясно е записано- какви функции не може да изпълнява  министър-  председателят\", подчерта той. Народният представител от ПГ на \"БСП за България\" Явор Божанков обясни, че е видно от съобщение, публикувано на официалната страница на ГЕРБ, че Бойко Борисов оглавява Председателския предизборен щаб. \"Законът за администрацията, чл 19, ал 7, т. 5 е пределно ясен - министър-председателят не може да заема никакви ръководни длъжности в предизборен щаб. Борисов е в явна несъвместимост и нарушение на закона\", коментира той. По думите му,  повече от всеки български гражданин, министър-председателят е призван да спазва българското законодателство. Компетентният орган е ЦИК. Призоваваме я да даде указания на премиера да освободи един от двата поста и да преустанови нарушението на българските закони\", заключи Явор Божанков.", "date": "2019.05.11", "title": "БСП: Борисов да напусне един от двата поста"}
{"url": "https://www.novinite.bg/articles/175341/Nad-700-nelegalni-migranti-sa-zadarjani-v-Turciya", "text": "Най-малко 757 нелегални мигранти са задържани в различни части на Турция, съобщават силите за сигурност, цитирани от БГНЕС.Военните заловили няколко групи с общо 534 незаконно влезли на турска територия лица, в северозападната провинция Одрин. Имигрантите, които планирали да прекосят границата, са задържани и отведени в специализирани центрове за настаняване.Сред арестуваните са граждани на Афганистан, Пакистан, Бангладеш, Ирак, Иран, Сомалия, Либия, Тунис, Египет, Еритрея, Мароко, Алжир и Сирия. Турската брегова охрана от своя страна е заловила 223 нелегални имигранти, бедстващи в лодки по крайбрежието на провинциите Айдън и Измир. Афганистанските и ирански граждани планирани да прекосят Егейско море и тръгнали от Чешме, Кушадасъ и Дидим към най-близките гръцки острови.Югоизточната ни съседка е една от основните отправни точки за бежанците, опитващи се да достигнат Европа, особено след началото на гражданската война в Сирия. През 2018 година на територията на източната ни съседка се намират 268 000 незаконни имигранти, според данните на вътрешното министерство на Анкара.", "date": "2019.05.11", "title": "Над 700 нелегални мигранти са задържани в Турция"}
{"url": "https://www.novinite.bg/articles/175337/Djambazki-Naglost-i-politicheski-cinizam-e-iskaneto-na-Turciya-za-izuchavane-na-oficialen-turski-ezik-u-nas", "text": "Ангел Джамбазки: Наглост и политически цинизъм е искането на Турция за изучаване на официален турски език у нас!Призовавам всички кандидати от листите за ЕП, както и техните партии, да декларират, че ще противопоставят срещу членството на Турция в ЕС!Това се казва в категоричната позиция на водача на листата на ВМРО – Българско национално движение Ангел Джамбазки по повод изказване на турския посланик Хасан Улусой в Кърджали за признаването и въвеждането на турския език като официален за изучаване в България. Думите на посланика идват като продължение на вчерашното изказване на Ердоган за нуждата от членството на Турция в ЕС.Позицията на Патриотите от ВМРО винаги е била категорична и последователна и тя няма да се промени. Напротив – ние ще се борим да бъдем част от състава на ЕП, за да браним България от подобни провокации и заплахи, категорични са от ВМРО.Ето как коментира във „Фейсбук“ темата Ангел Джамбазки:Турция направи поредна провокация чрез посланика си в България. Това е недопустима намеса и агресия срещу Конституцията на Република България. И това е само ден, след като Ердоган заяви отново претенции за членство на Турция в ЕС. И даже си позволи да каже, че ЕС има повече нужда от Турция, отколкото Турция от ЕС.Да искаш задължително изучаване на турски език в суверенна страна с официален език български, и то в деня на българските просветители – Светите братя Кирил и Методий, е висша форма на наглост и политически цинизъм. Ние, Патриотите от ВМРО, няма да допуснем това и ще настояваме българското външно министерство да вземе категорично отношение по казуса. Турция неведнъж си позволява да размахва пръст и да ни дава наставления как да се случват нещата в страната ни, но и неведнъж ние показахме, че не сме послушни васали на Анкара. След решителните действия на властта по инициатива на патриотите за пресичане на турското духовно влияние у нас, както и за признаването на турско малцинство, Турция днес явно отново прави опити за инвазия.Като водач на листата на Патриотите от ВМРО категорично се противопоставям на поредната провокация и заявявам, че всеки честен български гражданин, който обича Отечеството си, може да бъде спокоен, че докато ние сме в управлението изучаването на турския език и щенията за всякакви други сърдечни и мисловни граници, бленувани от страна на Ердоган, няма да бъдат прекрачвани.Призовавам също така да се спре политическото лицемерие и напомням на БСП, че българският народ е мъдър и помни целувката между Местан и Станишев на „Лъвов мост“. Не си правете гаргара с интелекта на хората.Още нещо – призовавам всички кандидати за български представители в ЕП, да декларират пред българските избиратели, че няма да подкрепят членството на Турция в ЕС и техните партии официално ще се противопоставят на искането за задължително изучаване на официален турски език в училищата. Това е честната спрямо сънародниците ни позиция.Защото ние от ВМРО браним България вече 126 години!", "date": "2019.05.11", "title": "Джамбазки: Наглост и политически цинизъм е искането на Турция за изучаване на официален турски език у нас!"}
{"url": "https://www.novinite.bg/articles/175340/Krasimir-Karakachanov-kam-Turciya-Ne-vi-shtem-ni-meda-ni-jiloto", "text": "С този статус във „Фейсбук“, заместник министър-председателят по обществен ред и сигурност, министър на отбраната и председател на ВМРО – БНД Красимир Каракачанов противостоя на думите на посланика на Турция в България, който се обяви за засилено изучаване на турския език у на за целите на икономическото развитие.По повод провокативното изказване на турския посланик у нас Хасан Улусой, че трябва да се учи „по-засилено“ турски език за целите на икономическото развитие на страната, ще кажа само това:Ако цената на турските инвестиции у нас е утвърждаване на национални малцинства, промяна на конституцията ни, разбутване на етнически мир и пр., ще кажем на Турция – „Благодаря!“И аз, подобно на видния българският държавник Драган Цанков, който каза на Русия, която се опитваше в края на 19 в. да налага агресивно своята политика в България, ще кажа ясно:„Не ви щем ни меда, ни жилото!“ ", "date": "2019.05.11", "title": "Красимир Каракачанов към Турция: „Не ви щем ни меда, ни жилото!“"}
{"url": "https://www.novinite.bg/articles/175311/Targovskite-pregovori-mejdu-SASht-i-Kitaj-shte-prodaljat", "text": "\r\nЗадълбочава се търговската война между Съединените щати и Китай. Двудневните преговори приключиха без резултат и така започва процедура за увеличаване на митата върху целия останал китайски внос в Щатите, който е на стойност около 300 милиарда долара. Вчера Вашингтон повиши митата за китайски стоки за около 200 милиарда долара.\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.05.11", "title": "Търговските преговори между САЩ и Китай ще продължат"}
{"url": "https://www.novinite.bg/articles/175333/Ministar-Porojanov-depozira-molba-do-KPKONPI-cyalata-informaciya-ot-deklaraciyata-mu-za-2017-g-da-bade-publikuvana-na-sajta-na-komisiyata", "text": "Министърът на земеделието, храните и горите Румен Порожанов депозира в петък заявление до КПКОНПИ, с което моли да бъдат предприети мерки за публикуването на всички данни от хартиения носител на подадената от него декларация за 2017 г., в това число и данните по отношение на съпругата му, тъй като не попадат в хипотезата на чл. 37, ал. 7 от ЗПКОНПИ. В подадената декларация са посочени всички обстоятелства, както по отношение на лицето, заемащо висша публична длъжност, така и за неговата съпруга. При попълването на декларацията на стр. 2 не е направена отметка за нито едно от посочените обстоятелства:1. Наличие  на фактическа раздяла2. Не живее заедно със съпругата си и няма общо домакинство и няма да декларира нейното имущество и доходи на основание чл.37, ал. 5 от ЗПКОНПИ3. Фактическо съжителство на съпружески начала. Предвид липсата на отметка в посочените по-горе колони, механичното пренасяне на ЕГН-то на съпругата му от предходната колона, в която са посочени имената и ЕГН-то за съпругата, в колоната за случаите по чл. 37, ал. 7 от ЗПКОНПИ за „фактическо съжителство на съпружески начала“,  не отговаря на действителното положение и не следва да се счита за нежелание за публикуване на информация относно лице, с което се намира във фактическо съжителство на съпружески начала. По отношение на единственото, установено от комисията несъответствие, за същото е получено уведомително писмо от 13.03.2019 г., в което се посочва, че не са попълнени трудовите доходи от заеманата длъжност за 2017 г. В определение от комисията 14-дневен срок е подадена коригираща декларация и е представена необходимата информация.", "date": "2019.05.11", "title": "Министър Порожанов депозира молба до КПКОНПИ цялата информация от декларацията му за 2017 г. да бъде публикувана на сайта на комисията"}
