{"url": "https://www.novinite.bg/articles/161497/Majkite-na-deca-s-uvrejda", "text": "Майките на деца с увреждания дадоха петдневен срок на българските депутати да внесат за разглеждане входирания в деловодството на парламента законопроект за личната помощ, или ще преминат към радикални протестни действия в цялата страна. Малко след 12.00 ч. днес омбудсманът Мая Манолова внесе в деловодството изготвения от нейния екип законопроект и обяви, че минути преди това независимият депутат Спас Панчев се е ангажирал да стане вносител на законопроекта.", "date": "2018.06.29", "title": "Майките на деца с уврежда"}
{"url": "https://www.novinite.bg/articles/161487/Ot-Carevec-startira-Evropejskoto-parvenstvo-po-orientirane-za-mladeji", "text": "От Царевец тази сутрин стартира Европейското първенство по ориентиране за младежи. 500 състезатели от 35 държави се включиха в спринтовата надпревара, провела се из крепостта и в района на площад „Цар Асен I”. Първенството продължава до 1 юли, а официалното откриване е този следобед на сцената на Летния театър във Велико Търново, където ще има дефиле на всички участници. Сред атлетите има състезатели както от цяла Европа, така също от САЩ, Австралия и Нова Зеландия. Те ще бъдат разделени в четири групи – момчета и момичета до 16 годишна възраст; мъже и жени (16-18 г.). България е представена от 15 състезатели и двама треньори. На 30 юни надпреварата продължава в района на село Мийковци, община Елена, а ден по-късно са финалите на щафетните игри, които ще бъдат край Петропавловския манастир. Европейското първенство е организирано от Българската федерация по ориентиране, Спортен клуб „Трапезица – 1954“, Туристическо дружество „Трапезица – 1902“, общините Велико Търново, Елена и Лясковец. Крепостта Царевец е оценена като една от най-добрите в цяла Европа локации за спортната дисциплина, предвид характеристиките на терена, посочиха организаторите.", "date": "2018.06.29", "title": "От Царевец стартира Европейското първенство по ориентиране за младежи"}
{"url": "https://www.novinite.bg/articles/161490/Dogodina-remontirat-jaltite-paveta-pred-Narodnoto-sabranie", "text": "Догодина ще ремонтираме жълтите павета на пл. „Народно събрание“ - това е голямото предизвикателство пред всички. Това каза кметът на София Йорданка Фандъкова на представянето на работата по обновяване и възстановяване на публични пространства в центъра- Зона 4. „Жълтите павета са паметник на културата, така че ще се подходи изключително внимателно, така както правилата за работа с културни ценности изискват“, обясни тя. „Паважната настилка около храм „Св. Александър Невски“ няма да се пренарежда, само частично, в участъка на пешеходната зона“, уточни кметът. „Правим само необходимите намеси при запазване на историческия дух на града ни, с даване повече възможности на пешеходците и туристите“, заяви Йорданка Фандъкова. \"Ще освободим от паркиране част от зоната около храм „Св. Александър Невски“. Подходът ще бъде пешеходна зона, това ще се реализира догодина\", допълни Фандъкова. „Ще изградим художествено осветление на храм „Св. София“ и на сградата на Столична община“, обясни тя. „Ще освободим тротоарите по ул. „Московска“ от автомобили“, допълни Йорданка Фандъкова.„Проектът по обновяване на Зона 4 включва цялостно обновяване на бул. „Васил Левски“ от паметника до СУ. Предвиждаме тази година да го направим“, посочи кметът и уточни, че в зоната ще бъдат изградени подземни контейнери, три зарядни станции за електрически автомобили, както и 5 обществени тоалетни на 3 точки. \"От 2 юли започва работата по обновяване на Зона 4. Ще завърши следващата година, проектът е голям, с много подобекти\", коментира още тя. „Крайният срок за първия етап за 2018 година е краят на ноември. Ще се работи поетапно, започваме с градините „Кристал“ и на Софийския университет с обновяване на алеите и осветлението“, обясни тя. „В Зона 4 през годините традиционно се провеждат най-важните събития в града. В зоната се намират най-важните символи - храм-паметникът „Св. Александър Невски“ и базиликата „Св. София““, посочи кметът. „Тази зона е лицето на града. Изключително отговорно е това, което предстои“, обяви Йорданка Фандъкова.„Задачата ни е запазване духа на София и освобождаване на повече пешеходни зони“, заяви тя. „Ще обновим тротоарите и осветлението. Навсякъде, където обменяме осветлението, поставяме енергоспестяващи електрически тела“, каза още кметът. Стойността на договора за обновяване на Зона 4 е близо 21,5 млн. лева. Безвъзмездната финансова помощ е близо 19,2 млн. лева, собственият принос на общината е около 2,3 млн. лева, допълни Фандъкова, цитирана от Фокус. „Заложили сме изключително сериозни санкции. Предвидена е банкова гаранция от над половин млн. лева, която изпълнителят внася преди изпълнението на проекта, задържаме я цялата до изпълнението“, посочи кметът. „След това освобождаваме 50% от нея, другите 50% остават до изтичането на гаранционния срок“, обясни Йорданка Фандъкова и допълни, че санкцията за всеки ден просрочие е около 180 хил. лева. „По-важно от срока е качеството. При некачествено изпълнение санкцията е около 900 хил. лева“, обяви кметът. „Това са най-строгите договори, които съм виждала в държавата изобщо“, каза още Йорданка Фандъкова.", "date": "2018.06.29", "title": "Догодина ремонтират жълтите павета пред Народното събрание"}
{"url": "https://www.novinite.bg/articles/161477/Ucheni-predvijdat-mrachno-badeshte-za-pchelit", "text": "Учени предвиждат мрачно бъдеще за пчелите поради климатичните промени, които водят до прегряване на кошерите, пише сайтът Лайф. Специалистите отчитат главоломното намаляване на числеността на домашните и дивите пчели на всички континенти, с изключение на Антарктида, където те не съществуват. \"Прегряването на кошерите е една плашеща перспектива, пред която сме изправени, коментира Пол Карадона от Северозападния университет в Евънстоун.Сред другите заплахи, дебнещи тези работливи насекоми, са паразитиращите кърлежи от вида Varroa, разпространяващи вируси, причиняващи деформации в крилете на пчелите.Екипът на Пол Карадона провел експерименти с мини кошери и ги поставили в сухите райони на щата Аризона, където били изчезнали и последните рояци диви пчели. При промяна на температурите в изкуствените \"мини-инкубатори\" докато личинките растели била констатирана висока смъртност - 35 процента през първата и над 70 процента през втората година. Заради високите температури пчелите не могли да изпаднат в зимен сън, стопявали запасите си от мазнини и се събуждали през пролетта отслабнали.", "date": "2018.06.29", "title": "Учени предвиждат мрачно бъдеще за пчелит"}
{"url": "https://www.novinite.bg/articles/161476/API-Zaradi-valejite-se-ochakvat-problemi-s-kalni-nanosi-po-patishtata", "text": "В областите, където паднаха най-обилни валежи, продължава да има проблеми с пътните участъци. Движението в отсечката Смилян - Рудозем е затворено. Това потвърди в ефира на \"Денят започва\" инж. Михаил Рашков, директор на Дирекция \"Поддържане на пътната инфраструктура\" в АПИ, който пътува към Смолян.Той предупреди, че наноси от земни маси има на пътищата в цялата страна след обилните валежи, така движението вероятно ще бъде затруднено и шофьорите трябва да карат с повишено внимание.Има проблем и на пътя Лъки - Момчиловци, както и кални срутища на пътя за Наречен, но участъците не са затворени, обясни още Рашков.", "date": "2018.06.29", "title": "АПИ: Заради валежите се очакват проблеми с кални наноси по пътищата"}
{"url": "https://www.novinite.bg/articles/161492/Lekari-izvadiha-ogromen-dvukilogramov-tumor-na-babreka-po-ryadak-metod", "text": "За първи път в Бургас бе направена операция на бъбречен карцином с предварителна емболизация на бъбречна артерия. След почти четиричасова борба успешно бе отстранен тумор на бъбрек с приблизително тегло 2 кг. и дължина 25 см., като няколко дни преди това бе блокирано кръвоснабдяването към него. Операцията бе извършена от екипа на Клиниката по урология на университетска многопрофилна болница „Дева Мария“, съвместно с екип от сектора по инвазивна кардиология и екипа на Клиниката по хирургия на болницата. Мултидисциплинарният подход бе единствената възможност за пациента, поради напредналия стадий на заболяването и големите рискове, които крие стандартният подход. 71-годишен мъж пристига в болницата с авансирал тумор на бъбрека. Чрез компютърна томография се установява, че туморът е много голям и операцията, в стандартния ѝ вид, е рискова. След лекарски консилиум се взима решение да се извърши операция, която до този момент не е правена в бургаска болница. Тя се провежда в два етапа с два дни между тях. Първият етап е пациентът да премине интервенция, в която всички кръвоносни съдове към заболелия бъбрек да бъдат блокирани. С този ход се спира кръвоснабдяването към тумора и се предотвратява голяма загуба на кръв при неговото отстраняване. Д-р Пламен Пенчев от сектора по инвазивна кардиология извършва процедурата с прецизна точност и успява да спре кръвоснабдяването до заболелия орган. “Туморът беше около два килограма, с размер 25 см., изключително кръвоснабден. Емболизацията отне едва половин час, но спести огромна кръвозагуба на пациента. А това е много важно.„ коментира д-р Пенчев след успешната операция. След като кръвоснабдяването до тумора е спряно, идва ред на екипа от уролози и хирурзи. Началникът на Клиниката по урология д-р Дичо Калоянов, заедно с екипа си- д-р Ангел Киров, д-р Мария Часовникарова и д-р Кристиян Василев и началника на клиниката по хирургия- доц. д- р Анатоли Карашмалъков извършват радикална нефректомия с отворен достъп. Операцията трае около четири часа и двукилограмовият тумор е изваден с минимално за пациента кървене. Извършена е последваща лимфаденектомия. В момента пациентът се възстановява в отделението по анестезиология и интензивно лечение. Предоперативната подготовка с емболизация на бъбречна артерия при големи туморни образувания на бъбрек е метод в урологичните онко- заболявания, който се избира рядко. Заради степента на сложност и нуждата от различни висококвалифицирани специалисти, този метод се извършва в малко болницив страната. Високото ниво на различните отделения и клиники в университетска многопрофилна болница „Дева Мария“ в Бургас позволяват да бъдат провеждани операции при комплицирани случаи, които изискват мултидисциплинарен подход. Отличното сътрудничество между екипите дава възможност за гъвкавост при определяне какви специалисти са нужни за решаване на всеки от случаите.", "date": "2018.06.29", "title": "Лекари извадиха огромен двукилограмов  тумор на бъбрека по рядък метод"}
{"url": "https://www.novinite.bg/articles/161493/Patriarh-Neofit-shte-dade-blagoslovenie-na-parviya-Carnogorski-sabor-u-nas", "text": "Голям фермерски пазар, на който ще има специална алея с вкусни натурални продукти на манастирските производители  ще зарадва посетителите на първия Църногорски събор у нас - „В сърцето на Граово“, който ще се проведе от 13-ти до 15-ти юли на поляните над село Гигинци. Старта на събора ще бъде в петък от 19 часа в Църногорския  манастир с църковен водосвет. След това ще има голям концерт „Гласовете на Граово” с най-емблематичните изпълнители от региона. Официалното откриване на събитието, което е под патронажа на областния управител на Перник - Ирена Соколова, министърът на земеделието Румен Порожанов, Българския Патриарх Неофит и БАН, ще бъде в събота от 12 часа на обяд. След откриването ще бъдат раздадени 500 литра курбан от Обединени Български Животновъди и Църногорския манастир. От 13 ч. всички гости на събора ще могат да се насладят на космическия глас на Валя Балканска и ансамбъл „Родопа“, а от 21 часа същия ден всички ще могат да видят уникален фолклорен спектакъл на ансамбъл “Българе”. В неделя на обяд програмата също е богата – обичаният оркестър „Канарите“ ще изнесе своя програма за всички гости на събора. Входът за събитието, на което ще бъдат представени културата, музиката, традициите, талантите, занаятите и духа на Граовска област е сводобен. Една от основните атракции на  Църногорския събор е поляна на животновъдите, на която ще има изложение на характерните за региона породи. Програмата е целодневна и е с много атракции за малки и големи, като училище за юнаци, църковни сръчности за деца, работилница „Камбанен звън“, ателиe – „Да славим Бога“- (изработка на щампи, икони, кръстчета, броеници и печати). Ще се проведе и състезание по доене, хайдушки игри, уроци по гайда и български фолклор и направи снимка с автентична българска носия и много други. Ще има и възстановка на старо българско село. По време на църковната програма в манастира ще бъде отслужена неделна света литургия, в която ще вземат участие изпълнителите на фолклорна музика - Квартет „Славей“ и „Бело Платно“ от Белград-Сърбия. Майстори на художествените занаяти ще демонстрират различни български изкуства. За посетителите ще има и обособена къмпинг зона, както и паркинг за 5000 автомобила.", "date": "2018.06.29", "title": "Патриарх Неофит ще даде благословение на първия Църногорски събор у нас"}
{"url": "https://www.novinite.bg/articles/161494/Shefat-na-specprokuraturata-shte-stava-antikorupcionen-zamestnik-na-glavniya-prokuror", "text": "Шефът на спецпрокуратурата Иван Гешев, който е и наблюдаващ прокурор по мегаделото \"КТБ\", е предложен от Обвинител номер едно Сотир Цацаров за зам. главен прокурор, съобщава БНРПредложението ще бъде гласувано от прокурорската колегия на Висшия съдебен съвет следващата сряда. Гешев ще е с ресор \"антикорупция\", а за да стане заместник на Сотир Цацаров се наложи прокурорската колегия да открие нoв, тpeти щaт зa зaместник глaвeн пpo?ypop, половин година след като го закри, защото Обвинител номер заяви, че няма нужда от повече заместници.Промяната е мотивирана с промените в H?K миналия ноември, с които делата срещу така наречената „висока корупция“ бяха трансферирани в спецпрокуратурата. Малко по-късно беше създадена и мегаантикорупционната комисия, с която спецпрокуратурата направи няколко съвместни акции, добавя Националното радио.Гешев стана известен основно като прокурора по делото за КТБ и покрай ареста на намиращата се в ареста кметица на столичния Младост Десислава Иванчева.", "date": "2018.06.29", "title": "Шефът на спецпрокуратурата ще става антикорупционен заместник на главния прокурор"}
{"url": "https://www.novinite.bg/articles/161491/Etropole-obyavi-bedstveno-polojenie", "text": "Община Етрополе обяви бедствено положение.Кметът на Етрополе Димитър Димитров свика заседание на Общинския щаб за изпълнение на плана за защита при бедствия и обяви бедствено положение.Пътят до село Джурово е непроходим. Продължават усилията за осигуряване на достъп.В града и селата има наводнени къщи, дворове и улици. В този момент 4 багера и една фадрома разчистват участъци, а пожарната отводнява наводнени обекти.Обстановката се следи непрекъснато. Координацията между институциите е постоянна, полагат се всички усилия за преодоляване на последствията от обилния дъжд. ", "date": "2018.06.29", "title": "Етрополе обяви бедствено положение"}
{"url": "https://www.novinite.bg/articles/161495/Srokat-na-starite-udostovereniya-na-taksimetrovite-vodachi-izticha-do-kraya-na-meseca", "text": "Законовият срок на старите удостоверения на таксиметровите водачи изтича до края на месеца. Заявленията за преиздаване на удостоверенията ще бъдат приемани до 15:00 ч. на 30 юни във всички офиси на ИА „Автомобилна администрация“, които ще работят извънредно.Ще бъдат приемани и заявления, които не са окомплектовани, като при тези случаи удостоверенията ще бъдат издавани след предоставянето на всички необходими документи. Таксиметровите водачи, които не са подменили удостоверенията си до 30 юни 2018 година, ще трябва да се явяват отново на изпит за придобиване на право да упражняват професията. През 2016 година бе променена нормативната уредба, като бе въведена валидност от 5 години на всички безсрочни удостоверения, като досега два пъти е удължаван срокът за подмяната им.", "date": "2018.06.29", "title": "Срокът на старите удостоверения на таксиметровите водачи изтича до края на месеца"}
{"url": "https://www.novinite.bg/articles/161501/Loshoto-vreme-promenya-myastoto-a-kampaniyata-Osinovyavaj-ne-kupuvaj", "text": "Поради лошите метеорологични условия събитието по осиновителската кампания на ОП „Екоравновесие” - „Осиновявай, не купувай”, което бе предвидено да се проведе на 30 юни се отлага. То ще се проведе на 07 юли 2018 г. от 15 до 19 ч. в парк „Заимов”.", "date": "2018.06.29", "title": "Лошото време променя мястото а кампанията „Осиновявай, не купувай”"}
{"url": "https://www.novinite.bg/articles/161473/Petrovden-e", "text": "На 29 юни Българската православна църква почита паметта на Светите апостоли Петър и Павел. В традиционния български бит Петровден е един от най-почитаните празници през летния период.Според поверието празненствата на този ден са за предпазване от пожари, гръмотевици и градушки.Традициите в някои райони на страната повеляват Павловден да се отбелязва отделно - на 30 юни, и да се нарича Пальовден.На Петровден на трапезата трябва да има заклано жертвено животно - обикновено петел, в чест на светците.В някои райони на Петровден се правят сборове. Месят се обредни хлябове и се ядат ранни ябълки петровки. Именници на Петровден са: Петър, Петрана, Петя, Павел, Павлин, Павлина, Пoлина, Пенка, Пенчо, Камен. Екипът на NOVA им честити празника и им желае здраве, късмет и успехи!", "date": "2018.06.29", "title": "Петровден е!"}
{"url": "https://www.novinite.bg/articles/161484/Vulkan-blokira-hilyadi-turisti-v-Bali-otmeneni-sa-280-poleta", "text": "Хиляди туристи са блокирани в Бали, след като международното летище преустанови обслужването на пътници поради избухването на вулкан на известния по цял свят като туристическа дестинация остров. Вулканът бълва гъст стълб от пепел и пушек на хиляди метри в небето.Затварянето на летището нгура Раи днес рано сутринта доведе до отмяната на около 280 полета към и от острова, което засегна около 15 700 предвидили да пътуват, каза говорител на летището.Впечатляващо оранжево-червено сияние може да се види на върха на кратера на планината Агунг, откъдето в четвъртък вечерта вулканът избълва на височина 2000 м. дим и пепел.Предизвикалият хаос вулкан се намира на около 75 км от туристическия център на Бали в Кута.", "date": "2018.06.29", "title": "Вулкан блокира хиляди туристи в Бали, отменени са 280 полета"}
{"url": "https://www.novinite.bg/articles/161482/Koncert-na-otkrito-shte-otbeleji-kraya-na-Balgarskoto-predsedatelstvo-na-Saveta-na-ES", "text": "На 1 юли, когато Австрия вече ще е поела Председателството на Съвета на ЕС, София изпраща символично послание да бъде продължен един от основните приоритети на Българското председателство - европейската интеграция на Западните Балкани. Това ще се случи с концерт под надслов „Музиката на Западните Балкани”. Събитието ще се проведе в парка зад НДК – новата открита сцена на Двореца от 19.00 ч. Това съобщиха от пресцентъра на Министерство за Българското председателство на Съвета на ЕС 2018. Достъпът до него е безплатен, а музиката ще бъде в изпълнение на формацията Western Balkan Band BG, създадена от емблематичния музикант Теодосий Спасов. Преди нея на сцената ще се качат музикантите от Спектрум и 4th Edition. Идеята на формацията Western Balkan Band BG е да обедини музиканти от страните от Западните Балкани, които чрез невероятната си музика в стил етно джаз да представят общите корени на своята история и култура и уникалното звучене на балканските ритми, наситени с живот, с несравнима емоция и спонтанност. Във формацията се включват музиканти от държавите от Западните Балкани - Васил Хаджиманов, клавиши /Сърбия/, Амар Чешляр, барабани /Босна и Херцеговина/, Йелена Йовович, вокал /Черна гора/, Дритан Хекурани, бас китара /Албания/ и Сашо Гигов – Гиш, перкусии /Македония/. Изключителният професионализъм и богат сценичен опит на музикантите, както и техният уникален подход на смесване на ритми и мелодии от традиционния балкански фолклор със западен, модерен музикален стил, гарантира едно незабравимо изживяване. Музиката им е възпламеняваща експлозия от импровизаторски умения, балкански фолклор, рок, джаз и фюжън. Тяхното изкуство няма граници, така както истинското приятелство остава за цял живот. Организатори на събитието са Министерство на културата и Министерство на Българското председателство на Съвета на ЕС със съдействието на НДК.", "date": "2018.06.29", "title": "Концерт на открито ще отбележи края на Българското председателство на Съвета на ЕС"}
{"url": "https://www.novinite.bg/articles/161486/Napadatelyat-ot-Medilend-sadel-vestnika-i-negov-jurnalist-za-kleveta", "text": "Стрелбата в редакцията на вестник \"Капитал газет\" в град Анаполис, щата Мериленд, при която бяха убити пет души, е била целенасочено нападение, заяви началникът на местната полиция Бил Крампф, цитиран от Франс прес и ДПА.Нападателят влязъл в сградата с бойна пушка и търсел жертвите си, посочи полицейският шеф. Той добави, че в социалните медии са били отправяни заплахи срещу вестника, последната от които била вчера.Заподозреният за стрелбата нарочно повредил кожата на палците си, за да не може да бъде установена самоличността му. Той е задържан на местопрестъплението и сега отказва да сътрудничи на силите на реда, съобщи телевизия Си Би Ес, цитирана от Ройтерс.Говорителката на Белия дом решително осъди нападението. \"Кърваво нападение срещу невинни журналисти, вършещи работата си, е нападение срещу всички американци\", написа в Туитър Сара Сандърс.Местни медии идентифицират нападателя като 38-годишния Джарод Уорън Рамос, жител на град Лаурел в щата Мериленд, предадоха Ройтерс и Франс прес. Рамос съдел през 2012 г. вестник \"Капитал газет\" и негов журналист за клевета. До този съдебен спор се стигнало след публикация през 2011 г. на журналиста Томас Хартл", "date": "2018.06.29", "title": "Нападателят от Медиленд съдел вестника и негов журналист за клевета"}
{"url": "https://www.novinite.bg/articles/161500/Turciya-Ako-ne-otpadnat-vizite-nyama-i-sporazumenie-za-migrantite", "text": "Ако ЕС не облекчи визовия режим за турските граждани, споразумението за мигрантите и реадмисията няма да действа\", предупреди външният министър Мевлют Чавушоглу.Той подчерта, че това не е заплаха или изнудване, а двете страни трябва да изпълнят ангажиментите си. „Когато подписахме споразумението с ЕС, в него бяха заложени 3+3 млрд. евро помощ за сирийските бежанци в Турция. Първият транш трябваше да пристигне до края на 2016 г., но бюрокрацията на ЕС забави тази процедура. Напоследък се отбелязва по-голяма активност и ние също ще трябва да ускорим проектите за бежанците, след като бе гласуван и вторият транш от 3 млрд.евро. Надявам се бюрокрацията да си е научила урока и този път да действа по-бързо. Парите ще се насочат към сирийците като проекти“, посочи Чавушоглу.Той коментира започващото австрийско европредседателство, в което, според него, за Турция няма да бъде направена и една стъпка напред, макар Анкара да полага всички усилия за нормализиране на отношенията. Чавушоглу изрази съжаление, че австрийският канцлер е „по-краен и от крайно-десните екстремисти и постоянно опитва да прилага мерки срещу Турция“.Според него извънредното положение изобщо не нарушава и не ограничава правата и свободите на турското общество, а изборите са показали, че не засяга политическия и ежедневния живот. Той подчерта, че гледната точка отвън е грешна, защото извънредното положение е наложено заради борбата с терористичните организации и след опита за преврат.", "date": "2018.06.29", "title": "Турция: Ако не отпаднат визите, няма и споразумение за мигрантите"}
{"url": "https://www.novinite.bg/articles/161483/Reka-Marica-e-pokachila-nivoto-si", "text": "Сериозно повишение в нивата на основните реки в област Пазарджик се отчита през последното денонощие в резултат на падналите валежи от дъжд, сочи справка на Националния институт по метеорология и хидрология. Река Марица е покачила нивото си при Белово със 132 см, а при Пазарджик с 68 см. Река Тополница също бележи сериозно покачване в нивото си при село Побирене – със 125 см. Река Чепинска при Велинград е покачила нивото си с 15 см през последните 24 часа.", "date": "2018.06.29", "title": "Река Марица е покачила нивото си"}
{"url": "https://www.novinite.bg/articles/161467/Dnes-shte-se-zadarji-predimno-oblachno", "text": "Днес над Западна и Централна България ще се задържи предимно облачно, на много места ще с валежи, но вече ще са по-малко като количество. Над Източна България преди обяд ще е предимно слънчево, но след обяд ще развие купеста и купесто-дъждовна облачност и на места и там ще превали и прегърми. Ще духа слаб до умерен запад-северозападен вятър. Остава сравнително хладно с максимални температури между 20° и 25°.Над планините ще се задържи предимно облачно, на много места с валежи от дъжд. Ще духа умерен до силен северозападен вятър. Максималната температура на височина 1200 метра ще е около 14°, на 2000 метра – около 8°.Над Черноморието преди обяд ще бъде предимно слънчево, след обяд ще се развие купеста облачността и на места ще превали и прегърми. Ще духа до умерен югозападен вятър, вечерта ще се ориентира от запад-северозапад. Максимални температури по крайбрежието 22-24°, близки до температурата на морската вода. Вълнението на морето ще е 2 бала.", "date": "2018.06.29", "title": "Днес  ще се задържи предимно облачно"}
{"url": "https://www.novinite.bg/articles/161468/Bronzovata-kashta-v-Sofiya-naj-setne-e-gotova", "text": "Авторът на „Бронзовата къща” Пламен Деянов прави интрига като не назовава имената на политиците в Столичната община, които са го съветвали как да заобиколи закона за арт инсталацията си на мястото на бившия мавзолей. Това каза пред Дарик председателят на комисията по култура Малина Едрева по повод завършването на скулптурата от бронз, което закъсня с шест месеца. Едрева допълни, че Пламен Деянов отрича да е казвал, че е получил такива съвети, макар въввидео от галерия Кунтсхале той ясно да разяснява, че някои от управляващите са му обяснили да не участва в обществен конкурс като представи „Бронзовата къща” като временен проект.Интригата около проекта „Бронзовата къща” достигна своя пик именно с това видео, в което българинът, работещ от дълги години в Австрия, разказва с насмешка за българската реалност около една съвременна арт инсталация, каквато е Бронзовата къща. С решение на Столичния общински съвет, Общината поема ангажимент за охрана и осветление на инсталацията. След запитване от страна на общинския съветник Венци Мицов към кмета на София Йорданка Фандъкова, става ясно, че 95 111 лева са отишли за укрепване на постамента под „Бронзовата къща”. Малина Едрева обясни, че укрепването е било необходимо, за да може на мястото на бившия мавзолей да има и следващи инсталации. Едрева каза още, че след като видеото е станало известно в медиите, Австрия е продължила да стои твърдо зад „Бронзовата къща” и нейния автор. Венци Мицов пък недоумява как проблем с финансирането е изтъкнат като причина за закъснението на проекта, докато Австрия защитава проекта. Най-лошото според него е загубата на общественото доверие. След изказванията на Пламен Деянов, които той все пак отрича, Столичната община няма да участва в евентуалното откриването на проекта от австрийското посолство.", "date": "2018.06.29", "title": "„Бронзовата къща” в София най-сетне е готова"}
{"url": "https://www.novinite.bg/articles/161479/Ekipi-na-patnopoddarjashtite-drujestva-sa-v-postoyanna-gotovnost-za-razchistvane-na-padnalata-skalna-masa", "text": "Шофьорите, на които им предстои пътуване през дефилетата и републиканската пътна мрежа в планинските райони, да карат внимателно и с повишено внимание. На много места заради преовлажняване на почвата от падналите дъждове има опасност от срутища и свличане на земна маса. Във всички областни пътни управления има дежурни аварийни екипи, които да възстановят проходимостта на пътищата в максимално кратък срок. В област Смолян пътната обстановка постепенно се нормализира. Предприемат се действия за укрепване на свличането по третокласния път при Смилян, където движението в момента е в една лента. Разчиства се и пътя при село Момчиловци. От вчера следобед поради възникнало свлачище е ограничено движението по път III-8631 Момчиловци - Лъки. Обходният маршрут е през Момчиловци - Соколовци - проход „Рожен“ - Лъки и обратно. Поради срутване на скални маси в една лента е движението по път II-86 Бачково – Нареченски бани. Временно движението по третокласния път ІІІ-358 Тетевен - Ябланица, в района на Гложене, е ограничено поради свличане на земни маси и камъни. Обходният маршрут е през Тетевен, кв. \"Полатен\" - Голям Извор - Ябланица и обратно. Пътуването по път III-3009 Правец - Етрополе е в една лента поради свличане на земна маса и наводняване на пътното платно. Шофьорите трябва да карат с повишено внимание и по път II-82 София - Самоков заради свличане на земна маса и стесняване на една от лентите за движение. Всички граждани и транспортни фирми могат да получават информация за актуалната пътна обстановка на републиканската мрежа от безплатното мобилно приложение LIMA, lima.api.bg, интернет страницата на АПИ – www.api.bg, и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища.", "date": "2018.06.29", "title": "Екипи на пътноподдържащите дружества са в постоянна готовност за  разчистване на падналата скална маса"}
{"url": "https://www.novinite.bg/articles/161474/KEVR-obsajda-cenata-na-prirodniya-gaz-za-poslednite-meseci-na-2018-g", "text": "Комисията за енергийно и водно регулиране (КЕВР) ще обсъди на закрито заседание цената на природния газ през третото тримесечие на годината.„Булгаргаз” предлага тарифата да се покачи с 18,5%, но енергийният регулатор вече излезе с предложение за увеличение от 10,8 на сто.Повишението на цените на парното, тока и газа ще станат ясни на 1 юли.Неправителствени организации се обявиха против решението на държавния регулатор и се заканиха да атакуват решението в съда.", "date": "2018.06.29", "title": "КЕВР обсъжда цената на природния газ за последните месеци на 2018 г."}
{"url": "https://www.novinite.bg/articles/161502/Majki-na-deca-s-uvrejdaniya-protestiraha-v-Pernik", "text": "Протест в подкрепа на семействата с деца с увреждания се проведе днес в Перник. Въпреки дъжда, под звуците на детски песни и с фланелки с надпис \"Системата ни убива\", майки на деца с увреждания от общината отново представиха исканията си. Подкрепа получиха и от десетки перничани, дошли пред сградата на Общината. \"Никой няма право да се отнася така с майките и с децата, които имат по-различни потреби. Опитвам се поне за минута да се поставя на мястото на тези родители, но ми е много трудно, не мога“, сподели Мариела Григорова, която инициира протестната проява в знак на разбиране на проблема. \"Социалната система трябва да се промени. Трябва да има регистър на хората с увреждания, да се опишат в него точните увреждания и проценти по ТЕЛК-овите решения, като в своеобразна категоризация\", смята Радосвета Николова, която е майка на дете със специални потребности. \"В момента системата за лична помощ е хаос. Има програми, които се изпълняват от общините, има такива, които се изпълняват от Агенцията за социално подпомагане. И въпреки това средства не стигат. И въпреки това има инвалиди със 100% инвалидност, които нямат личен асистент. Трябва да се реши и проблемът с подпомагането на децата, които навършват 18 години и изведнъж се оказват в живота с някакви минимални средства за оцеляване\", допълни още Николова.", "date": "2018.06.29", "title": "Майки на деца с увреждания протестираха в Перник"}
{"url": "https://www.novinite.bg/articles/161470/Ninova-kanim-vseki-smel-balgarin-da-se-vklyuchi-vav-viziya-za-Balgariya", "text": "На 21 юли ще представим “Визия за България” - предложение към всички българи, които искат да участват във вземането на решенията за бъдещето на страната ни. Каним в нея да се включат неправителствени организации, учените от БАН, младите и активните хора, всички, които не се страхуват да изразят гражданска позиция. Това заяви лидерът на БСП Корнелия Нинова в Перник, където бе гост на отбелязването на 110-годишнината от създаването на партийната организация. Тя прие 15 нови членове на партията и им пожелава да бъдат част от каузата на левицата. “Изправени сме пред тоталната липса на справедливост. Не е справедливо да работиш 40 години и да живееш с 200 лв. на месец. Не е справедливо престъпник да те нападне в дома ти и да се разхожда на свобода. Не е справедливо да си болен, но да не можеш да си платиш да се лекуваш. Не е солидарно майките на деца с увреждания да лежат на дъжда пред парламента, а много депутати да минават и да не ги поглеждат“, категорична бе Корнелия Нинова. „Губим държавността си, доживяхме днес в парламента, държавен чиновник да се изправи от най-високата трибуна и да каже, че няма да изпълнява законите на страната и това е шефът на КЕВР“, каза още лидерът на социалистите. Тя заяви, че Иванов няма да изпълнява законите на страната, защото трябва да спаси Гинка Върбакова и сделката с ЧЕЗ и онези, които стоят зад нея и й подаряват националната сигурност на страната. „Това е паралелната държава и задкулисието“, коментира Нинова. „Дойде време да се борим. отново за семейството и децата си. Дойде време да се борим за България и да не приемем обратно нелегални мигранти в бежански лагери в България“, заяви Нинова пред пернишките социалисти. Тя бе категорична, че заради всичко това левицата не може да спре само с критика и констатации. „Предизвикателството пред БСП е да дадем решения, да поведем народа си и да спасим държавата“, заяви още Корнелия Нинова.", "date": "2018.06.29", "title": "Нинова: каним всеки смел българин да се включи във  визия за България"}
{"url": "https://www.novinite.bg/articles/161469/Organizaciya-na-dvijenieto-vav-vrazka-s-izgrajdane-na-ulichen-kanal-po-ul-Pavel-Krasov", "text": "От 00.00 часа на 02.07.2018 г. до 24.00 часа на 09.07.2018 г. се забранява влизането на пътни превозни средства по ул. „Павел Красов“ между бул. „Цариградско шосе“ и ул. „Гродно“. От 04.30 часа на 02.07.2018 г. до 24.00 часа на 09.07.2018 г. автобусите по линия 8 ще се движат по променен маршрут. Промяна в маршрута на автобусна линия № 8, както следва: от с. „Кривина“ по маршрута си до кръстовището ул. „Димитър Пешев“ - бул. „Цариградско шосе“ наляво по бул. „Цариградско шосе“, надясно по ул. „Патриарх Герман“ и след кръстовището ул. „Патриарх Герман“ - ул. „Околовръстен път“ направо по маршрута си до с. Герман. Автобусите от линията да спират на всички съществуващи автобусни спирки в променения участък от маршрута. . За маршрута на автобусна линия № 8 се закриват спирки: - с код 0497 и с код 0498 „Горублянско ханче“; - с код 2255 и с код 2257 „Ул. Цветна градина“; - с код 0830 и с код 0831 „Кв. Горубляне“; - с код 1174 и с код 1182 „Околовръстен път“.", "date": "2018.06.29", "title": "Организация на движението във връзка с изграждане на уличен канал по ул. „Павел Красов“"}
{"url": "https://www.novinite.bg/articles/161472/Othvarliha-vota-na-nedoverie-kam-kabineta-Borisov-3", "text": "Вотът на недоверие към кабинета„ Борисов 3“ заради провал в сектор сигурност не успя.Той беше отхвърлен със 104 гласа „за“ и 131 „ против“.Искането за сваляне на правителството беше внесено от БСП и срещна подкрепа от страна на ДПС. Гласовете на депутатите от теи две партии обаче не стигнаха за сваляне на кабинета.Дебатите по вота на недоверие се проведоха във вторник и бяха рекордно кратки - продължиха едва час и половина.", "date": "2018.06.29", "title": "Отхвърлиха вота на недоверие към кабинета „Борисов 3“"}
{"url": "https://www.novinite.bg/articles/161485/Otvaryat-ofertite-za-stroitelstvoto-na-vrazkata-s-AM-Trakiya-do-Mladost", "text": "Днес ще бъдат отворени офертите в откритата обществена поръчка за проектиране и строителство на над 6 км от Софийския околовръстен път - от пътния възел \"Цариградско шосе\" до пътния възел \"Младост\". Проектът ще се изпълнява изцяло със средства от републиканския бюджет, а индикативната му стойност е 123 млн. лева (без ДДС). Това съобщиха от пресцентъра на Агенцията \"Пътна инфраструктура\" (АПИ). Отсечката ще се свързва с реконструирания през 2012 г. участък от пътя. Тя ще бъде с две платна, с по три ленти за движение в посока, средна разделителна ивица, разделителни ивици между локалите и директното трасе, две локални платна и тротоари.Пресичането на Софийския околовръстен път с по-големите пътни артерии в района ще се осъществява чрез четири пътни възела - п.в. \"Стар Лозенски път\", п.в. \"Патриарх Герман\", п.в. \"Самоковско шосе\" и п.в. \"Младост\". Ще бъдат изградени три пешеходни надлеза и мостове над р. Искър и р. Кална. Предвидена е реконструкция на водопроводи, канализация и газоразпределителна мрежа, както и изместване на инженерни съоръжения, телекомуникации и др. Срокът за изпълнение е 910 календарни дни, от които 180 дни - за проектиране, и 730 дни - за строителство.", "date": "2018.06.29", "title": "Отварят офертите за строителството на връзката с АМ „Тракия“ до „Младост“"}
{"url": "https://www.novinite.bg/articles/161480/BSP-Dokato-majkite-s-deca-stoyat-po-palatki-nie-da-izlezem-vav-vakanciya", "text": "„Според нашия правилник, народните представители почиват от 1-ви до 31-ви август всяка година. Ние, обаче можем да решим ваканцията да бъде променена или отменена заради протестите на хората с увреждания”. Това каза зам.-председателят на ПГ на „БСП за България” Крум Зарков от парламентарната трибуна. Той добави, че животът на хората с увреждания става все по-непоносим, нужни са спешни мерки, защото през последните няколко години се стига до невъзможност системата да продължи да работи. „Затова те дойдоха тук с тениски, според които тази система ги убива. Търпението им е изчерпано и ние всеки ден можем да го видим, когато идваме на работа в парламента. Правителството носи отговорност за бездействието и грешните решения, които ни доведоха до тук”, категоричен бе Зарков. Той коментира, че протестът на майките на деца с увреждания, вече се разпростира из цялата страна. „Тези протести няма да отминат и докато майките с деца стоят по палатки, ние да излезем във ваканция, това, меко казано, би било акт на бездушие”, заяви още депутатът. Крум Зарков добави, че народните представители нямат право да допуснат това, още повече, че вече има проектозакони и различни решения, които могат да допринесат за подобряването на ситуацията. „Те са сложни, понякога противоречиви, за тях се изисква време и концентрация. Време, което никога не стига на парламента. Сега имаме това време. Ако решим да работим през август, за да дадем решение на проблема, имаме шанс парламентът да не остане в историята с непрекъснатите скандали, а с нещо полезно за нашите съграждани”, каза още Крум Зарков. Антон Кутев към управляващите: Отнесете се човешки към хората с увреждания! „Налага се да работим през месец август, защото за хората с увреждания това е болка, това може да коства и живота на някои от тях. Отнесете се човешки към въпроса. Тези хора имат нужда от промяна сега“, Това заяви зам.-председателят на ПГ на „БСП за България“ и председател на комисията по жалбите на гражданите Антон Кутев. Той обясни, че Министерство на труда и социалната политика работи поне по 2 законопроекта, а днес трябва да бъде внесен и третият- на омбудсмана Мая Манолова. По думите му най-важният от трите законопроекта е за социалните услуги, който е писан от ГЕРБ при кабинета „Борисов 1“. „Той трябваше да бъде готов и приет през 2016г. За него се знае и се работи достатъчно отдавна“, подчерта социалистът. Той обясни, че още миналия април е провел разговор за този закон със социалния министър Петков. „Той пое ангажимент да работи за този закон и да го направи по най-бързия начин преди година и три месеца. Това е достатъчно време да може този законопроект да е готов“, коментира зам.-председателя на ПГ на левицата. Кутев заяви, че в медиите е излязла информация, че на среща на министъра с хората с увреждания, той е поел ангажимент законът да е готов до края на юли месец. „Значи имаме всички основания да работим през август месец, за да го приемем. Закъснението е огромно“, каза още той. Депутатът подчерта, че това не е единственото закъснение на изпълнението на Плана за интеграция на хората с увреждания, но то е най-важното, защото без него, не може да продължи процеса. „Колкото повече закъснява законът, толкова повече намаляват шансовете през 2020 г. да се ратифицира протоколът към Конвенцията на ООН за правата на хората с увреждания. Фактът, че не са приети досега тези законопроекти, е изцяло грешка на сегашното Народно събрание и на сегашното мнозинство“, заяви Антон Кутев. Филип Попов: 10 години министерството не може да изработи Закон за социалните услуги „ГЕРБ управлява почти 10 години. 10 години хората с увреждания чакат Закон за социалните услуги, а министерството не може да го направи”. Това каза секретарят на ПГ на „БСП за България” Филип Попов. Той припомни, че законът е трябвало да влезе в пленарна зала още през 2016 г., след това в началото на 2018 г. „Сега го оставяте за септември или октомври. Тези хора пред парламента, майките на деца с увреждания- трябва ли да прекарат там и Коледа, за да се наумува министерството и да вкара закона? 10 години шикалкавите с този закон и не правите нищо”, категоричен бе Попов. Ирена Анастасова: Майките на децата с увреждания нямат време за празно говорене, те искат спешни мерки „Като директор на българско училище, години наред съм се чудила – как да реша проблемите на децата с увреждания. От това, как да влязат в училищния двор до това- как да се работи с него в класните стаи, за да се чувстват добре при нас”. Това каза народният представител от ПГ на „БСП за България” Ирена Анастасова. Тя заяви, че всеки народен представител в този парламент - тук и сега, трябва да реши този проблем, а не да се връща назад в годините и да говори защо не е приет. „Признайте си, че не сте готови със законопроекти, въпреки че трябваше да сте готови още през 2016 г.”, обърна се Анастасова към управляващите. \"Майките на децата с увреждания нямат време да се занимават с празно говорене, те искат спешни мерки.\"- заключи депутатът.", "date": "2018.06.29", "title": "БСП: Докато майките с деца стоят по палатки, ние да излезем във ваканция?"}
{"url": "https://www.novinite.bg/articles/161489/Borisov-sled-dogovorkata-za-migrantite-Vinagi-sam-bil-za-solidarnost", "text": "Винаги съм бил за солидарност\". Toва заяви премиерът Бойко Борисов, след като държавните и правителствените ръководители от Европейския съюз постигнаха споразумение по горещата тема за миграцията. \"Преди по нашата граница имахме само 3 километра ограда. Не бяхме подготвени нито технически, нито с личен състав, нито униформи имаха като хората. България вложи стотици милиони в охраната на своята граница\", подчерта той. \"Ние, спазвайки всички международни спогодби и Женевски конвенции за правата на човека. Когато мигрант дойде до нашата граница - дали по море, дали по суша, ние сме длъжни да го регистрираме. След като го регистрираме, той може да тръгне за която си иска страна - след три месеца, например\", изтъкна премиерът. Договорката е бежанците на територията на Стария континент да бъдат разселвани \"на доброволна основа\". Предвижда се и създаване на центрове за мигранти, които да бъдат изграждани извън границите на ЕС. Ще бъдат отпуснати и повече средства за справяне с миграцията.", "date": "2018.06.29", "title": "Борисов след договорката за мигрантите: Винаги съм бил за солидарност"}
{"url": "https://www.novinite.bg/articles/161478/Nosht-na-otvorenite-vrati-v-Nacionalniya-voennoistoricheski-muzej", "text": "На 4 юли Националният военноисторически музей (НВИМ) отбелязва своята 102-ра годишнина. По случай празника работното време на музея ще е от 17.00 до 23.00 часа, като входът ще бъде свободен както за постоянната хронологична експозиция и за временните си изложби, така и за колекционните зали, в които са представени богатите и изключително любопитни и ценни колекции оръжие, униформи и отличия. На своя празник НВИМ подарява свободен достъп за своите експозиции, за да могат всички любители на историята да се докоснат до съкровищницата от артефакти, съхранявани повече от век в музея. За доброто настроение на гостите от 20.00 до 22.30 часа ще се погрижат Представителният духов оркестър на Военноморските сили и Представителният духов оркестър към Националната гвардейска част. По повод годишнината си музеят е подготвил и изложбата „Балкански пейзажи“, която може да бъде разгледана в галерия „Средец“ на Министерство на културата. В нея са представени произведения на едни от най-изтъкнатите майстори на изобразителното изкуство като Борис Денев, Никола Танев, Атанас Михов, Константин Щъркелов, Владимир Димитров – Майстора, Цено Тодоров, Никола Кожухаров и други. Макар и създадени по време на войните, на платната, включени в изложбата, оживяват спокойните балкански пейзажи като контрапункт на военните действия и бягство от ужаса на фронтовата линия. Изложбата може да бъде разгледана от 4 до 13 юли в галерия „Средец“, входът е свободен.", "date": "2018.06.29", "title": "Нощ на отворените врати в  Националния военноисторически музей"}
{"url": "https://www.novinite.bg/articles/161496/Kasimir-Karakachanov-otkriva-Praznika-na-bilkite-planinata-i-turizma-v-Troyan", "text": "На 30 юни от 10.00 часа, в местността „Айдушко сборище“ над троянското село Балканец, за 16-ти пореден път ще се проведе Празник на билките, планината и туризма. Традиционно на събитието се събират много хора от цялата страна. За гостите ще бъде приготвен традиционен чай от 22 билки.Всички присъстващи трябва да са в облекла, които носят елементи на традиционната българска носия, на ритуални дрехи, свързани с Еньовден или с туристически одежди.На събитието, освен председателят на ВМРО – Българско национално движение, заместник министър-председател и военен министър Красимир Каракачанов, ще присъстват и министърът на околната среда и водите Нено Димов и народни представители.Празникът минава под мотото „Зеленото е родолюбие – да съхраним българското!“", "date": "2018.06.29", "title": "Касимир Каракачанов открива Празника на билките, планината и туризма в Троян"}
{"url": "https://www.novinite.bg/articles/161503/NSTS-shte-provede-zasedanie-v-ponedelnik", "text": "Националният съвет за тристранно сътрудничество ще проведе заседание в понеделник, 02 юли, от 11,00 ч. в сградата на Министерския съвет, съобщиха от правителствената пресслужба. Ще бъдат обсъдени проектите на Закон за изменение и допълнение на Закона на професионалното образование и обучение, внесен от министъра на образованието и науката, проект на постановление на МС за изменение и допълнение на Наредбата за работното време, почивките и отпуските, внесен от министъра на труда и социалната политика, както и проект на Закон за доброволчеството, внесен от Цветан Цветанов и група народни представители.", "date": "2018.06.29", "title": "НСТС ще проведе заседание в понеделник"}
{"url": "https://www.novinite.bg/articles/161498/Po-golemi-prava-za-letovnicite-ot-1-yuli", "text": "Считано от неделя, 1 юли, пътниците, които резервират пакетни туристически ваканции, ще се възползват от по-големи права като потребители.Ще бъдат обхванати не само традиционните пакетни туристически ваканции, новите правила ще защитят и потребителите, които резервират други форми на комбинирано пътуване, включително персонализираните пакети, при които пътуващият избира различни елементи от един-единствен пункт за продажби онлайн или офлайн. Новите правила също така ще въведат закрила за „свързаните пътнически услуги“, когато пътуващият закупува туристически услуги в една точка на продажба, но посредством отделни резервации или, след като е резервирал една пътническа услуга чрез един уебсайт, е приканен да резервира друга услуга на друг уебсайт.Новите правила ще бъдат от полза за потребителите в още по-голяма степен с:- По-ясна информация за пътницитеВръщане на пари и репатриране в случай на несъстоятелност:- По-ясни правила относно отговорността- По-големи права за отменяне- Настаняване в случай, че връщането не може да бъде осъществено- Съдействие на пътуващите чрез предоставяне на информация относно услугите в областта на здравеопазването и консулските услуги на изпаднали в затруднение пътнициНовите правила също така ще са от полза и за предприятията, с тях се въвеждат:- По-ясни правила и улесняване на трансграничните дейности- Модернизираните информационни изисквания вече не се основават изключително върху туристическите брошури- Намаляване на регулаторната тежест", "date": "2018.06.29", "title": "По-големи права за летовниците от 1 юли"}
{"url": "https://www.novinite.bg/articles/161488/Balgariya-i-Garciya-zapochvat-stroeja-na-gazovata-vrazka", "text": "България и Гърция подписаха споразумение за начало на строителството на газовата връзка между двете страни, предаде БГНЕС.Тръбата ще свързва националната газопреносна мрежа на \"Булгартрансгаз\" в близост до Стара Загора и с газопреносната мрежа на Гърция край Комотини. Проектът се реализира от смесено дружество с равен дял по 50% участие от двете страни.Газовата връзка е с дължина от 140 км на българска територия. Предвиденият първоначален капацитет на интерконектора е 3 млрд. кубически метра газ на година , а максималният до 5,5 млрд. на следващ етап.Планира се газовата връзка да бъде изградена през 2018 г. и въведена в експлоатация до 2020 г. Междусистемната газова връзка Гърция e обявена от Европейската комисия за проект от общ интерес на ЕС.Реализацията на проекта беше забавена, след като на два пъти конкурсът беше блокиран с жалби в Комисията за защита на конкуренцията. Първата жалба беше срещу обществената поръчка за инженер-консултант, а втората срещу процедурата за доставчик на тръби.", "date": "2018.06.29", "title": "България и Гърция започват строежа на газовата връзка"}
{"url": "https://www.novinite.bg/articles/161481/Valeri-Simeonov-s-izyavlenie-po-povod-reshenieto-na-YuNESKO-za-park-Pirin", "text": "Вицепремиерът Валери Симеонов и експерти от Министерство на околната среда и водите ще дадат изявление за медиите.Поводът е решението на ЮНЕСКО за опазване на природата и развитие на ски инфраструктурата в Национален парк \"Пирин\", съобщиха от пресслужбата на Министерския съвет.Изявлението ще бъде днес от 11 ч в сградата на Министерския съвет.", "date": "2018.06.29", "title": "Валери Симеонов с изявление по повод решението на ЮНЕСКО за парк \"Пирин\""}
{"url": "https://www.novinite.bg/articles/161475/Chastichno-bedstveno-polojenie-e-obyaveno-v-obshtina-Sadovo", "text": "Частично бедствено положение е обявено от снощи в община Садово. Река Чая преля и скъса дига. Пътят за село Катуница е затворен.Нивото на оттичащите се води в момента е значително по-ниско от това, което е било снощи . И в момента все още хиляди кубически метра вода са заляли земеделските площи. Унищожени са стотици хиляди декари царевица слънчоглед и други посеви. Според изпълнителния директор на напоителни системи скъсана дига на река Чая до Катуница няма. По-скоро реката не е успяла да поеме огромните количества вода, които се изсипаха. Снощи бяха отчетени 120 литра на квадратен метър на връх Рожен.Според земеделските производители става въпрос за некачествено свършена работа през изминалите месеци, когато е правено укрепване на дигата.Частичното бедствено положение остава. Очаква се в ранния следобед то да бъде отменено, ако няма повече валежи.Вчера и Съединение беше пред бедствено положение, но до такова не се стигна. Тази сутрин там ситуацията е много по-добра. Няма залети улици дворове и къщи.", "date": "2018.06.29", "title": "Частично бедствено положение е обявено в община Садово"}
{"url": "https://www.novinite.bg/articles/161499/BSP-iska-do-1-vi-avgust-nova-zdravna-karta", "text": "„Прави се опит броят на болничните легла да се превърне в основен критерии за финансиране“. Това заяви в пленарна зала народният представител от ПГ на „БСП за България” доц. Георги Йорданов. Той добави, че различни специалисти казват, че болничните легла в България са твърде много и че това е основната причина за недостига на средства в здравеопазването. Йорданов обясни, че в Австрия и Германия болничните легла са повече. „Броят на легла за долекуване и рехабилитация у нас е пренебрежимо малък и не може леглата за активно лечение да компенсират този недостатък. Легла има много, но те са в големите градове”, заяви народният представител. Той обяви, че в Ямбол и Пазарджик няма нито едно легло за дейности по урология, в област Сливен има едно легло за съдова хирургия, Силистра- нито едно легло за дейности по ортопедия и травматология. . „С втория вариант на националната здравна карта вървим по вече извървяния път, по който имаше проблеми. Решението е електронното здравеопазване. Всеки здравен министър на ГЕРБ обещава да въведе такова, казва, но не прави нищо”, коментира Георги Йорданов. Той добави ,че в нея е записано, че съотношението лекар-сестра трябва да е 1 към 1, а европейските критерии са две сестри на един лекар и се гони 4 към 1. Народният представител бе категоричен, че тази здравна карта не изпълнява основната си цел – да представи потребностите от достъпна и качествена медицинска помощ за всички български граждани независимо от тяхното местоживеене. „Затова искаме в срок до 1-ви август министърът на здравеопазването да представи коригиран вариант на новата здравна карта, като отчете всички мнения и предложения и на нейната база да представи план за стабилизиране на изпадналите в критично състояние областни и общински болници”, обясни доц. Георги Йорданов. Проф. Георги Михайлов: Новият модел на здравеопазване трябва възможно най- скоро да се подложи на професионално обсъждане „Новият модел на здравеопазване трябва възможно най-скоро да се подложи на професионално обсъждане”. Това заяви в пленарна зала народният представител от ПГ на БСП за България проф. Георги Михайлов. Той припомни, че още на първото обсъждане в комисия нито една професионална общност не е подкрепила представения тогава проект на здравна карта. По думите му проблемът е бил поставен погрешно - за броя леглата, след като НЗОК плаща за извършена дейност, а не на легло. „При преформирането на здравната карта не беше отговорено на един важен въпрос – какви са потребностите в отделните региони на страната”, обясни той. „Опасността здравната карта да се превърне във възможност за намаляване на финансиране на здравната система е много голяма. Това създаде у нас впечатлението, че е необходим консенсус по документи, които касаят генерално българското здравеопазване”, заяви народният представител. Той подчерта, че през последните месеци са приети редица документи с противоречив отзвук - документ за финансово управление на болниците; методиката за сключване на договори на лечебните заведения; методиката за оздравяване на общинските болници; въпросите за разхода на медикаменти и контрола на лъчетереапията. Той бе категоричен, че сегашният модел на финансиране е изчерпан и се нуждаем от нов. „Получаваме обаче само обещания за поява както и за здравната карта без да има предварително обсъждане. Ако ще се представи нов модел на здравно осигуряване, няма никакво време за новата бюджетна година да бъде изпълнен и наложен. Така и новият модел ще се провали”, завърши народният представител. Проф. Анелия Клисарова: Трябва да премахнем диспропорциите в здравеопазването „Всички говорехме легла, но нека обърнем внимание на високо специализираните дейности, или на високо технологичните медицински услуги, които са неправилно разпределени, наистина са в определени региони само и достъпът до тях е затруднен от българските граждани. Ние трябва да се преборим да премахнем тази диспропорция“, заяви народният представител от левицата проф. Анелия Клисарова. Тя призова, за да няма хаос в системата, да се правят икономии и да удовлетворява нуждите на гражданите, да не разрушаваме нашето държавно и общинско здравеопазване. Проф. Клисарова представи коригиран вариант на новата здравна карта и план за стабилизиране на общинските и областните болници. Д-р Илиян Тимчев: Съкращаването на още легла ще доведе до непредвидими последствия „Стара здравна карта падна в съда, обаче бяха съкратени легла. Новата също предлага ново съкращение. Това ще доведе до непредвидими последствия“, заяви д-р Илиян Тимчев. По думите му, ако министърът на здравеопазването обаче стои зад своя документ, защо твърди, че началото на следващата година ще представи нова здравна карта. „Тя се забави толкова много, че това, че се приема сега в средата на годината, я прави безполезна. Начинът, по който е била приета също беше под съмнение“, заключи д-р Илиян Тимчев.", "date": "2018.06.29", "title": "БСП иска до 1-ви август нова здравна карта"}
{"url": "https://www.novinite.bg/articles/161471/Alosha-Dakov-SO-tryabva-da-se-angajira-s-izgrajdaneto-na-kanalizaciyata-v-Pancharevo", "text": "Столична община трябва да се ангажира с конкретни действия и ясни срокове за изграждане на канализация в селата Панчарево и Кокаляне. Това поиска общинският съветник от БСП Альоша Даков по време на сесията на Столичния общински съвет.През месец май общинските съветници от БСП подкрепиха протестиращите хора от двете села и поставиха пред кмета Фандъкова исканията им за спешен ремонт на пътната инфраструктира и бързо изграждане на канализация. Хората се оплакват и от ниско налягане и висока мътност на питейната вода. Даков попита кмета Фандъркова какви дейности и на каква стойност са предвидени през 2018 г. за поддръжка и ремонт на ул. „Самоковско шосе“ на територията на район „Панчерево“. Вторият въпрос бе свързан с това какви действия са предприети от Столична община за изграждане на канализация в селата Панчерево и Кокаляне.От отговорите на Фандъкова става ясно, че от началото на годината се похарчени повече от 98 000 лева за кърпежи по ул. „Самоковско шосе“ в частта, която е в район „Панчарево“. Альоша Даков заяви, че явно е необходимо да се отделят допълнителни средства и да се упражнява по-добър контрол върху качеството на ремонтите, защото към момента резултатите са повече от трагични.А от отговора на втория въпрос стана ясно, че Столична община има само добри намерия, без никаква яснота за конкретни сроковете и източници на финансиране за изграждане на ВиК инфраструктура в Кокаляне и Панчарево. Ето защо общинският съветник от БСП поиска в кратки срокове Столична община да изработи подробен график за всички процедури и действия, в който да бъдат посочени конкретни и обозрими срокове за решеване на проблемите с водоснабдяването и канализацията в Панчарево и Кокаляне. „Това е ангажимент, който сме поели пред хората и ще изискваме той да бъде изпълнен“, категоричен е Альоша Даков", "date": "2018.06.29", "title": "Альоша Даков: СО трябва да се ангажира с изграждането на канализацията в Панчарево"}
