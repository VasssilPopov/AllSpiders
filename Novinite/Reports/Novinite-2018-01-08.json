{"url": "http://www.novinite.bg/articles/155253/Kazichene-bez-voda-dnes", "text": "На 8 януари 2018 г. (понеделник), във връзка с подмяна на пожарен хидрант на ул. „Георги Бенковски“ , с. Казичене , се налага спиране на водоподаването от 9:30 до 15:30 часа на клиентите на „Софийска вода”, живеещи в района на: по ул. „Георги Бенковски“, от ул. „Младост“ до ул. „Околовръстна“ и ж.п. гара Казичане При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Георги Бенковски“ ъгъла с ул. „Околовръстна“.Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.", "date": "2018.01.08", "title": "Казичене без вода днес"}
{"url": "http://www.novinite.bg/articles/155251/Visoka-oblachnost-koyato-sled-obyad-shte-se-razkasa", "text": "Днес над страната ще има значителна средна и висока облачност, която след обяд ще се разкъса и временно намалее. Почти тихо време. На отделни места в низините и котловините ще бъде мъгливо и там ще е по-хладно, с максимални температури 6°-9°, в останалата част от страната температурите ще достигат 10°-15°.Атмосферното налягане е над средното за месец януари и ще продължи да се повишава.Над планините ще има разкъсана средна и висока облачност. По билата ще духа до умерен югозападен вятър. Максималната температура на височина 1200 метра ще е около 12°, на 2000 метра – около 6°.Над Черноморието ще преобладава слънчево време. На места в сутрешните часове ще има мъгла или ниска облачност. По-късно през деня ще се появи висока облачност. Вятърът ще слаб от югоизток. Максималните температури ще са 10°-11°. Температура на морската вода е 9°-10°. Вълнението на морето ще бъде 1-2 бала.", "date": "2018.01.08", "title": "Висока облачност, която след обяд ще се разкъса"}
{"url": "http://www.novinite.bg/articles/155279/Studena-valna-vrahletya-Bangladesh", "text": "Студове изместиха обичайните субтропични температури в Бангладеш и днес термометрите там показват рекордно ниски стойности, информира \"Франс прес\", цитирана от БТА. Живакът падна до 2,6 градуса по Целзий в някои ниско разположени местности от тази страна в Югоизточна Азия, където зимата по принцип е приятно мека. Това е най-ниската температура от началото на измерванията през 1948 г., заяви за АФП Шамсудин Ахмед, директор на бангладешката метеорологична служба. \"Мощна студена вълна\" е връхлетяла 160-милионната нация, констатира той. Предишният нискотемпературен рекорд в Бангладеш е 2,8 градуса и е от 1968 г. Капризите на времето принудиха властите да раздадат в двата най-силно засегнати окръга над 70 000 одеяла.Местна медия съобщи за най-малко 9 измръзнали до смърт в северните райони. Властите заявиха, че нямат такава информация. В началото на 2018 г. метеосводките от различни кътчета на света предложиха голямо разнообразие. В Северна Америка цареше леден студ - през уикенда в Ню Йорк температурата падна до минус 15. Австралийците, при които сега е лято, пък се потяха - в Сидни неделя стана най-горещият ден за целия континент от 1939 г. насам с 47,3 градуса по Целзий. ", "date": "2018.01.08", "title": "Студена вълна връхлетя Бангладеш"}
{"url": "http://www.novinite.bg/articles/155291/Koga-shte-zavali-dalgoochakvaniyat-snyag", "text": "Синоптиците прогнозират рязка промяна на времето у нас още в края на тази седмица. Зимата се завръща, а средните температури няма да бъдат по-високи от нула градуса. Очакват се и снеговалежи.Пролетната вълна, която обзе страната през изминалите няколко дни, ще приключи още във вторник. Живакът в термометрите ще падне до стойности между 3 и 7 градуса. Ще има и краткотрайни валежи от дъжд, които ще продължат и в сряда.В четвъртък и петък вече ще вали на повече места в страната. В петък и събота ще падне и дългоочакваният сняг. ", "date": "2018.01.08", "title": "Кога ще завали дългоочакваният сняг"}
{"url": "http://www.novinite.bg/articles/155295/Darjavata-dava-dopalnitelni-10-mln-leva-na-SU", "text": "На редовното си заседание в сряда правителството е планирало да одобри допълнителна финансова помощ в размер на 10 млн. лева за Софийския университет „Свети Климент Охридски”. Парите ще бъдат използвани за поддържане на материалната база на висшето училище.Това стана ясно на брифинг след среща на ректора на СУ проф. Анастас Герджиков с министрите на образованието и финансите Красимир Вълчев и Владислав Горанов, съобщава БГНЕС.На университета ще бъде предоставена и сградата на Професионалната гимназия за облекло за седалище на Медицинския факултет. Компенсацията идва след закана на Алма Матер за протести срещу кабинета заради отнето друго здание. Причината беше решението сградата, предназначена за обучение на студенти, да се предостави на Висшия съдебен съвет с мотива \"отпаднала необходимост\". Имотът се намира на бул. \"Александър Стамболийски\" 82, а разпореждането от министрите е гласувано на 20 декември. То предизвика остри реакции сред академичните страни.Още тази година ще бъде платена и таксата, която ще даде достъп на СУ до международната научна база данни.", "date": "2018.01.08", "title": "Държавата дава допълнителни 10 млн. лева на СУ"}
{"url": "http://www.novinite.bg/articles/155266/MON-smenya-pravilata-za-presyavane-na-elita-v-naukata-u-nas", "text": "По нови критерии ще бъде оценявана научната дейност на висшите училища и научните организации у нас. Те ще са по-малко, но ясни и обективни и ще бъдат част от нов правилник, по който се работи от три месеца, съобщи за OFFNews министърът на образованието Красимир Вълчев. Той коментира едно от шестте искания, обсъждани от Академичния съвет на Софийския университет миналата седмица. На заседанието си миналата седмица преподаватели реагираха остро срещу доклада на постоянно действащата комисия за оценка на научнопреподавателската дейност през 2016 г., публикуван през декември на сайта на образователното министерство. Класацията, извършена от експертна комисия, подрежда институтите на БАН, университетските факултети и звена в пет групи (първата от тях е с най-високо оценените, т. нар. елит в науката) по области. Софийският попада в елитната първа група само с три от 16-те си факултета: журналистическия, историческия и Факултета по химия и фармация.Най-високо оценените за научните си постижения получават допълнително пари, но този доклад няма да е основа за разпределяне на финансиране, увери министър Вълчев.Не бих се съгласил с квалификацията, че докладът е \"позорен\", но за мен също има необясними неща в него, сподели министърът, който подчерта, че той е изготвен от експертна комисия, от специалисти, и че той няма дава оценки. Вместо това се подготвя нов правилник с ясни критерии и работата по него не е започнала с искането на СУ, а тече от три месеца.Междувременно докладът бе свален от сайта на МОН.Точката за доклада гласи:\"Незабавно разграничаване на Министерството на образованието и науката от Доклада на постоянно действаща Експертна комисия за наблюдение, оценка и анализ на научнопреподавателската дейност, осъществявана от научните организации и висшите училища за 2016 г. и посочване на виновните за необективните и тенденциозни резултати.Останалите са:- Осигуряване на средства за достойно отбелязване на 130-годишнината на най-стария български университет и за най-неотложните капиталови разходи в размер на не по-малко от 15 млн. лева.- Предоставяне на управление на Софийския университет на сграда, която е подходяща за обучение на студенти и съответства по местоположение и площ на отстъпената от нас сграда на ул. \"Шипка\" 6.- Приемане на механизъм за осигуряване на ежегодни средства за капиталови разходи, които да позволят поддържането на 18-те учебни сгради на Университета, много от които са недвижима културна ценност.- Приемане на механизъм, гарантиращ ежегодна субсидия за нуждите на Университетска библиотека \"Св. Климент Охридски\", втора по големина и първа по брой на читатели в страната, в размер на 2 милиона лева годишно.- Спешно осигуряване на средства за сключване на договор за национален абонамент за научните бази данни на Elsevier, Web of Science и SCOPUS, които определят истинското място на всяка научна организация в световната наука.Дали тези предложени от ректора Анастас Герджиков искания са били приети от Академичния съвет все още не е известно - информация по този въпрос не е публикувана на сайта на висшето училище. Неизвестно е дали остава и ултиматумът, обсъждан на АС - ако исканията не бъдат изпълнени до 22 януари, Университетът да започне протести.", "date": "2018.01.08", "title": "МОН сменя правилата за пресяване на елита в науката у нас"}
{"url": "http://www.novinite.bg/articles/155285/Prochutiyat-prajki-astronomicheski-chasovnik-spira-za-6-meseca", "text": "Световноизвестният астрономически часовник на площад Староместки намести в , който е основна туристическа атракция, спря днес за 6 месеца за реставрационни работи. От кметството съобщиха, че реставрацията е с оглед „запазването му за бъдещите поколения”. Часовникът е поставен в началото на 15 в.„Часовникът на Стария град е един от символите на  и реставрацията му е належащо и отговорно решение”, обяви Ян Волф, който отговаря за културата в общината.Часовникът ще бъде изцяло демонтиран през следващите дни и транспортиран в ателие за реставрация.Снабден със сложен и учудващо точен в наше време механизъм, часовникът е на южната фасада на старата сграда на кметството в  от 1410 и привлича туристи на всеки кръгъл час. Те наблюдават преминаването на фигурите на дванадесетте апостола, които се появяват последователно на две прозорчета над сложна астролабия, показваща движенията на звездите сред знаците на зодиака.Според легендата градските съветници ослепили създателя на часовника след като завършил работата си, за да не може да направи такива устройства и на други места.За да компенсира донякъде разочарованието на около 7 млн. посетители, които годишно посещават Града на стоте кули, се предвижда прожектиране на дефилирането на апостолите на голям екран на мястото на часовника, съобщи Ян Волф.", "date": "2018.01.08", "title": "Прочутият пражки астрономически часовник спира за 6 месеца"}
{"url": "http://www.novinite.bg/articles/155255/Otbelyazvame-Babinden", "text": "На днешната дата отбелязваме Бабинден. Това е един от големите народни празници, посветен на “бабите” – жените, които помагат при раждане.В днешно време празникът е посветен на родилната помощ, акушерките, родилките и здравето на децата. Чества се официално от 1951 г. на 8 януари. С въвеждането на Григорианския календар през 1916 г., датата се измества с 13 дни напред и така се стига до отбелязването на Бабинден на две различни дати- на 8-и и на 21 януари.Бабин ден е един от празниците, който се явява своеобразен завършек на честванията за Рождество Христово. Въпреки това обредността е езическа.Някога бабата акушерка ставала рано и посещавала къщите, където е изродила дете. Носела бяла и червена вълна, лепяла ги с мед като коса за момиченцата и като мустаци и брада на момченцата – благославяла ги да остареят и побелеят, хвърляла жито, давала им да близнат медец и изричала:“Да се червите като таз вълна,да се гоите като просото,да се роите като кошерът.”Бабата акушерка слага празнична трапеза за всички жени, на които е бабувала, и ги кани на гости. Дъщерите и снахите редят трапезата. Там всяка оставя своя дар: погача, печена кокошка, баница, шише вино. В началото на трапезата сядат само жени. Чак по-късно идват мъжете и започва веселието.", "date": "2018.01.08", "title": "Отбелязваме Бабинден"}
{"url": "http://www.novinite.bg/articles/155263/Zatvaryat-chast-ot-centara-na-Sofiya-za-2-dni", "text": "Заради церемонията по откриването на българското председателство на ЕС и посещението на членовете на Европейската комисия в страната, от 10 януари до 12 януари се налагат промени в движението в центъра на София, съобщиха от Столична община.- на ул. „Ген. Гурко” между ул. „Г. С. Раковски” и ул. „Кн. Александър І”.- на ул. „Кн. Александър І” между ул. „Ген. Гурко” и бул. „Цар Освободител”;- на ул. „Аксаков” между ул. „Дякон Игнатий” и ул. „Г.С.Раковски”;- на ул. „Дякон Игнатий” между ул. „Ген. Гурко” и бул. „Цар Освободител”;- на ул. „Кузман Шапкарев” между ул. „Иван Вазов” и ул. „Ген. Гурко”;- на ул. „Славянска” между ул. „Г.С.Раковски” и ул. „Дякон Игнатий”;- на ул. „Г.Бенковски” между бул. „Цар Освободител” и ул. „Иван Вазов”;- на ул. „Иван Вазов” между ул. „Г. С. Раковски” и ул. „Дякон Игнатий”.- на площад „Кн. Александър І”, срещу Национална художествена галерия;- на пл. „Кн. Александър І” между бул. „Цар Освободител” и ул. „Московска”.- на ул. „Доспат” между бул. „Витоша” и ул. „Баба Неделя”;. на ул. „Баба Неделя”;- на ул. „Д-р Христо Стамболски”.- по ул. „Ген. Гурко” между ул. „Г.С.Раковски” и ул. „Кн. Александър І”;- по ул. „Кн. Александър І” между ул. „Ген. Гурко” и бул. „Цар Освободител”;- по ул. „Аксаков” между ул. „Дякон Игнатий” и ул. „Г. С. Раковски”;- по ул. „Дякон Игнатий” между ул. „Ген. Гурко” и бул. „Цар Освободител”;- по ул. „Кузман Шапкарев” между ул. „Иван Вазов” и ул. „Ген. Гурко”;- по ул. „Славянска” между ул. „Г.С.Раковски” и ул. „Дякон Игнатий”;- по ул. „Г.Бенковски” между бул. „Цар Освободител” и ул. „Иван Вазов”;- по ул. „Иван Вазов” между ул. „Г.С.Раковски” и ул. „Дякон Игнатий”.- по ул. „Доспат” между бул. „Витоша” и ул. „Баба Неделя”;- по ул. „Баба Неделя”;- по ул. „Д-р Христо Стамболски”.", "date": "2018.01.08", "title": "Затварят част от центъра на София за 2 дни"}
{"url": "http://www.novinite.bg/articles/155270/Poredna-alo-izmama-Maj-ostavi-do-kontejner-blizo-23-000-leva", "text": "Мъж от Плевен остави край контейнер за смет 22 700 лева след разговори с телефонен измамник. Това е поредната телефонна измама в града, съобщиха от Областната дирекция на МВР.Пострадалият 77-годишен мъж е получил поредица от обаждания от непознат на домашния и на мобилния си телефон. Непознатият се представил за комисар от полицията, който провежда полицейска операция за залавяне на телефонни измамници и иска съдействие с осигуряване на парични средства.Измаменият възрастен мъж оставил до контейнер за разделно събиране на отпадъци на улица \"Неофит Рилски\" в найлонов плик сумата от 22 700 лв.Случаят е поет от прокуратурата. Започнато е досъдебно производство. Работата продължава разследващ полицай.", "date": "2018.01.08", "title": "Поредна ало-измама: Мъж остави до контейнер близо 23 000 лева"}
{"url": "http://www.novinite.bg/articles/155281/Tramp-ne-znael-kakvo-e-Brexit", "text": "Доналд Тръмп не знаел какво е Brexit две седмици преди британския референдум за излизане от ЕС. Това твърди скандална книга за американския президент.Нейният автор Майкъл Улф разказва, че по време на интервю милиардерът на няколко пъти показал, че понятието „Brexit” не му говори нищо и на два пъти попитал какво е това. Това се случило през юни 2016-а. По това време Тръмп все още бил кандидат-президент.„Питах го дали открива паралел между себе си и популистките движения в Европа, особено на фона на наближаващия вот за Brexit. Той ме попита какво имам предвид. Повторих думата “Brexit” и той отново попита: „Какво?”, разказа Улф за BBC Radio 4. Биографичната книга за Тръмп \"Огън и ярост: в Белия дом на Тръмп\" излезе преди дни. А авторът й заяви, че разкритията му вероятно ще доведат до край на управлението на сегашния американски президент.В отговор Тръмп определи Улф като „тотален загубеняк, който си измисля истории”. ", "date": "2018.01.08", "title": "Тръмп не знаел какво е Brexit"}
{"url": "http://www.novinite.bg/articles/155267/Parvi-sluchaj-na-gripa-Honkong-u-nas-vnimavajte-proticha-tejko", "text": "Пациентка в Русе стана първият диагностициран у нас случай на грипа \"Хонконг\" за тази година.Очаква се това да е вирусът, отговорен за тазгодишната грипна вълна.Според медиците този грип с щам H3N2 протича тежко. Започва с внезапна много висока температура от 39-40 градуса, която трудно се повлиява от медикаменти. Придружен е от болки в мускулите и ставите по цялото тяло, болки в гърлото, затруднено дишане.Лекари припомнят, че мнозина вече имат имунитет към щама, защото са го прекарали в предишни години. Най-уязвими сега за децата и възрастните хора.Междувременно британските медии съобщават, че страната очаква тежка грипна епидемия от същия щам, H3N2, който наричат \"австралийския грип\", защото вече предизвика сериозна епидемия в Австралия по време на зимата там.", "date": "2018.01.08", "title": "Първи случай на грипа Хонконг у нас - внимавайте, протича тежко"}
{"url": "http://www.novinite.bg/articles/155258/Dneven-horoskop-za-ponedelnik-08-yanuari-2018-g", "text": "Днес съберете цялото си семейство. Ако не можете да съберете всички, поне направете се чуйте по телефона. Енергията ви днес е идеална за създаване на връзки.Един от приятелите ви е ключов играч в днешната роля, която по-късно ще се окаже комедия. Забавлявайте се и не приемайте нещата твърде сериозно.Днес всички ще ви обсипват с комплименти и вие ще се чувствате много добре. Приятелите и роднините ви ще подкрепят новите ви амбиции.Ако сте представител на някой от останалите зодиакални знаци, можете да намерите дневния си хороскоп ", "date": "2018.01.08", "title": "Дневен хороскоп за понеделник, 08 януари 2018 г."}
{"url": "http://www.novinite.bg/articles/155254/Ustanovyavat-dali-otkritoto-tyalo-e-na-izdirvaniya-ubiec-ot-Novi-Iskar", "text": "ДНК експертиза ще установи дали откритото тяло във вилната зона на село Луково е издирваният убиец от Нови Искър Росен Ангелов. Тялото беше намерено с прострелна рана в главата. Оръжието е било пистолет Берета., предаде БНТ.Продължава разследването на мотивите за престъплението, което разтърси миналата седмица цяла България. Проучва се и как издирваният за излежаване на ефективна присъда отпреди 11 години - за блудство с дете, се е укрил от правъсъдието и е работил необезпокоявано в същия район, където е извършено и предишното му престъпление.", "date": "2018.01.08", "title": "Установяват дали откритото тяло e на издирвания убиец от Нови Искър"}
{"url": "http://www.novinite.bg/articles/155260/Svidetel-I-dashteryata-na-Keti-znaeshe-za-vrazkata-na-majka-si-s-Rosen-Angelov", "text": "Откритият мъртъв Росен Ангелов, който в последните дни беше издирван за тежкото шесторно убийство в Нови Искър, се заканвал на мъжа на една от жертвите Кети Кюхова – Неделчо. Дъщерята на Кети, която също е сред жертвите, знаела за връзката на майка ѝ с престъпника и си пишела с него по Viber.Това разказа пред бТВ ключов свидетел по случая – последният работодател на Росен Ангелов.Той определя Ангелов като много начетен и потаен. Говорел много малко.Ангелов и Кети Кюхова се запознали на спирка в Нови Искър. Любовта им продължила до ноември, но след това се скарали.По думите му Ангелов е бил лудо влюбен в жертвата си Кети Кюхова. Той се заканвал на мъжа ѝ Неделчо, с което живеели на семейни начала.Ангелов бил изключително добре подготвен физически – всеки ден изминавал 20 км пеша от вилата си в Луково до мястото, на което работел. Ходел с голяма раница и малка чанта и винаги въоръжен.Често стрелял във въздуха. Според Драгомир бил добър, подготвен стрелец.Според Драгомир е възможно Росен Ангелов да е убил шестима души.", "date": "2018.01.08", "title": "Свидетел: И дъщерята на Кети знаеше за връзката на майка си с Росен Ангелов"}
{"url": "http://www.novinite.bg/articles/155257/Zapochva-izplashtaneto-na-pensiite", "text": "Изплащането на пенсиите през месец януари 2018 г. от Националния осигурителен институт ще започне на 8 януари (понеделник) и ще приключи на 22 януари (понеделник).Лицата, върху чиито пенсии са наложени запори по реда на чл. 446 от Гражданско-процесуалния кодекс, ще имат промяна в размера на удръжката, продиктувана от определения нов размер на минималната работна заплата за страната, който от 01.01.2018 г. е 510 лв., съобщиха от НОИ. Тези лица ще получат пенсиите си след 8 януари 2018 г. в зависимост от начина на изплащането им - с пенсионен запис, ако се изплащат чрез пощенска станция, или с превод по личната сметка, ако се изплащат чрез банка.", "date": "2018.01.08", "title": "Започва изплащането на пенсиите"}
{"url": "http://www.novinite.bg/articles/155268/Strelba-v-Sofiya", "text": "49-годишен мъж е прострелян на улица в столичния квартал \"Манастирски ливади\", недалеч от \"Bulgaria Mall\", научи NOVA. Мъжът е откаран в тежко състояние към ВМА, където по-късно е починал.Простреляният е Петър Христов, собственик на фирмата за млечни продукти \"Лактима\". Стрелбата е станала пред офисa на компанията му. Прострелян е в гърдите, изходната рана е в гърба. Личният му шофьор го е закарал в болницата. Сигналът за тежкото престъпление е подаден в 10.05 часа, съобщиха от МВР. На мястото на стрелбата е изпратен полицейски екип, а районът е отцепен. Огледът продължава.", "date": "2018.01.08", "title": "Стрелба в София"}
{"url": "http://www.novinite.bg/articles/155269/Rosen-Angelov-ne-e-ubiecat-ot-Novi-Iskar-versiyata-e-podhvarlena", "text": "Росен Ангелов не е убиецът, който ликвидира цяло семейство в Нови Искър, а версията за него умишлено е наложена от разследващите. Това твърди Марин Ташков, бивш съкилийник на посочения за изпълнител на екзекуцията на шест души в новогодишната нощ, който беше открит мъртъв в неделя край село Луково.В интервю за телевизия Bulgaria On Air Ташков заяви, че Ангелов не е човекът, когото описват - той никога не е бил във френския чуждестранен легион и изобщо не бил агресивен. \"Изобщо не е човекът, който е описан. Да, той е един човек с много силно произнесено его, човек, който счита, че светът се върти около него. Но това, което се разправя, всичките тези истории, че той бил в чуждестранния легион, че бил обучен човек, това са, извинявайте, това изобщо не отговаря на истината\", разказа Ташков. Той каза, че прекарвал с Росен Ангелов достатъчно дълго време, за да научи някои подробности около биографията му и разказа за случай на спречкване между него и младо момче в ареста: Росен си беше буквално набит. Това не е човек, който е трениран.Ташков заяви, че е убеден, че Ангелов не е екзекуторът от Нови Искър:Аз не че не вярвам, аз съм убеден. Изкарват го Рамбо, а този човек е на години. Този човек никога не е бил професионално трениран. И в цялата тази версия, ако ми разрешите, има - не пробойни, има направо огромни пропуски. По думите му убийството е толкова брутално, че би го сравнил само с убийството на Бай Миле. Той разви версията, че за шесторното убийство са били необходими поне двама души. \"Намерете човек, който разбира от оръжие. Най-малкото този 22 калибър са изстреляни над 30 гилзи. Това означава 4 пълнителя и половина. Един пълнител е 8 патрона. Кога този човек е убил кучето, кога е разстрелял останалите. Това местене на трупове, оставяне на джипа до кладенеца, тефтерчето... Това е все едно Хензел и Гретел - Гретел е хвърляла камъчета по пътя, за да може да се стигне до това нещо. Няма логика. Плюс това профилът на този човек е на беглец. Той е осъждан за съвсем други неща. Тука го изкараха едва ли не сериен убиец. Няма такова нещо. Много са пробойните в тезата на разследването\", коментира Ташков.По думите му в разследването има много \"странни неща\", като това да убиеш шест души от ревност. Росен Ангелов би бил възможен изпълнител на това престъпление, ако вечерта е бил със семейството, въоръжен, провокиран и в момент на афект. \"Тук са коренно различни нещата. Това убийство е подготвено. За мен специално и при тази динамика на престъплението, е имало поне двама души\", коментира още бившият съкилийник на Ангелов. По думите му Росен Ангелов не е социопат и е по-скоро човек, който \"има афинитет към тази криминогенна среда\". Ташков смята, че разследването е оставило без отговор въпроси:Говореше майката на това момче, което е чуждо на фамилията, приятелят на убитото момиче, Боби. Тя каза, че звъняла на Нова година по телефона му, но някой отхвърлил разговора и затварял телефона. Това значи, че извършителят е бил в къщата. Какво стана с този телефон? Никой думичка не спомена за него. Другото, което е - ако някой е останал в къщата след убийството, той е търсил нещо. Според мен умишлено се подведоха хората, умишлено беше подхвърлена версията Росен. Тома е мое лично мнение\", каза Ташков. По думите му се е случило това, което всички очаквали - \"Росен да бъде самоубит, което се случи\". ", "date": "2018.01.08", "title": "Росен Ангелов не е убиецът от Нови Искър, версията е подхвърлена"}
{"url": "http://www.novinite.bg/articles/155271/POKAZEN-RAZSTREL-Ubiha-biznesmen-v-Sofiya", "text": "49-годишен мъж е прострелян на улица в столичния квартал \"Манастирски ливади\", недалеч от \"Bulgaria Mall\",цитира  NOVA. Мъжът е откаран в тежко състояние към ВМА, където по-късно е починал.Простреляният е Петър Христов, собственик на фирмата за производство на млечни продукти \"Лактима\". Стрелбата е станала пред офисa на компанията му. Прострелян е в гърдите, изходната рана е в гърба. Личният му шофьор го е закарал в болницата. Сигналът за тежкото престъпление е подаден в 10.05 часа, съобщиха от МВР. На мястото на стрелбата е изпратен полицейски екип, а районът е отцепен. Огледът продължава.", "date": "2018.01.08", "title": "ПОКАЗЕН РАЗСТРЕЛ: Убиха бизнесмен в София"}
{"url": "http://www.novinite.bg/articles/155272/Ostava-zasileno-policejskoto-prisastvie-v-selo-Lukovo", "text": "Остава засилено полицейското присъствие в село Луково след като беше открито тялото на мъж прострелян в главата. ДНК експертиза ще установи дали това е издирваният за шесторното убийство в Нови Искър. И днес униформените продължават да проверяват всички, които искат да влязат или излязат от село Луково, въпреки че вчера разследващите съобщиха, че са открили труп на мъж, който се е самоубил, предаде БНТ.Самоубийство е станало в изоставена вила със счупени прозорци и то само на около 500 метра от къщата, в която се счита, че заподозреният за жестокото убийство от  се е самонастанил. До този момент разследващите не са го открили, защото целият терен е бил е разделен на квадранти и полицията е проверявала периметъра на части, така че просто вчера е дошъл моментът да стигнат до тази изоставена постройка.Остават и много неизвестни, като например кога мъжът се е самоубил. На този етап не се знае дали оръжието, намерено в реката на самоубилия се мъж е същото, с което е извършено жестокото убийство в Нови Искър. Разследващите казаха, че по дрехите, намерени в изоставената постройка, се счита, че най-вероятно мъжът, който се е самоубил, е Росен Ангелов. Предстоят експертизите, остава отцепен периметърът и проверките на място.", "date": "2018.01.08", "title": "Остава засилено полицейското присъствие в село Луково"}
{"url": "http://www.novinite.bg/articles/155292/Gardian-Ubijstvo-posred-byal-den-v-naj-korumpiranata-strana-v-ES", "text": "И британският всекидневник Гардиън публикува информация за убийството на бизнесмена Петър Христов. Собственикът на една от най-големите млекопроизводителни фирми е убит посред бял ден пред офиса си в София, пише вестникът.\"Убийството се случва само няколко дни след като България, най-бедната и най-корумпирана страна в Европейския съюз, пое 6-месечното ротационно председателство на Европейския съвет\", пише още изданието.От Гардиън цитират български медии, които посочват, че убитият Петър Христов е близък до елита на ГЕРБ. Вестникът отбелязва още, че убийството се случва по време на строг контрол от Брюксел, откъдето критикуват България за това, че е свършила твърде малко в борбата с организираната престъпност и корупцията. ", "date": "2018.01.08", "title": "Гардиън: Убийство посред бял ден в най-корумпираната страна в ЕС"}
{"url": "http://www.novinite.bg/articles/155282/MVR-s-podrobnosti-za-ubijstvoto-na-Petar-Hristov", "text": "49-годишен бизнесмен загина след стрелба посред бял ден в София. Петър Христов е бил прострелян на улица \"Ралевица\" в кв. „Манастирски ливади“.Установена е самоличността на починалия 49-годишния Петър Христов. Собственик на фирма за производство на млечни продукти “Лактима”.\"Днес в 10.07 часа е постъпил сигнал за простреляно лице на ул. \"Ралевица\". Лицето не е било на място, то е транспортирано от негови близки във ВМА. Започнали са действия по неговото спасяване и реанимиране. В 10.49 часа лицето е починало\", заяви на брифинг пред журналисти директорът на СДВР Ивайло Иванов. Иванов обясни, че към момента не може да коментира колко огнестрелни рани е имал. Той поясни, че мъжът е български гражданин на 49 години, бизнесмен. \"Започнали са оперативно-издирвателни действия. Проверяваме много версии\", каза Иванов.Директорът на “Национална полиция” Христо Терзийски обясни повече за версиите върху които работят:Към момента няма данни, че спрямо него са отправяни заплахи. Стана ясно още, че бизнесменът е нямал охрана, а само фирмен автомобил с шофьор, който го е придружавал. Все още не е ясно и с какво оръжие се е стреляло. Предстои да бъде извършена аутопсия.", "date": "2018.01.08", "title": "МВР с подробности за убийството на Петър Христов"}
{"url": "http://www.novinite.bg/articles/155283/Ivelin-Popov-e-futbolist-na-godinata-za-treti-poreden-pat", "text": "Ивелин Попов е Футболист на годината на България за трети пореден път! По този начин той се изравни с легендата Христо Бонев. Нападателят на Спартак (Москва) и капитан на националния отбор на България събра 228 точки. Той бе с основна роля за спечелената първа титла на Спартак от 16 години насам, а след това вдигна и Суперкупата на Русия. Той изпревари втория Мартин Камбуров от Берое. Живата легенда на Локомотив (Пловдив)вкара 6 гола за „смърфовете“ през 2017 и 7 попадения за новия си клуб Берое. Той се изравни с Наско Сираков на второто място по отбелязани голове в историята на българския шампионат. Камбуров събра 124 точки в анкетата.На трето място остана халфът на Ботев (Пловдив) Тодор Неделев, който събра 48 точки. Сърцето на „канарчетата“ изигра страхотна 2017 година и бе един от основните двигатели за спечелването на Купата и Суперкупата на България.Церемонията се проведе в Централния военен клуб в София. В 57-ото издание на анкетата гласуваха 104-има спортни журналисти от 48 медии.Логично, за Треньор номер 1 на България за 2017 бе избран Станимир Стоилов. Мъри записа името си в златните страници на казахстанския футбол, след като спечели 4-а поредна титла с Астана и изведе тима до елиминациите в Лига Европа.Той изпревари наставникът на Ботев (Пловдив) Николай Киров. Белия написа история с „канарчетата“, след като спечели Купата и Суперкупата на България. На трето място остана Стамен Белчев, който преобрази ЦСКА-София и го накара да играе атрактивен и резултатен футбол.Призът „Надежда за бъдещето“ взе селекционерът на юношеския ни национален отбор до 19 години Ангел Стойков.Награда „Лъвско сърце – Трифон Иванов“ , която се дава за втора поредна година, отиде в ръцете на Мартин Камбуров. Нападателят на Берое обаче не успя да присъства на церемонията.Футболист номер 1 при жените за втора поредна година стана Евдокия Попадинова, 21-годишната нападателка се състезава за Университета на Северозападен Охайо.Наградата за най-проспериращ млад играч грабна крилото на ЦСКА-София Кирил Десподов. Той срази конкуренцията на двамата близнаци – братя Петко и Андреа Христови. Десподов взе и наградата за любимец на феновете. В анкета на БФС гласуваха 6649 души, а 21-годишният футболист събра 37% .Изненадващо, Фернандо Каранга грабна наградата за номер 1 сред чужденците в Първа лига. Нападателят на ЦСКА-София направи фурор в родния шампионат, като наниза 17 гола в 18 мача този сезон. Призът му взе спортния директор на „червените“ Пламен Марков, тъй като бразилецът не бе в залата. Той остана и без конкуренция за наградата най-добър нападател.Левски също се отчете с призове – Божидар Митрев грабна наградата за най-добър вратар в Първа професионална лига. Давид Яблонски пък вдигна приза за най-добър защитник за 2017. Чешкият бранител се превърна в голмайстор на „сините“ през есента, след като наниза феноменалните за своята позиция 7 попадения в 16 шампионатни срещи.Призът за най-добър полузащитник в Първа лига за миналата година отиде в ръцете на Марселиньо от Лудогорец. Той бе един от основните двигатели на „орлите“ за шестата шампионска титла. Наградата му взе изпълнителният директор на Лудогорец Ангел Петричев.Етър (Велико Търново) спечели специалната награда „Футболно възраждане“, а другият специален приз – „Развитие на футбола и обществото“, отиде за Фондацията на Димитър Бербатов, която организира „Мачът на звездите“.", "date": "2018.01.08", "title": "Ивелин Попов е футболист на годината за трети пореден път"}
{"url": "http://www.novinite.bg/articles/155256/Pochina-pevecat-Rej-Tomas", "text": "На 76 години почина инструменталистът и певец Рей Томас, един от основателите на английската рокгрупа \"Муди блус\", съобщи вчера неговата звукозаписна компания, цитирана от Франс прес.Томас, флейтист и вокалист, почина в четвъртък в дома си в Съри, Англия, посочва в комюнике компанията \"Чери ред рекърдс - Есоутерик рикордингс\".\"Дълбоко опечалени сме от смъртта му. Ще ни липсват неговата човешка топлота, хуморът и добротата му. За нас бе привилегия да го познаваме и да работим с него\", отбеляза компанията.През 2014 г. Рей Томас призна в своя интернет сайт, че страда от рак на простатата.Томас става световно известен през 60-те и 70-те години, след като създава \"Муди блус\" заедно с Майк Пиндър, Дени Лейн, Греъм Едж и Клинт Уоруик. Успех имат и самостоятелните му албуми.", "date": "2018.01.08", "title": "Почина певецът Рей Томас"}
{"url": "http://www.novinite.bg/articles/155259/Zlatnite-globusi-pod-znaka-na-seksualnoto-nasilie", "text": "Всички гости на церемонията на раздаването на наградите „Златен глобус” се появиха с черни дрехи. Вместо бялскави тоалети, които сме свикнали да виждаме и обсъждаме, звездите на Холивуд показаха своето отношение към сексуалните посегателства, за които разбра целият свят в последните месеци. Затова и наградите, които приключиха преди няколко часа, минават под този знак.„Първото нещо, което ми направи впечатление е, че червеният килим буквално потъна в черно. Церемонията почерня заради аферата „Харви Уаистийн” – този продуцент и режисьор в Холивуд, който беше обвинен в сексуален тормоз и след него рудица други мъже бяха обвинени в същото. Снощи звездите излязоха на червения килим в знак на траур. Тази церемония беше по-скоро политическа, отколкото забавна”, коментира Мон Дьо в студиото на „Здравей, България”.", "date": "2018.01.08", "title": "\"Златните глобуси\" под знака на сексуалното насилие"}
{"url": "http://www.novinite.bg/articles/155262/Predlojenie-Makedoniya-da-se-kazva-Nova-Makedoniya", "text": "Гърция може да приеме ново наименование на Република Македония, което да се изписва на македонски и да бъде за всеобщо използване по света. Това пишат тази сутрин гръцките медии.Според телевизиите \"Скай\" и \"Антена\", както и печатните издания \"То Вима\", \"Катимерини\" и \"Естиа\" като най-вероятно ново име за разрешаването на дългогодишния спор между властите в Скопие и Атина се посочва - \"Нова Македония\". Медиите твърдят, че тази позиция е била изразена от коалиционния партньор на премиера Алексис Ципрас - \"Независими гърци\" на Панос Каменос, уточнява БГНЕС. ", "date": "2018.01.08", "title": "Предложение: Македония да се казва \"Нова Македония\""}
{"url": "http://www.novinite.bg/articles/155273/Hristov-e-prostrelyan-s-8-kurshuma", "text": "астреляха бизнесмена Петър Христов минути след 10 часа на ул. \"Ралевица\" в столичния квартал \"Манастирски ливади\" близо до търговския център на бул. \"България\" в София. Той е собственик на компания за млечни продукти, предаде БНТ.Стрелбата е станала минути след 10 часа. Петър Христов е бил застрелян на улицата, отивайки на работа.По неофициална информация на \"По света и у нас\" той е бил прострелян в гръб, като са произведени 8 изстрела. Три куршума попадат в корема, три са попаднали в тила, другите два са били в главата и врата. Травмите са били фатални и Петър Христов е издъхнал на място. Неговият шофьор се опитал да го откара във ВМА, но за съжаление реанимацията се оказала безуспешна.Стреляно е с малокалибрен пистолет. Все още не е ясна каква е била позицията на стрелеца и дали е имало други хора, които са му помагали.По информация на \"По света и у нас\" единственият, който е видял разстрела, е неговият шофьр.Това, което знаем към момента, е че на името на Петър Христов има регистрирани над 100 фирми. Една от тях е \"Лактима\", която се занимава с млечни продукти. Във Велико Търново той е известен като голям инвеститор в района. През 2010 г. се е кандидатирал за председател на Строителната камара, но неуспешно.Огледите на мястото на инцидента продължават. Целият квартал \"Манастирски ливади\" е отцепен от полицията. Нападателят се издирва.", "date": "2018.01.08", "title": "Христов е прострелян с 8 куршума"}
{"url": "http://www.novinite.bg/articles/155265/Tereza-Mej-shte-obyavi-promeni-v-sastava-na-pravitelstvoto", "text": "Британският премиер  ще обяви днес промени в състава на правителството. Очаква се смяна да има в ръководството на здравното и образователното министерство.Външният министър  и отговарящият по въпросите за Брекзит  вероятно ще запазят постовете си.Според британски медии, предстои да бъде назначен и министър с ресор \"без Брекзит\", в случай, че Лондон и Брюксел не постигнат търговско споразумение.Този ход се тълкува като заявка на Мей, че  ще напусне  при всякакви обстоятелства.", "date": "2018.01.08", "title": "Тереза Мей ще обяви промени в състава на правителството"}
{"url": "http://www.novinite.bg/articles/155289/Kolite-na-tok-v-Norvegiya-veche-sa-50-ot-celiya-avtopark", "text": "През 2017 г. делът на електрическите и хибридни автомобили в Норвегия е превишил 50%. Това сочат данни на Международната агенция по ядрена енергия (МАЕ), според която само чистите електромобили в Скандинавската държава вече заемат 39% от автомобилния парк, съобщава Reuters.За миналата година търсенето на хибриди и коли на ток е увеличено с още 12% и така те вече са 52% от всички превозни средства по пътищата на страната. Основната причина за високото търсене се дължи на щедрите стимули, предлагани от норвежкото правителство на купувачите на електрифицирани автомобили. В преференциите влизат по-ниски данъци, отпадане на различните такси, безплатно паркиране и зареждане, и др., предаде expert.bg„За първи път у нас бензиновите и дизеловите автомобили заемат под 50% от пазара. Промяната на тенденциите стана много по-бързо, отколкото очаквахме и големите производители веднага успяха да реагират. Те започват да произвеждат все повече електромобили”, коментира Ойевинд Солберг Торсен, президент на Норвежката федерация за движение по пътищата.", "date": "2018.01.08", "title": "Колите на ток в Норвегия вече са 50% от целия автопарк"}
{"url": "http://www.novinite.bg/articles/155261/Iran-osvobodi-70-demonstranti-sled-parlamentarno-zasedanie-za-protestite", "text": "Седемдесет души, арестувани за участие в  в , бяха освободени, след като парламентът проведе специално заседание за демонстрациите, предаде ДПА.\"Тази тенденция (на освобождаване) би трябвало да продължи\", освен в случаите, които включват подстрекатели и хулигани, каза генералният прокурор на Техеран Абас Джафари-Долатабади. Една от главните теми на специалното заседание на парламента, свикано от депутати реформатори, е била свързана с това да се осигури на задържаните демонстранти, особено студенти, приемлива правна помощ и преглед и незабавно да се поправят арести, сметнати за \"грешка\".", "date": "2018.01.08", "title": "Иран освободи 70 демонстранти след парламентарно заседание за протестите"}
{"url": "http://www.novinite.bg/articles/155274/Obarnal-se-bus-zatvori-za-chas-prohoda-Rojen", "text": "Обърнал се на пътя бус временно затвори движението през прохода Рожен, научи Дарик. Информацията бе потвърдена и от дежурната част на Областното пътно управление, като уточниха, че при тях сигналът е постъпил малко след 11:00 ч. Очаква се най-късно до 13 часа нормалното движение да бъде възстановено.Инцидент е станал по пътя Чепеларе-Смолян, през прохода „Рожен“, но в участъка на община Смолян, уточниха от пресцентъра на полицията.„И от двете страни има колеги на пътната полиция и регулират движението, обходният път е през Пампорово“, коментираха още от полицията. Според тях, ПТП – то е само с материални щети, без пострадали. По неизяснени засега причини бусът се е преобърнал на пътя. В момента екип на Гражданска защита пътува за мястото, за да отстрани товарния бус от пътните ленти.На този етап движението в едната лента вече е възстановено.", "date": "2018.01.08", "title": "Обърнал се бус затвори за час прохода „Рожен\""}
{"url": "http://www.novinite.bg/articles/155264/Postaviha-diagnoza-na-Kim-Chen-Un-po-glasa-mu", "text": "Южна Корея анализира новогодишното обръщение на севернокорейския лидер Ким Чен Ун от медицинска гледна точка, съобщиха медиите в Сеул.Целта е била определяне на здравословното състояние на ръководителя на КНДР по гласа. В. „Тона илбо” цитира мнението на професора от университета в Чунчон Пукто Чо Доп Ука.Анализирайки вибрациите, шумът и амплитудата в произнасянето на редица съгласни звукове от Ким, ученият Чо стига до извод, че „е по-вероятно той да има проблеми с бъбреците, а не със сърцето или белите дробове”.„С такъв анализ не може да се съди за функционирането на вътрешните органи на председателя Ким, но по резултатите от новогодишното му обръщение може да се разбере, че функцията на бъбреците е по-слаба от тази на другите органи”, казва южнокорейският професор, цитиран от вестника.Вниманието към здравето на Ким Чен Ун се изостри в навечерието на насрочената за вторник министерска среща между КНДР и Република Корея за подобряване на отношенията и възможно участие на севернокорейски спортисти на олимпиадата в Пьонча, уточняват БГНЕС и РИА \"Новости\".", "date": "2018.01.08", "title": "Поставиха диагноза на Ким Чен Ун по гласа му"}
{"url": "http://www.novinite.bg/articles/155286/Pojar-v-Tramp-tauar-v-Nyu-Jork", "text": "Пожар е избухнал днес в небостъргача Тръмп тауър в Ню Йорк, предадоха Ройтерс и ТАСС, като се позоваха на американски телевизии.", "date": "2018.01.08", "title": "Пожар в Тръмп тауър в Ню Йорк"}
{"url": "http://www.novinite.bg/articles/155284/Maj-se-udavi-v-reka-Dunav-kraj-Ruse", "text": "Мъжът е в неизвестност от късните следобедни часове на 7 януари, а акцията по издирването на тялото му е започнала в неделя вечерта и продължава и в понеделник през деня.В акцията участват екипи на пожарната, водолази от Горна Оряховица и гранични полицаи, съобщава БГНЕС. Районът около инцидента се обхожда с катер, а заради голямата дълбочина на реката се правят опити тялото да бъде извадено, без да влизат водолази. Засега самоличността на удавника не е установена.", "date": "2018.01.08", "title": "Мъж се удави в река Дунав край Русе"}
{"url": "http://www.novinite.bg/articles/155287/Ubitiyat-Hristov-stanal-dyado-predi-3-meseca-hodel-bez-ohrana", "text": "Публично разстреляният по-рано днес Петър Христов не е използвал охрана, разчитал е само на шофьора си. Това разказa източник на OFFNews.Убитият не е получавал заплахи досега.Преди 3 месеца Христов станал дядо. Неговата дъщеря родила момче, което кръстила също Петър. Същото име носи и синът на собственикът на млечната компания \"Лактима\". Убитият в софийския кв. \"Манастирски ливади\" бизнесмен Петър Христов е спряган за изключително близък до ГЕРБ. Фирмите, които е управлявал, го свързват на практика с целия елит на партията: Бойко Борисов, Цветан Цветанов, Йорданка Фандъкова, Цецка Цачева и др. Основната фирма, с която се свързва името на бизнесмена, е приватизираната през втората половина на 90-те г. \"Лактима\".От публикация на вестник Капитал става ясно още, че Христов е предвиждал да построи изцяло ново предприятие, което да бъде най-модерното за производство на сирена и кашкавали в България. Изграждането на завода се очаквало да стартира в началото на 2018 г. и да приключи в рамките на година, като предвидената инвестиция надхвърляла 10 млн. лв.Името на Христов става известно при учредяването на партия ГЕРБ през 2008 година и малко по-късно, след като стана благодетел на Мануела Горсова - момичето, което беше прегазено от олимпийския шампион по фигурно пързаляне Максим Стависки.", "date": "2018.01.08", "title": "Убитият Христов станал дядо преди 3 месеца, ходел без охрана"}
{"url": "http://www.novinite.bg/articles/155275/Kak-shte-se-pensionirat-minorite-", "text": "При какви правила ще се пенсионират миньорите? Въпроса обсъждат омбудсманът Мая Манолова, финансовият министър Владислав Горанов и премиерът Бойко Борисов. Те се срещнаха с представители на ликвидирания вече рудник \"Бабино\". Миньорите недоволстват от промяна в закона за пенсиониране, според която служители от ликвидирани рудници не могат да получат ранно пенсиониране.Поправките бяха приети в края на декември миналата година. Преди това миньорите можеха да се пенсионират рано, ако имат навършени 45 години и 6 месеца и минимум 10 години подземен труд.  Към този момент от промените са засегнати близо 170 миньори. От НОИ обещаха техният проблем да бъде решен. А Мая Манолова обеща, че отнесе проблема към депутатите, за да може да се промени законът. ", "date": "2018.01.08", "title": "Как ще се пенсионират миньорите ?"}
{"url": "http://www.novinite.bg/articles/155278/Belgiya-i-Holandiya-promeniha-granicite-si-zaradi-obezglaven-trup", "text": "Холандия и Белгия мирно промениха националните си граници, като размениха голям участък земя.Това се случи, след като преди 4 години на границата бе открито обезглавено тяло. Случаят предизвика юридически хаос. Холандските власти нямаха право да разследват случая, тъй като по документи това беше белгийска територия.Преди границата между двете държави се определяше по дъното на река Мьоз - на изток от белгийския град Визе и на запад от холандското село Ейсден. През годините коритото на реката бе променяно за нуждите на корабоплаването. В резултат територия, която се намира под юрисдикцията на Белгия, се оказа от холандската страна на реката. С времето полуостровчето си спечели репутацията на място, на което царят хаос и беззаконие. Белгийските власти, под чиято юрисдикция беше районът, не успяваха да упражнят контрол по чисто географски причини. За да стигнат дотам, полицаите трябваше да се придвижват с лодки.  От 2018-а година влезе в сила споразумението, според което Белгия отстъпва на Холандия 11 хектара земя, а в замяна получава 3 хектара, на които има част от шлюз, построен да улеснява трафика между двете страни.Сега холандските власти контролират реда на полуострова, Като компенсация те ще получат атрактивни селски територии и природни резервати.\"Споразумяхме се границите да бъдат променени мирно\", каза външният министър на Белгия Дидие Рейндърс през 2016 г., след като сключи сделката.", "date": "2018.01.08", "title": "Белгия и Холандия промениха границите си заради обезглавен труп"}
{"url": "http://www.novinite.bg/articles/155277/Dvama-dushi-zaginaha-na-peshehodna-pateka-kraj-Vraca", "text": "Двама души на 64 и 58 години загинаха на  край  снощи, 83-годишна жена оцеля по чудо. Лек автомобил \"Ауди\" не е спазил предупредителните знаци и е връхлетял върху пешеходците с , съобщиха от полицията.Тежкият инцидент е станал в района на вилната зона на Враца. Тримата възрастни пешеходци пресичали пътя Враца-Оряхово, за да отидат на автобусната спирка.Преди пешеходната пътека е поставен пътен знак с ограничение на скоростта до 60 километра, но леката кола с врачанска регистрация внезапно е излязла от завоя с висока скорост и е помела цялата група на шосето.Въпреки означението за , шофьорите не спазват ограничението на скоростта.Хората от вилната зона настояват да се вземат допълнителни мерки за сигурност, като се постави видеокамера за контрол на скоростта, тъй като в този участък пътят се разширява на 4 ленти и автомобилите тръгват да изпреварват.", "date": "2018.01.08", "title": "Двама души загинаха на пешеходна пътека край Враца"}
{"url": "http://www.novinite.bg/articles/155290/API-napomnya-Godishnite-vinetki-za-2017-g-sa-validni-do-31-yanuari", "text": "Годишните винетки за 2017 г. са валидни до 31 януари 2018 г., напомнят от Агенция „Пътна инфраструктура“. От АПИ съветват потребителите да закупят нов годишен стикер преди изтичане на валидността на стария.От тази година годишните стикери са валидни от датата на перфорация, т. е. ако потребител има годишна винетка за 2017 г. и закупи нов годишен стикер днес - на 8 януари 2018 г., винетката може да бъде валидизирана с дата 1 февруари 2018 г. и ще бъде до 31 януари 2019 г. Стикерът може да бъде перфориран и с друга дата, в зависимост от желанието на шофьора, и съответно ще бъде за срок от една година. Например годишна винетка, закупена днес и перфорирана с дата 3 февруари 2018 г. ще бъде до 2 февруари 2019 г.Годишната винетка може да бъде валидизирана и с дата съответстваща на датата на закупуването й. В тези случай, стикерът също ще бъде валиден за срок от една година. Винетката се перфорира в търговския обект от продавача на стикера. Необходимо е да се изиска и касова бележка с вписан регистрационен номер на превозното средство, която трябва да се пази.През 2018 г. - за трета поредна година, цените на всички винетки за леки автомобили са непроменени. Годишната е 97 лв., месечната 30 лв., а седмичната 15 лв. За първи път има и тримесечна винетка за леките коли. Цената й е 54 лв. Тя ще позволи на хората, които карат автомобилите си предимно през лятото или по време на по-дълга отпуска или пък не живеят постоянно в страната да използват по-краткосрочен стикер.Винетки се продават в над 3 000 разпространителски пункта. От тях 372 бр. са с денонощен режим на работа. Това са големите бензиностанции, офисите на „Български пощи“, областните пътни управления и гранично контролно-пропускателните пунктове. Пълният списък на пунктовете за продажба е публикуван на интернет страницата на АПИ.", "date": "2018.01.08", "title": "АПИ напомня: Годишните винетки за 2017 г. са валидни до 31 януари"}
{"url": "http://www.novinite.bg/articles/155280/Ubitiyat-Petar-Hristov-e-blagodetelyat-na-Manuela-Gorsova", "text": "Убитият в понеделник сутринта бизнесмен Петър Христов е бил кандидат за председател на Камарата на строителите през 2010 година. Той обаче не успява да спечели надпреварата с инж. Светослав Глосов, който печели 165 от гласовете на делегатите на Общото събрание на камарата, което е проведено на 21 юни 2010 година. Христов тогава събира едва 33 гласа, въпреки че зад кандидатурата му се обединяват Държавното предприятие \"Строителство и възстановяване\", \"Балканстрой\" АД, Холдинг пътища АД, Мостстрой АД, АБ Хасково, Hochtief Construction AG – клон София, Диана Комерс 1 ЕООД - Ямбол, Промишлена енергетика АД, Път Перфект АД, Планекс ООД, АТ Инженеринг 2000 ООД и Галчев Инженеринг Груп. Името му става известно при учредяването на партия ГЕРБ през 2008 година и малко по-късно, след като стана благодетел на Мануела Горсова - момичето, което беше прегазено от олимпийския шампион по фигурно пързаляне Максим Стависки.Христов е роден през 1968 г. в Силистра. Завършил е ССВУ \"Георги Измирлиев\" в град Горна Оряховица, след което Националния военен университет \"Васил Левски\" във Велико Търново, където се дипломира като инженер. Магистър по финанси в Стопанската академия \"Д.А. Ценов\", Свищов.Той ръководи група компании, специализирани в различни бизнес сфери – строителство и инвестиции в недвижими имоти, хранително – вкусова промишленост, търговия, консултантски услуги и др. Член е на Конфедерацията на работодателите и индустриалците в България, както и на консултативния съвет към Министерството на регионалното развитие и благоустройството при първото правителство на ГЕРБ.Официално едноличният собственик на \"Лактима\", с която се свързва понастоящем името на Христов, е \"Пропъртис мениджмът груп\" ЕАД, която пък е собственост на дъщерята на Христов Михаела. В Борда на директорите на \"Лактима\" влизат Валентин Милушев, Михаела Христова и Юлиян Николов. \"Лактима\" ЕАД има собственост в \"Пи Ем Дистрибюшън\" (40%), \"Агроинж СВ\" ООД (50%) и \"Булнорд груп\" ООД (40%). През 2007 г. в \"Лактима\" дял е имало и Министерството на икономиката (2.25%).", "date": "2018.01.08", "title": "Убитият Петър Христов е благодетелят на Мануела Горсова"}
{"url": "http://www.novinite.bg/articles/155294/Skopie-vavede-bezplaten-gradski-transport-zaradi-mrasniya-vazduh", "text": "Македонската столица Скопие въведе безплатен градски транспорт за жителите и гостите на града заради замърсения въздух. Мярката беше обявена от кмета Петре Шилегов, предаде БГНЕС.Тя влиза в сила незабавно и ще важи както за обществения градски транспорт, така и за частния. Безплатното пътуване ще струва на общината 7 милиона денара дневно.„Тази мярка ще продължи до намаляването на замърсяването, а данните за това ще получим от министерството на екологията“, каза градоначалникът и добави, че автобусите ще пътуват по-често.", "date": "2018.01.08", "title": "Скопие въведе безплатен градски транспорт заради мръсния въздух"}
{"url": "http://www.novinite.bg/articles/155293/Jena-s-ryadka-bolest-se-nujdae-ot-speshno-kravoprelivane", "text": "Жена с много рядка болест се нуждае спешно от преливане на плазма от кръвна група АВ. 31-годишната Диана Илчева Желязкова от Ямбол страда от Синдрома на Москович.Тя се намира в Университетската болница „Свети Георги” в Пловдив. Здравето  й през последните дни рязко се е влошило и се наложило незабавно да постъпи в здравното заведение. В момента състоянието й е стабилно, но се нуждае от кръв.След поредица изследвания е установено, че Диана е болна от много рядка болест. Тя е лечима, но е необходима много кръв за преливане. Всеки може да помогне като дари кръв в най-близкия Център по кръводаряване. Кръвната група не е от значение.Близките й изказват предварително своята благодарност на всички, които се отзоват на молбата! ", "date": "2018.01.08", "title": "Жена с рядка болест се нуждае от спешно кръвопреливане"}
{"url": "http://www.novinite.bg/articles/155276/Uvelichavat-se-magistralnite-taksi-v-Garciya", "text": "От днес, 8 януари, се покачиха цените на магистралните такси на няколко места в отсечката Коринтос -Трикала - Каламата и Атина - Пелопонес.Цените са завишени от 5 евроцента до 30 евроцента - в зависимост от категорията и изминатото разстояние. За леките коли с 5 евроцента се повишава цената на отсечката Атина - Ламия. Ако пътувате от Солун за град Ламия, ще платите 35 цента повече. С 20 евроцента по-скъпо е пътуването от Атина за Лариса.За повечето отсечки цените остават непроменени, защото имаше леко завишаване в последните месеци на миналата година.", "date": "2018.01.08", "title": "Увеличават се магистралните такси в Гърция"}
{"url": "http://www.novinite.bg/articles/155288/Predstaviha-balgarskoto-evropredsedatelstvo-v-Bryuksel", "text": "Българското европредседателство беше представено в Брюксел. Ръководителят на постоянното ни представителство Димитър Цанчев заяви, че то е  възможност да покажем различно лице на България.Цанчев запозна чуждите медии и европейските наблюдатели с целите и приоритетите, които си е поставила страната ни за следващите 6 месеца.Същото ще направи и премиерът Бойко Борисов след една седмица в Европарламента.В сградата на Европейския съвет, където се провеждат заседанията на министрите и държавните ръководители, се окомплектова артистична инсталация, която по традиция се предлага от държавата-ротационен председател. България представя кирилицата с отделни кубове със звукови и светлинни ефекти. Проектът е озаглавен \"АбеЦариум\". Припомняме, че преди години чешкият проект, който представи в сатиричен вариант европейските страни, а България - с тоалетна чиния, предизвика скандал. Авторът Давид Черни бе принуден да върне средствата за изпълнението му, а държавата му се извини. По време на форума се предвиждат над 270 събития у нас и 1500 в Брюксел, а над 25 000 гости и делегати се очаква да пристигнат в страната ни през първата половина на годината. Всичко това ще струва около 150 млн. лева.", "date": "2018.01.08", "title": "Представиха българското европредседателство в Брюксел"}
