{"url": "http://www.novinite.bg/articles/149077/Kontrateroristite-razsledvat-atakata-nad-policai-v-London", "text": "Котратерористичният отдел на лондонската полиция Скотланд ярд пое разследването на нападението на неизвестен с нож срещу полицаи близо до Бъкингамския дворец от петък вечер. Това съобщи пресслужбата на Скотланд ярд, цитирана от ТАСС, информира НОВА.\"Детективите от контратерористичния отдел на столичната полиция разследват случая, който стана снощи, близо до Бъкингамския дворец\", се казва в съобщението.В резултат на нападението бяха ранени двама полицаи. Арестуваният е обвинен в нанасяне на тежки телесни повреди и нападение над полицаи.", "date": "2017.08.26", "title": "Контратерористите разследват атаката над полицаи в Лондон"}
{"url": "http://www.novinite.bg/articles/149083/Izvanredno-polojenie-v-Teksas-zaradi-uragana-Harvi", "text": "Ураганът от четвърта степен Харви достигна бреговете на щата Тексас в късните часове в петък местно време, предадоха агенциите, като се позоваха на американския Национален център за наблюдение на ураганите, информира НОВА.По негови данни максималната скорост на вятъра, носен от урагана, достига до около 60 м/с. Той се движи на северозапад към вътрешността на щата със скорост от около 3,6 м/с.Губернаторът на Тексас Грег Абът обяви извънредно положение на територията на 30 южни окръга на щата. Общо в тази зона живеятнад 4,5 милиона души. Най-малко в осем окръга е обявеназадължителна евакуация, а в други тя е с препоръчителен характер. Властите в Тексас не могат да кажат колко хора са напуснали домовете си.Американският президент Доналд Тръмп утвърди с подписа си обявяването на бедствено положение в Тексас във връзка с идването на урагана Харви. Той направи това още докато, стихията се движеше към щата, предаде Ройтерс.  ", "date": "2017.08.26", "title": "Извънредно положение в Тексас заради урагана Харви"}
{"url": "http://www.novinite.bg/articles/149082/Zadarjaha-petima-za-telefonni-izmami", "text": "Петима души са задържани за телефонни измами при специализирани полицейски операции в страната, координирани от Главната дирекция \"Национална полиция\", съобщиха от МВР, цитирани от ДАРИК.На 20 август в Нова Загора е бил заловен 24-годишен криминално проявен мъж, след като успял да се вземе 1600 лева и златни накити. В хода на разследването станало ясно, че неговата роля е била на куриер. Действията около изясняването на случая са проведени съвместно с криминалисти от Сливен, Плевен и Стара Загора. Била установена негова съпричастност към още три телефонни измами за общо 11 000 лева, извършена през март в Стара Загора, другите две са за общо 7000 лева, осъществени през юни в Плевен.Други двама души са задържани в Пазарджик. Действията по разследването са започнали след получена информация от Главна дирекция \"Национална полиция\" и под надзора на Районната прокуратура в Пазарджик. Мъжете също били ползвани като мулета.Те са отнели 450 евро и 160 лева. Продължава работата по установяване на съпричастността им и към други измами.Служителите на Областната дирекция на МВР в Смолян са разкрили извършителите на две телефонни измами. Оперативните действия са предприети по сигнали, постъпили в полицията на 21 август - две възрастни жени били подведени по сценария \"оказване на съдействие при провеждане на полицейска операция\". В резултат на незабавните действия на криминалистите са задържани двама мъже - на 23 и 26 години от Елин Пелин.", "date": "2017.08.26", "title": "Задържаха петима за телефонни измами"}
{"url": "http://www.novinite.bg/articles/149090/Oshte-edin-savetnik-na-Tramp-aut-ot-Beliya-dom", "text": "Заместник-съветникът на американския президент Доналд Тръмп по въпросите на националната сигурност Себастиан Горка напуска Белия дом, след като обяви, че подава оставка, предадоха агенциите.Горка потвърди новината пред Асошиейтед прес, но отказа да обсъжда причините. Американското издание \"Федералист\" публикувафрагменти от молбата му за напускане.Той пише, че \"личностите, които в най-голяма степен са въплъщавали политиката, чрез която Америка отново ще стане велика (лозунг от кампанията на Тръмп), са срещали вътрешна съпротива, систематично са били отстранявани или през последните месеци позициите им са били подкопавани\".\"Като резултат най-добрият и най-ефикасен начин, по който бих могъл да Ви помогна, господин президент, е извън Белия дом\", пише Горка, цитиран от Ройтерс.Пожелал анонимност източник на Асошиейтед прес от американското президентство обаче заяви, че Горка не е подал оставка, а просто \"вече не работи в Белия дом\".Само преди седмица от Белия дом си тръгна и главният стратег на Тръмп Стив Банън.", "date": "2017.08.26", "title": "Още един съветник на Тръмп аут от Белия дом"}
{"url": "http://www.novinite.bg/articles/149086/Nameriha-nad-350-kg-opasni-hrani-samo-za-sedmica", "text": "За последната седмица инспекторите към отделите Контрол на храните към Българската агенция по безопасност на храните (БАБХ) извършиха близо 1980 проверки в обекти търговската мрежа и заведения за обществено хранене, 395 от които по българското Черноморие.Вследствие на инспекциите по морето са издадени 25 предписания и са съставени 11 акта за установяване на административно нарушение. Дваобекта са затворени заради липса на регистрация по смисъла на Закона за храните.В резултат на инспекциите по официален контрол в останалите областни на страната са издадени 114 предписания и са съставени 22 акта. Спрени от реализация са 229,1 кг храни от животински произход. Възбранени и насочени за унищожаване са 118,4 кг храни от животински произход, 5,36 кг ядки, които са били без документи и 31 яйца с изтекъл срок на годност.Най-често констатираните несъответствия са свързани с пропуски в записите в Системите за управление на безопасността на храните, несъответствия по сграден фонд и оборудване или лошо хигиенно състояние в обектите. Констатирано е също неправилно съхранение на храни, както и такива с изтекъл срок на годност, пропуски в етикетирането и извършване на неразрешена според удостоверението за регистрация на обекта дейност или обект без регистрация по смисъла на чл.12 от Закона за храните, както и лични здравни книжки с изтекъл срок на валидност.През изминалата седмица са извършени 24 проверки на кухненски блокове на детски ясли, детски градини и детски млечни кухни. Не са установени нарушения.", "date": "2017.08.26", "title": "Намериха над 350 кг опасни храни само за седмица"}
{"url": "http://www.novinite.bg/articles/149087/Severna-Koreya-izstrelya-raketi-v-Yaponsko-more", "text": "Нова провокация от Северна Корея. Пхенян изстреля няколко ракети с малък обсег на действие в Японско море. Те са изминали около 250 километра в североизточна посока, информира НОВА.На Северна Корея е забранено да провежда ракетни опити. Но комунистическата страна не се съобразява с разпоредбите на Съвета за сигурност на ООН.Изстрелването на ракети е демонстрация на сила, особено в момент, когато Съединените щати и Южна Корея провеждат военни учения в района. ", "date": "2017.08.26", "title": "Северна Корея изстреля ракети в Японско море"}
{"url": "http://www.novinite.bg/articles/149089/Otbelyazvame-Svetovniya-den-na-kucheto", "text": "По случай Деня на кучето в много страни се организират различни инициативи за малки и големи, чиято цел е да насърчат хората да бъдат грижовни не само към собствените си кучета, но и към останалите, които срещат в парк или на път за работа.Кучето се превръща в неизменен спътник на човека още от дълбока древност.През всички тези години кучетата се доказват като телохранители, пазители на дома и семейното имущество, уточнява БГНЕС.", "date": "2017.08.26", "title": "Отбелязваме Световния ден на кучето"}
{"url": "http://www.novinite.bg/articles/149076/Vremeto-nad-stranata-shte-bade-slanchevo", "text": "Атмосферното налягане през деня слабо ще се понижи, но ще се задържи по-високо от средното за месеца. Днес времето над страната отново ще бъде слънчево. Ще духа слаб до умерен, предимно източен вятър. В сутрешните часове ще е хладно, но дневните температури още малко ще се повишат и максималните ще са между 30° и 35°, в София около 30°. Такава е прогнозата за времето на Националния институт по метеорология и хидрология (НИМХ) при БАН, съобщи за Агенция “Фокус“ дежурният синоптик Христо Христов.Над Черноморието ще бъде слънчево. Ще духа слаб до умерен североизточен вятър. Максималните температури ще са 25-28°. Температурата на морската вода е 24°-25°. Вълнението на морето ще е около 2 бала.Над планините също ще бъде слънчево. Ще духа слаб до умерен вятър от изток-североизток. Максималната температура на височина 1200 метра ще бъде около 22°, на 2000 метра – около 16°.", "date": "2017.08.26", "title": "Времето над страната ще бъде слънчево"}
{"url": "http://www.novinite.bg/articles/149088/Zemetresenie-v-Ohrid", "text": "Ново земетресение от 3 по скалата на Рихтер е усетено късно снощи в 22.34 часа местно време (23.34 часа българско). Това съобщи Европейският средиземноморски сеизмологичен център, цитиран от Агенция \"Фокус\".Епицентърът е бил на 3 км от Ресен и на 1 км от с. Янковец на дълбочна 2 км.Македонските медии съобщават, че след близо едномесечно затишие охридско-преспанският сеизмологичен район отново се е събудил.", "date": "2017.08.26", "title": "Земетресение в Охрид"}
{"url": "http://www.novinite.bg/articles/149085/Carkvata-pochita-Svetite-machenici-Adrian-i-Nataliya", "text": "Православната църква почита паметта на Светите мъченици Адриан и Наталия. Те са живели по времето на император Максимиан, който останал в историята с жестоки гонения срещу християните. Легендата разказва, че войниците на Максимиан намерили в една пещера 23 човека, които твърдо отстоявали своята вярва, войниците ги вързали и отвели при Максимиан, който опитал всичко за да ги склони да се откажат - закани, мъчения и жестоки изтезания, пише ДАРИК.На изтезанията станал свидетел Адриан, знатен и богат човек, близък с императора. Той бил езичник и много се впечатлил от необяснимото за него търпение на християните.Адриан започнал сам да ги разпитва какво ще получат от своя Бог за тяхното страдание. В разговора с мъчениците, Божията благодат се докоснала до добрата душа на Адриан. Слушайки ги, той разбрал божествената истина, казал на писарите, като записват осъдените на смърт, да запишат и неговото име, заедно с имената на мъченици, защото и той повярвал в техния бог и с радост искал да умре за него. Тази постъпка не останала ненаказана - императорът заповядал да го оковат във вериги и да го отведат в тъмница, където били затворени останалите мъченици.Адриан имал млада жена - Наталия, която изповядвала християнството. Когато научила за мъченията, на които бил подложен мъжът й, тя побързала да отиде при него в тъмницата, за да му даде сили. Тя прислужвала на мъчениците, грижела се за християните, а скоро след кончината на мъжа си и тя се споминала, като заспала вечния си сън до неговия гроб.На 26 август имен ден празнуват всички, които носят името Адриан, Адриана, Наталия. Името Наталия идва от латински и означава родна, рождена, Адриан идва от името на древен град в Северна Италия, дал името на Адриатическо море.", "date": "2017.08.26", "title": "Църквата почита Светите мъченици Адриан и Наталия"}
{"url": "http://www.novinite.bg/articles/149084/Tejka-katastrofa-mejdu-2-kamiona-i-2-koli-ima-raneni", "text": "Тежка катастрофа затвори за часове пътя между Русе и Разград късно в петък. Две леки коли и два камиона се сблъскаха в района на село Бъзън,информира НОВА.Пострадали са четирима души от едно семейство, пътували в двете леки коли. Причина за катастрофата е неправилно изпреварване на шофьорката на леката кола. ", "date": "2017.08.26", "title": "Тежка катастрофа между 2 камиона и 2 коли, има ранени"}
{"url": "http://www.novinite.bg/articles/149081/Pochina-akademik-Dechko-Dechkov", "text": "На 86-годишна възраст почина академик Дечко Павлов Дечков, съобщиха от Българската академия на науките, информира ДАРИК.Акад. Дечко Павлов е един от създателите на Централната лаборатория за електрохимични източници на ток, основател и ръководител на секция \"Оловни акумулатори\". Бил е заместник-директор на Института по електрохимия и енергийни системи при БАН. Той е един от най-изтъкнатите български учени с изключителни постижения в областта на електрохимията и по-специално в разкриването на процесите, протичащи при технологията на производството и експлоатация на оловните батерии.Научните му приноси, свързани с кинетиката на електродните процеси, свойствата и структурата на оловните оксиди и процесите в оловните батерии, са получили широко международно признание. Автор е на стотици научни трудове и много монографии, с хиляди цитирания в световната научна литература. Голяма част от научните му постижения са защитени с авторски свидетелства и патенти, регистрирани у нас и в други страни. Много от неговите идеи са доведени до практически внедрявания в наши акумулаторни заводи, със значителен икономически ефект.Като високоценен преподавател е чел лекции в редица университети и световноизвестни фирми в Япония, Германия, Франция, Австралия, Китай, Бразилия и Русия. За големите му постижения в науката, технологиите и производството е удостоен с редица национални и международни награди и отличия. Като признание за цялостната му научна и научно-приложна дейност през 1989 г. е избран за член-кореспондент, а през 1997 г. за академик на БАН.Опелото ще се състои на 29 август /вторник/, от 12.00 ч., в църквата \"Св. София\" в София.", "date": "2017.08.26", "title": "Почина академик Дечко Дечков"}
{"url": "http://www.novinite.bg/articles/149078/Pojarat-nad-Kresna-unishtoji-7-hilyadi-dekara-rastitelnost", "text": "Пожарът, който бушува в Кресненското дефиле повече от два дни, е овладян от три страни. Пряка опасност за тях няма. Равносметката от четвъртък до днес – евакуирани жители на две села, изгорени повече от 7 хиляди декара горски площи, земеделски земи, сухи треви и храсти, информира НОВА.В гасенето на огнената стихия участваха над 500 души - пожарникари, военни, горски служители, доброволци и два военни хеликоптера.Хората от близките села вече могат да се върнат в домовете си, но трябва да минават през пропускателни пунктове, където имената им се записват. ", "date": "2017.08.26", "title": "Пожарът над Кресна унищожи 7 хиляди декара растителност"}
{"url": "http://www.novinite.bg/articles/149079/Uchenicite-ot-chastni-uchilishta-sashto-shte-poluchavat-stipendii", "text": "Учениците от частни училища вече също ще могат да получават стипендии. Това ще се случи от януари 2018-а година след промяна в наредбата. Това заяви за \"Събуди се\" заместник-министърът на образованието Деница Сачева, информира НОВА.Дебатът се отключи наново, след като Министерството на образованието отказа да даде награда на баскетболен талант от столично частно училище. Причината - според наредба на образователното ведомство ученици от частни училища нямат право да получават стипендии за извънкласни постижения.Андрей Петков станал най-добрият играч на републиканското първенство по баскетбол, а затова му се полагала награда от 1500 лв. Заради това, че учи в частно училище, той няма да получи парите от МОН.\"Положих много големи усилия за тази награда. В единия от дните изиграх три мача за един ден. И когато разбрах, че няма да ми се изплаща стипендия, изпитах яд, че едва ли не тези усилия са били напразни\", заяви ученикът за \"Събуди се\". \"След промяна в наредбата той ще може да получава своята стипендия от началото на 2018-а година. За времето, в което няма законови основания това да се случи, той ще бъде компенсиран от Министерството на образованието\", обеща на свой ред Сачева.  ", "date": "2017.08.26", "title": "Учениците от частни училища също ще получават стипендии"}
{"url": "http://www.novinite.bg/articles/149080/Balgariya-Er-puska-po-evtini-bileti-za-20-destinacii", "text": "\"България Ер\" пуска по-евтини билети за 20 дестинации. Билети могат да се купят до 3 септември, а полетите да се осъществят до 15 декември, съобщиха от фирмата, информира ДАРИК.Най-ниските цени на двупосочни билети започват от 104 евро. Пътниците могат да се възползват и от четири промоционални оферти за Виена, Барселона, Тел Авив и Лисабон.Крайната цена на двупосочните самолетни до Виена започват от 115 евро, до Барселона от 119 евро, до Тел Авив - от 175 евро, а до португалската столица - от 180 евро.", "date": "2017.08.26", "title": "„България Ер“ пуска по-евтини билети за 20 дестинации"}
