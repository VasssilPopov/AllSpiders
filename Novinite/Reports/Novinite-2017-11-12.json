{"url": "http://www.novinite.bg/articles/152667/Postaviha-gigantskoto-koledno-darvo-v-sarceto-na-Nyu-Jork", "text": "Най-голямото коледно дърво в Ню Йорк бе поставено на площад „Рокфелер\", в сърцето на Манхатън. СНИМКИ ВИЖТЕ ТУК С помощта на кран, 80-годишното иглолистно дърво с височина 23 метра и тегло около 13 тона, бе изправено върху специален постамент.", "date": "2017.11.12", "title": "Поставиха гигантското коледно дърво в сърцето на Ню Йорк"}
{"url": "http://www.novinite.bg/articles/152666/Tramp-Kim-Chen-un-me-obijda-a-az-iskam-da-bada-negov-priyatel", "text": "Президентът на САЩ Доналд Тръмп се оплака в неделя от обидите, отправени към него от страна на лидера на Северна Корея Ким Чен-ун, но допусна, че в бъдеще между тях ще се установяват приятелски отношения. Тръмп: Путин ми каза, че не се е намесил в изборите в САЩ \"Защо Ким Чен-ун ме е обидил, наричайки ме \"старец\"? Аз никога не съм го наричал „малък и дебел\" и толкова се стремя да бъда негов приятел. Може би някой ден и това ще се случи\", написа Тръмп в Twitter.През септември, в телефонен разговор с ръководителя на Република Корея Мун Дже Ин, Тръмп нарече Ким Чен Ун \"човекът ракета\". Съветникът на президента на САЩ за национална сигурност Хърбърт Макмастър впоследствие обясни, че Тръмп е използвал това определени заради ракетните изпитания, провеждани от Пхенян. По-късно пред Общото събрание на ООН Ким Чен-ун обеща да вземе строги мерки срещу САЩ и нарече американския президент „побъркан старец, който трябва да бъде укротен с огън\". ", "date": "2017.11.12", "title": "Тръмп: Ким Чен-ун ме обижда, а аз искам да бъда негов приятел"}
{"url": "http://www.novinite.bg/articles/152669/Otkriha-masov-grob-v-Irak-s-nad-400-jertvi-na-Islyamska-darjava", "text": "СВЯТ Откриха масов гроб в Ирак с над 400 жертви на Ислямска държава 11 ноември 2017 22:37 Иракските сили за сигурност откриха масов гроб с най-малко 400 жертви на терористичната групировка \"Ислямска държава\" (ИД) в северната провинция Киркук. Джихадистите загубили 96% от териториите в Ирак и Сирия, заграбени преди години Както съобщава йорданската информационна агенция Петра, позовавайки се на подполковника от полицията в Киркук Джамил Ал Джабури, иракските войски са откриха масов гроб в бившата военна база на САЩ, близо до град Киркук. Според Ал-Джабури около 400 души, екзекутирани от ИД, може да са погребани в гроба, много от тях са млади и възрастни мъже. Ислямска държава и Ал Кайда се държат като рок-групи, според шефа на Пентагона Не се съобщава кога може да са били заровени телата.", "date": "2017.11.12", "title": "Откриха масов гроб в Ирак с над 400 жертви на Ислямска държава"}
{"url": "http://www.novinite.bg/articles/152663/Slanchev-nedelen-den", "text": "Днес облачността над страната ще е променлива, по-често значителна. До обяд на отделни места ще превали. В районите с мъгла видимостта ще се подобри. Ще духа до умерен югозападен вятър. Ще е по-топло с максимални температури между 15° и 20°, в София – около 15°. Атмосферното налягане ще е по-ниско от средното за месеца и ще продължи бавно да се понижава. В планините ще е предимно облачно, преди обяд на места главно в Рило-Родопската област ще превалява дъжд, над 2200 метра – сняг. Ще духа до силен, по високите и открити части – бурен вятър от запад-югозапад. Максималната температура на височина 1200 метра ще е около 10°, на 2000 метра – около 4°. По Черноморието облачността ще е по-често значителна, но ще е почти без валеж. Ще духа до умерен югозападен вятър. Максималните температури ще са 15-17°, температурата на морската вода е 13°-14°. Вълнението на морето ще е 1-2 бала.", "date": "2017.11.12", "title": "Слънчев неделен ден"}
{"url": "http://www.novinite.bg/articles/152670/Koga-shte-badat-vaznagradeni-izryadnite-shofori", "text": "Цените на застраховките \"Гражданска отговорност\" и \"Автокаско\" трябва да бъдат различни за внимателните шофьори и за нарушителите. За това работи междуведомствена група с участието на експерти от Гаранционния фонд и Комисията за финансов надзор. Те са избрали консултант, който да определи критериите, по които ще се изчисляват застраховките. Готови ли са обаче тези критерии и ще може ли шофьорите да се възползват от преференциалните цени от началото на следващата година...За изграждането на системата бонус-малус се говори не от години, а от десетилетия у нас. За съжаление ще продължи да се говори и през 2018 г. Все още консултантите по проекта не са представили критерии за формирането на системата, те имат срок да го направят до средата на декември. Това обясни шефът на Гаранциония фонд Борислав Михайлов. След като консултантите предложат своите критерии за намаление и или увеличение на застраховките, междуведомствената група трябва да ги одобри и да ги включи в нова наредба, която да бъде издадена от Министерството на финансите. В този период се предвижда и време за обществено обсъждане. Това на практика означава, че е невъзможно въвеждането на системата от Нова година и отново изрядните шофьори няма да бъдат стимулирани. Според изчисленията на застрахователите, след въвеждането на системата бонус-малус, невнимателните шофьори би трябвало да плащат с до 150% по-високи застраховки, а изрядните с до 20-25 на сто по-ниски от стандартните. Според КАТ, сред основните критерии трябва да бъде карането с превишена скорост, неспазването на пътни знаци и т.н. Това, което на мен ми направи впечатление е, че от Гаранционния фонд дават сигнали, че новата система няма да следва всъщност самите шофьори, а техните автомобили. Тоест различният размер на застраховките ще се формира от претърпени пътни инциденти на колата и предизвиканите с нея. Срещу това от години протестират от асоциации на хора пострадали от пътно-транспортни произшествия. Припомням, че системата бонус-малус има за цел да намали щетите и самите пътни-инциденти. Тя се прилага в много страни. Едно от условията за успешната ѝ работа е да има свързаност между информационните системи на застрахователите, гаранционния фонд и КАТ. През миналата година Комисията за финансов надзор издаде наредба, която позволява свързването на системите и то вече е осъществено частично. Без връзка по между си досега застрахователите разчитаха на информация на шофьорите, а както знаете, никой не би искал да си признае, че предизвиква катастрофи с невнимателното си поведение.", "date": "2017.11.12", "title": "Кога ще бъдат възнаградени изрядните шофьори?"}
{"url": "http://www.novinite.bg/articles/152671/Kakvi-kadri-sa-neobhodimi-za-biznesa", "text": "Красен Кръстев е управител на една от фирмите в \"Тракия икономическа зона\". Тук се произвеждат части за бяла техника и интериорни компонентнти за автомобили. Преди пет години започва дейност с 40-на работници. Днес те са над 100. Намирането на квалифицирани кадри ,които да могат да управляват сложната техника в предприятието обаче се оказва сериозен проблем. Красен Кръстев - управител на фирма: Тези роботи, тази автоматизация трябва да бъде управлявана от специалисти, които макар и малко на брой, тях ги няма. Само за миналата година от фирмата са дали 50 хиляди лева за обучение на служители. Красен Кръстев - управител на фирма: Ние се налага да компенсираме липсата на добро образование, липсата на добра основа със собствено обучение. 27-годишният Олег попада във фирмата директно от студентската скамейка. Извървял е пътя от обикновен работник до служител в конструкторския отдел. Олег Савенков: Постоянно има обучение, не може само със знания от университета да кажеш, че си готов кадър. Фирмите от Тракия икономическа зона непрестанно търсят начини да решат проблема с кадрите и да намерят специалисти като Олег. Пламен Панчев - управител на \"Тракия икономическа зона\": Преди две години създадохме образователно- индустриален борд, заедно с Министерство на образованието, тази година се надяваме да стартира образователно-квалификационен център. Емил Димитров - председател на УС на сдружение \"Демо\": Инвестирано е в неговото оборудване, обзавеждане, тепърва започваме да работим с бизнеса по отношение на програмите, които са необходими за обучение. Бизнесът започва проучване за най-търсените специалисти. Данните ще бъдат предоставени на министерствата на икономиката и на образованието.", "date": "2017.11.12", "title": "Какви кадри са необходими за бизнеса"}
{"url": "http://www.novinite.bg/articles/152665/Manatarkite-moshtno-orajie-sreshtu-demenciyata", "text": "Манатарките са мощен съюзник в борбата срещу деменцията и най-разпространената й форма - болестта на Алцхаймер. Това сочат резултатите от американско изследване, цитирани от БТА. Способността на гъбите да противодействат на стареенето на мозъка и съответно да забавят и дори да предотвратяват развитието на невродегенеративни заболявания се дължи на голямото количество специфични антиоксиданти в тях - ерготионеин и глутатион. Проучването на специалисти от университета на щата Пенсилвания потвърждава резултатите от предишно изследване. По-рано тази година малайзийски специалисти установиха, че гъбите съдържат съединения с противовъзпалителни свойства. Известно е, че възпалителните процеси играят роля в болести като деменцията.", "date": "2017.11.12", "title": "Манатарките – мощно оръжие срещу деменцията"}
{"url": "http://www.novinite.bg/articles/152668/Ekip-ot-nashi-ucheni-razrabotva-preparat-za-lechenie-na-avtoimunni-zabolyavaniya", "text": "БЪЛГАРИЯ Екип от наши учени разработва препарат за лечение на автоимунни заболявания 12 ноември 2017 07:16 2 Екип от български учени разработва препарат за лечение на автоимунни заболявания. Той ще е на основата на изобретението, наречено Супресор на ендогенния човешки гама-интерферон. Неговите автори доц. Геновева Начева, в екип с Иван Иванов и Стефан Петров, спечелиха наградата „Изобретател на годината“ в категория „Химия и биотехнологии“ на Патентното ведомство. Близо една пета от българите страдат от недостиг на витамин В12 „Това, което се опитваме да правим, е един потенциално лечебен препарат, с който да се лекуват автоимунни заболявания и евентуално трансплантна атеросклероза“, разказа доц. Геновева Начева и обясни самия процес: „В нормалния и здрав човешки организъм имунната система функционира благодарение на един много фин баланс между много молекули, най-различни белтъци. В момента, в който този баланс се промени, разбалансира, тогава вече настъпват различни заболявания, включително и автоимунните, и има такива данни в литературата, че този белтък, с който ние се занимаваме, е един от виновниците за настъпването на такива заболявания, защото вече е доказано, че при такива заболявания той се произвежда от организма повече, отколкото е необходимо. И ние търсим как да потиснем този дисбаланс. Това все още е на ниво лабораторни разработки, но по идея би трябвало да бъде инжекционни препарати“.", "date": "2017.11.12", "title": "Екип от наши учени разработва препарат за лечение на автоимунни заболявания"}
{"url": "http://www.novinite.bg/articles/152664/Stotici-hilyadi-iskat-svoboda-za-katalunski-lideri", "text": "Повече от 750 000 души излязоха по улиците на Барселона с искане от ареста да бъдат освободени задържани каталунски министри, съобщават световните медии.Свобода за политическите затворници!\" и \"Вън окупационната сила\". Тя бе свикана от две граждански организации, които искат независимост - Каталунското национално събрание и Омниум Културал. Двамата лидери на тези организации са в ареста. ", "date": "2017.11.12", "title": "Стотици хиляди искат свобода за каталунски лидери"}
