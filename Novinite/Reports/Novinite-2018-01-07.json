{"url": "http://www.novinite.bg/articles/155243/55-po-Rihter-raztarsi-severoiztochna-Indiya", "text": "Земетресение с магнитуд 5.5 разтърси днес североизточна Индия, съобщи американският Геофизичен институт, предаде Ройтерс. Епицентърът на труса бил на 101 км източно от град Импал, щата Манипур, на дълбочина 30 км. Няма сведения за жертви и разрушения,преддаде БГНЕС.", "date": "2018.01.07", "title": "5.5 по Рихтер разтърси североизточна Индия"}
{"url": "http://www.novinite.bg/articles/155245/Redjep-Erdogan-Dneshnoto-sabitie-e-vajno-poslanie-kam-mejdunarodnata-obshtnost", "text": "Днешното събитие е важно послание за международната общност. Истанбул показва, че различните култури живеят заедно в този град, днес още един път доказваме това. Това каза турският президент Реджеп Ердоган в словото си при откриването на реставрираната българска църква \"Свети Стефан\" в Истанбул,предаде БНТ.Със стоманен скелет, тази църква от 1898 г. е уникален пример, храм за българската общност, но също така дава принос за богатството и красотата на Истанбул, коментира турският президент.Реджеп Ердоган: Реставрацията започна през 2011 г. в сътрудничество с нашите български приятели. Тя беше трудна и продължителна, бяха инвестирани 15 млн. турски лири, екипът, който работи, прояви професионализъм и чувствителност към този проблем.Свободни сте да изповядвате своите религиозни убеждения, такива са били разбиранията и на нашите деди. Лошите спомени, които има от историята, не би трябвало да хвърлят сянка върху надеждата и възможността да живеем заедно. Трябва да има единение, това е нашето отношение към всички религии - единство в мнозинството. С това разбиране ние се стремим да поддържаме храмовете на всички религии във всички части на Турция, каза Ердоган.По думите му железната църква е най-скорошният пример на тази дейност.Ердоган изрази надежда за по-добри отношения на Турция по целия свят. Надяваме се да реставрираме съвместно историческите паметници в България, в София е приключила реставрацията на джамията, ще се радвам да отбележим заедно края на тази реставрация, каза още Ердоган.", "date": "2018.01.07", "title": "Реджеп Ердоган: Днешното събитие е важно послание към международната общност"}
{"url": "http://www.novinite.bg/articles/155241/Balgariya-i-Makedoniya-shte-predlagat-obshti-turisticheski-paketi", "text": "Македонски и български градове ще са с общи туристически оферти. Това предвижда Проект за създаване на по-голям интерес за посещение на туристите на Югозападна България и Югоизточна Македония, предаде БНТ.По проекта е изграден трансграничен център за забавления, който ще предлага интересни туристически забележителности. Избрани са 5 пилотни мини дестинации в България и Македония за туристите.Симана Марковска, председател на „Пирински туристически форум\": Петте пилотни в Благоевгрдска област са Благоевград, Банско, Гоце Делчев, Петрич и Средна Струма, което обхваща Кресна и Струмяни. А от Югоизточния планов регион в Македония това са Струмица, Ново село, Радовиш, Гевгелия и Дойран.При разработването на атрактивните туристически услуги e предвидено освен настаняване и изхранване към цената на екскурзията да бъдат включени и водачи, които да показват на туристите, забележителностите на съответното място. Ще има и виртуална платформа, в която всеки може да избере какво, кога и как иска да посети.Симана Марковска, председател на „Пирински туристически форум\": Виртуална платформа, което всъщност е нещото, което работи в последните години, над 50% и нараства този процент на хора, избират своята почивка по интернет, така че това ще бъде и нашият виртуален магазин, за да продаваме разработените услуги.Данни на Националния туристически институт сочат, че все повече българи избират да пътуват в Македония, а през последния месец 40 000 македонски граждани са посетили България.Райна Пашова, експерт по туризъм: Облекчения режим на преминаване само с лични карти също е достатъчен мотив, хубавата храна, която много българи вярват, че е една от малкото качествени храни останали в нашия регион.Проектът е финансиран от Европейския съюз. Сътрудничество се осъществява чрез фондовете за предприсъединителна помощ, които поделиха в региони Западна България и източна Македония и ги обявиха за общо пространство.", "date": "2018.01.07", "title": "България и Македония ще предлагат общи туристически пакети"}
{"url": "http://www.novinite.bg/articles/155242/32-dushi-sa-v-neizvestnost-sled-sblasak-mejdu-tanker-i-tovaren-korab", "text": "Тридесет и двама души са в неизвестност, след удар на петролен танкер и товарен кораб в Източнокитайско море, съобщи китайското министерство на транспорта, цитирано от световните агенции.Инцидентът е станал вчера към 20 ч. местно време. При него танкерът се е запалил и екипажът му от 30 иранци и двама граждани на Бангладеш е в неизвестност, предаде бТВ.Съдът е превозвал 136 тона кондензиран нефт от Иран за Южна Корея.Другият плавателен съд, китайски товарен кораб, не е пострадал сериозно и 21-членният му екипаж му е спасен.", "date": "2018.01.07", "title": "32 души са в неизвестност след сблъсък между танкер и товарен кораб"}
{"url": "http://www.novinite.bg/articles/155238/Dneven-horoskop-za-7-yanuari", "text": "Овен  Обръщате внимание на детайлите и това ще направи деня ви много по-интересен и продуктивен. Може да подредите дома или бюрото си по различен начин. Денят е подходящ за вземане на решения, тъй като ще премислите всяка възможност. Телец Днес сте много по-внимателни от обикновено. Това е добре, особено в днешния ден, тъй като опасности дебнат от всякъде. Така че обърнете внимание и премислете пак всички важни неща, с които сте се захванали. Близнаци Днес мислите трезво и разумно. Денят е подходящ за планиране на бъдещето в дългосрочен план. Едва ли можете да предвидите всяка пречка по пътя, но се справяте добре. Можете и да започнете да работите за мечтите си. Ако сте представител на някой от останалите зодиакални знаци, можете да намерите дневния си хороскоп ТУК. ", "date": "2018.01.07", "title": "Дневен хороскоп за 7 януари"}
{"url": "http://www.novinite.bg/articles/155250/Samoubil-li-se-e-Rosen-Angelov", "text": "Шесторният убиец от Нови Искър Росен Ангелов се е самоубил. Трупът му е намерен във вила край София, като за самоубийството си е използвал пистолет със заглушител,по непотвърдена информация. Очаква се малко късно от полицията и прокуратурата да дадат пресконференция, на която да съобщят повече информация.Това съобщават Novini.bg", "date": "2018.01.07", "title": "Самоубил ли се е Росен Ангелов?"}
{"url": "http://www.novinite.bg/articles/155237/Otkrivat-balgarskiya-hram-Sv-Stefan-v-Istanbul", "text": "Истанбул днес ще бъде домакин на знаменателно събитие в историята на българо-турските отношения - министър-председателят Бойко Борисов и турският президент Реджеп Тайип Ердоган заедно ще открият възстановения уникален български храм \"Свети Стефан\" край брега на Златния рог в Истанбул, известен като Желязната църква. 120-годишният храм, който бе изцяло обновен след близо 7-годишна реставрация, е светиня за православните българи и най-ценен културно-исторически паметник на българската държава на турска територия, за чието опазване и възстановяване се грижи турската държава. Православният храм в квартал \"Фенер\" край брега на Златния рог в Истанбул е проектиран от арменския архитект Ховсеп Азнавур. Направен е от метал, а елементите на конструкцията тежали около 500 тона. Храмът беше затворен за богослужение поради проблеми в носещата конструкция, вследствие на корозия. В обновяването му са вложени общо около 16 млн. турски лири (приблизително 3,5 млн. евро), от които България е предоставила целево два транша за 200 000 и 190 000 евро. От пресслужбата на турския президент съобщиха, че след церемонията, която е насрочена за 11:00 ч. местно време, ще се състои среща между Борисов и Ердоган в резиденцията на турския държавен глава. Очаква се Борисов и Ердоган да направят изявления. Водещите турски медии излъчиха изказването на Борисов пред кореспондента на Анадолската агенция в София, в което българският премиер оценява приноса на Турция в борбата срещу тероризма. \"Не можем да се борим срещу тероризма и мигрантите без Турция\", цитират турските медии Борисов. Специална делегация пристига заедно с Борисов от София, в която са включени външният министър Екатерина Захариева, Вежди Рашидов, представители на български институции, гости. Сред духовните лица са Негово Светейшество Българският патриарх и Софийски митрополит Неофит, а също и главният мюфтия на мюсюлманите в България Мустафа Хаджи. Първи във възстановената църква ще влязат духовните отци - българският патриарх Неофит и Вселенският патриарх Вартомолей се предвижда да отслужат заедно молебена по освещаването на храма. В молебена ще участва и свещеникът на българските църкви в Истанбул Ангел Велков, а също и свещеникът на двете български църкви в Одрин Александър Чъкърък. След това ще се състои и официалното откриване, в което ще участват много гости от българска и турска страна. Предвижда се да бъдат връчени отличия на личности, които са дали принос за реставрирането. Християни и мюсюлмани рамо до рамо ще открият знаменитата църква, която е символ на добросъседство и толерантност, посочват турски медии. Изключителни мерки за сигурност са взети в Истанбул за церемонията по откриването. Часове преди началото ще бъде спряно движението в двете посоки по крайбрежния булевард в района на \"Свети Стефан\" до приключването ѝ. Ще бъде спряно движението на моторниците в залива Златния рог. Влизането на гостите ще става с пропуски със специални номера. Очаква се да присъстват стотици хора. Днешният ден е голям празник за общността на българите в Истанбул, която е малка, но ревностно се грижи за българските имоти на турска територия, а също и за опазването и предаването на поколенията на изконните български традиции. По думите на председателя на общността Васил Лиязе, очакванията им са да идват много туристи - сънародници специално за посещения в реставрирания храм \"Свети Стефан\".", "date": "2018.01.07", "title": "Откриват българския храм „Св. Стефан“ в Истанбул"}
{"url": "http://www.novinite.bg/articles/155244/Treto-denonoshtie-izdirvat-Rosen-Angelov", "text": "Трето денонощие продължава издирването на заподозрения за шесторното убийсво в Нови Искър - Росен Ангелов, но към момента от него няма никаква следа.Според разследващите той се намира в района на с. Луково, като за последно е бил във вилата в селото, в която се е самонастанил. Успял е да се измъкне за броени часове от разследващите. Затова именно край селото са съсредоточени всички сили. Десетки полицаи и военни издирват Ангелов в гората.През нощта са работили термокамери, вече са пуснати следовите кучета. На мястото има екипи и на „Гранична полиция”,предаде бТВ.Росен Ангелов е изключително добре физически подготвен, планинар е, познава местността и не е проблем за него да оцелее дълго време в планината, е мнението на разследващите.В района има 25 000 вили и е възможно той да се самонастани в някоя постройка.Росен Ангелов е с три присъди, последната присъда е влязла в сила през 2009 г. и е за блудство в малолетна. Оттогава той е бил  обявен за издирване и 8 г. не е бил открит.Живял е на няколко адреса в нелегалност. Се е изхранвал, като е работел на различни строежи.Има подадени 3-4 сигнала във всички тези години, които са проверявани от съответните структури на МВР, но те са били без резултат, каза в предаването „Тази неделя” по bTV председателят на ПГ на ГЕРБ и бивш вътрешен министър Цветан Цветанов. Той цитира и статистика за хора, които се укриват от властите. „Около 1100 са тези, които имат присъди, около 600 са тези, които са обявени за задържане под стража. Във всички тези случаи се разчита на информацията, която постъпва, на активната роля, която имат всички представители на местната власт в отдалечените населени места, и на районните инспектори”, каза Цветанов.Всички структури на МВР издирват тези лица, но когато се получи информация за дадени сигнали, веднага се проверяват. За Росен Ангелов те са били безуспешни, защото информацията не е била потвърдена, допълни той.По думите му трябва да се предприемат организационни мерки – всички институции да свършат своята работа и да има по-добра координация помежду им.Не трябва винаги да прехвърляме отговорността на законодателството, защото и към настоящия момент имаме достатъчно механизми, с които можем да се справим, отбеляза Цветанов.Към  настоящия момент разследващите са категорични, че той е извършителят на шестте убийства на база експертизите и всички събрани веществени доказателства.Той е изключително е опасен, затова който го забележи, не трябва да предприема никакви действия, а просто трябва да информира компетентните органи, посочи Цветан Цветанов.", "date": "2018.01.07", "title": "Трето денонощие издирват Росен Ангелов"}
{"url": "http://www.novinite.bg/articles/155248/Menidjarite-za-paroli-mogat-da-se-izpolzvat-za-shpionirane", "text": "Вече ви информирахме кои са най-добрите мениджъри за пароли. Използването на подобни програми предлага ефективно решение на проблема с поверителността на личните ни данни в интернет. Вoдещите уеб браузъри разполагат със собствени инструмент за управление на пароли, както и плъгини за достъп до услуги като 1Password. Ново изследване на учени от Princeton University ни предупреждават да бъдем много внимателни, когато използваме мениджъри за пароли, предаде TheVerge. Тестовете им показват съществуването на два недостатъка, които позволяват да бъде следена активността на потребителите в интернет. Това означава, че хакери или рекламодатели могат да виждат какво правят хората, след като посетят даден уеб сайт. Специалистите откриват два различни зловредни кода, които се казват AdThink и OnAudience, които са предназначени да извличат поверителна информация съхранявана в мениджърите за пароли. Проблемът е, че жертвите дори не разбират, че биват проследявани.AdThink и OnAudience работят като възпроизвеждат невидими Login формуляри на уеб сайтовете, които се активират във фонов режим и заснемат текста, който въвеждат потребителите. Копието на тази информация след това може да се използва за логване в различни страници и проследяване на активността ни. В момента този недостатък вече се използва масово за таргетиране на реклами, а данните събрани по този начин се запазват в публичнo достъпни онлайн бази с данни.", "date": "2018.01.07", "title": "Мениджърите за пароли могат да се използват за шпиониране"}
{"url": "http://www.novinite.bg/articles/155239/Tri-godini-sled-karvavata-ataka-sreshtu-Sharli-Ebdo", "text": "Три години след атаката срещу френското сатирично издание \"Шарли Ебдо\" журналистите в редакцията продължават да живеят в страх,предаде БНТ.Първият брой за годината излиза с карикатура със заглавие \"Три години в стъклен буркан\". При атаката на 7 януари 2015 г. бяха убити 12 души от списанието, повечето бяха членове на редакторския екип.Днес в Париж ще се състои възпоменателна церемония за жертвите на атентата, на която ще присъства и френският президент.", "date": "2018.01.07", "title": "Три години след кървавата атака срещу \"Шарли Ебдо\""}
{"url": "http://www.novinite.bg/articles/155240/V-Germaniya-zapochvat-pregovorite-za-sastavyane-na-golyama-koaliciya", "text": "В Германия днес започват преговорите за съставяне на голяма коалиция. Преди четири дни консерваторите на канцлера Ангела Меркел и социалдемократите се договориха за началото на разговорите,предаде БНТ.Една от най-тежките теми за постигане на компромис между партиите ще бъде миграцията. Другият проблем, по който се разминават позициите на евентуалните бъдещи коалиционни партньори, е данъчната политика. Дали скоро Германия ще излезе от политическата криза ще стане ясно след четири дни, когато трябва да завършат разговорите. Германия е без правителство от парламентарните избори през септември.", "date": "2018.01.07", "title": "В Германия започват преговорите за съставяне на голяма коалиция"}
{"url": "http://www.novinite.bg/articles/155236/Nad-350-000-imenici-tryabva-da-pocherpyat-dnes", "text": "Над 350 000 българи празнуват имен ден на Ивановден, който отбелязваме на 7 януари. Според данните на националната статистика към края на 2017 г. броят на именниците, които трябва да почерпят за здраве на 7 януари, е общо 363 288. Мъжете са 233 342, а жените 129 946. Имен ден днес празнуват: Иван, Ваньо, Ваня, Йоана, Йоан, Ивайло, Ивайла, Иво, Ивона, Калоян, Жан, Жана, Яна. Януари е месецът, през който има най-много именници - близо един милион българи празнуват още от първия ден на новата година до Атанасовден.", "date": "2018.01.07", "title": "Над 350 000 именици трябва да почерпят днес"}
{"url": "http://www.novinite.bg/articles/155247/Livarpul-shte-kompensira-fenovete-koito-byaha-protiv-transfera-na-Koutino", "text": "Ръководството на Ливърпул ще компенсира феновете, които бяха против трансфера на техния любимец Филипе Коутиньо в Барселона. Мърсисайдци ще дават пари на съответния привърженик, върнал фланелка с името и номера на бразилеца за сезон 2017/2018.От клуба ще осигурят ваучер на стойност 50 паунда на всеки, който върне екипа. Това обяви клубът на официалния си сайт, след като стана ясно, че Коутиньо вече е в Барселона и всичко по сделката е договорено. Много фенове обаче няма да успеят да възвърнат част от сумата по платения екип, защото вече запалиха фланелките с името на бразилеца. Късно снощи и тази сутрин в социалните мрежи вря и кипя от фотоси, показващи горящ екип на Ливърпул с номер 10.Снощи Барса и Ливърпул обявиха , който преминава на \"Камп Ноу\" за сумата от 160 милиона евро. Така 25-годишният офанзивен халф се превръща в най-скъпия изходящ трансфер в историята на английския футбол. ", "date": "2018.01.07", "title": "Ливърпул ще компенсира феновете, които бяха против трансфера на  Коутиньо"}
{"url": "http://www.novinite.bg/articles/155246/Redjep-Erdogan-Dneshnoto-sabitie-e-vajno-poslanie-kam-mejdunarodnata-obshtnost", "text": "Днешното събитие е важно послание за международната общност. Истанбул показва, че различните култури живеят заедно в този град, днес още един път доказваме това. Това каза турският президент Реджеп Ердоган в словото си при откриването на реставрираната българска църква \"Свети Стефан\" в Истанбул,предаде БНТ.Със стоманен скелет, тази църква от 1898 г. е уникален пример, храм за българската общност, но също така дава принос за богатството и красотата на Истанбул, коментира турският президент.Реджеп Ердоган: Реставрацията започна през 2011 г. в сътрудничество с нашите български приятели. Тя беше трудна и продължителна, бяха инвестирани 15 млн. турски лири, екипът, който работи, прояви професионализъм и чувствителност към този проблем.Свободни сте да изповядвате своите религиозни убеждения, такива са били разбиранията и на нашите деди. Лошите спомени, които има от историята, не би трябвало да хвърлят сянка върху надеждата и възможността да живеем заедно. Трябва да има единение, това е нашето отношение към всички религии - единство в мнозинството. С това разбиране ние се стремим да поддържаме храмовете на всички религии във всички части на Турция, каза Ердоган.По думите му железната църква е най-скорошният пример на тази дейност.Ердоган изрази надежда за по-добри отношения на Турция по целия свят. Надяваме се да реставрираме съвместно историческите паметници в България, в София е приключила реставрацията на джамията, ще се радвам да отбележим заедно края на тази реставрация, каза още Ердоган.", "date": "2018.01.07", "title": "Реджеп Ердоган: Днешното събитие е важно послание към международната общност"}
{"url": "http://www.novinite.bg/articles/155234/Slancheva-nedelya", "text": "Днес ще бъде предимно слънчево, но на места в низините до обяд ще има мъгла или ниска облачност. Вятърът ще е съвсем слаб от югозапад. Максималните температури, предимно между 10° и 15°, в София – около 11°.Атмосферното налягане ще продължи да се повишава и ще е над средното за месец януари. Над планините ще е предимно слънчево. Ще духа умерен западен вятър. Максималната температура на височина 1200 метра ще е около 11°, на 2000 метра – около 5°.Над Черноморието ще е предимно слънчево. На места в сутрешните часове ще има мъгла или ниска облачност. Ще духа слаб южен вятър, който до вечерта ще се ориентира от запад. Максималните температури ще са между 10° и 13°. Температура на морската вода е 9°-10°. Вълнението на морето ще бъде 1-2 бала.", "date": "2018.01.07", "title": "Слънчева неделя"}
{"url": "http://www.novinite.bg/articles/155235/Ivanovden-e-", "text": "Българската православна църква почита паметта на Свети Йоан Кръстител - последният старозаветен пророк, който кръщава Исус Христос в река Йордан. Празникът е наричан от народа Ивановден. Йоан се ражда половин година преди Исус Христос. Неговите родители били на преклонна възраст, когато на баща му Закария се явил архангел Гавраил и му възвестил радостната вест, че жена му Елизавета е заченала техния първороден син. Свети Йоан Кръстителе назоваван още Предтеча, защото предрича идването на Христос на земята и подготвя пътя на месията с проповедите си. Според Евангелието той се прочул като проповедник в Юдея и Галилея. Свети Йоан е започнал да проповядва, когато навършил 30 години. Проповядвал е, че е изпратен от Бога да подготви пътя за идването на Христос и затова увещавал хората да се покаят за греховете си и да отворят душите си за Бога. Като символ на пречистване Йоан кръщавал покаялите се с вода.Едва 34-годишен, Йоан Кръстител е заловен и обезглавен по нареждане на цар Ирод Антипа. Животът и духовната чистота, която постига Йоан Кръстител, както и мъченическата му смърт, са причина житията и библейските разкази да говорят за него по-скоро като за ангел, отколкото като за човек. Иконите го изобразяват с пустинно облекло от камилска вълна, с кожен ремък и с криле като ангел, символизиращи моралната му чистота и достойнството на предтеча. В лявата си ръка държи разгънат ръкопис, на който се чете: \"Покайте се, защото се приближава царството небесно\". В България обредното къпане за здраве на Йордановден продължава и на Ивановден. В някои райони на страната то дори е по-характерно за този празник. Навсякъде обредът е за младоженците, като действието се извършва от кума или от девера.Затова окъпването би могло да се разглежда като елемент от следсватбените обичаи, с които се затваря широкият кръг на сватбената обредност. През този ден ергените къпят момите, къпят се и младите мъже, и имениците.", "date": "2018.01.07", "title": "Ивановден е !"}
{"url": "http://www.novinite.bg/articles/155249/Jega-mori-Avstraliya", "text": "Студената вълна с много по-ниски от нормалните за сезона температури продължава да създава затруднения в североизточните американски щати. За сметка на това в Австралия термометрите отчитат топлинни рекорди, предаде Нова телвеизия.В неделя Сидни преживя най-горещия си ден от 1939 г. насам. Живакът достигна 47,3 градуса по Целзий. Преди 79 години е отчетена съвсем малко по-висока температура – 47,8 градуса.Властите издадоха предупреждения за опасно горещо време и висок риск от пожари.", "date": "2018.01.07", "title": "Жега мори Австралия"}
