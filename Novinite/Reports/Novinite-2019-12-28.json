{"url": "https://www.novinite.bg/articles/184048/Transportniyat-haus-vav-Franciya-prodaljava", "text": "24-ти ден продължава стачката във Франция. И днес се очакват транспортни затруднения - движат се само една трета от линиите на метрото, намалени са и жп композициите. Планирани са редица мащабни протести - не само в столицата Париж, предаде БНТ.Французите недоволстват срещу предложената нова пенсионна система. Според тях, реформата ще ощети заетите в десетки сектори. Миналата седмица разговорите между синдикатите и правителството не дадоха резултат.Очаква се диалогът да бъде възобновен на 7-ми януари догодина. Протестите обаче няма да спират, подчертаха синдикалните организации.", "date": "2019.12.28", "title": "Транспортният хаус във Франция продължава"}
{"url": "https://www.novinite.bg/articles/184044/Vashington-globi-Lufthansa-s-64-mln", "text": "Федералната авиационна администрация на САЩ (FAA) наложи глоба в размер на над 6,4 милиона долара на германската авиокомпания Lufthansa, предаде БГНЕС, позовавайки се на ТАСС.Според изявление, публикувано на официалния уебсайт на авиационната администрация, компанията е имала 30 дни за официално становище, които са изтекли в петък.“Федералната авиационна администрация на САЩ налага глоба в размер на 6 428 000 долара на Lufthansa за предполагаемо извършване на близо 900 полета, които не са в съответствие с федералните авиационни разпоредби”, се казва в съобщение на Федералната адиационна администрация до медиите.Lufthansa е изпълнява полети до и от летищата в Сан Диего и Филаделфия въпреки липсата на разрешение от американския регулатор на въздушния трафик.  ", "date": "2019.12.28", "title": "Вашингтон глоби Lufthansa с $6.4 млн."}
{"url": "https://www.novinite.bg/articles/183834/Dumata-na-2019-e", "text": "Оксфордският речник определи думата на 2019-та. Тя е „climate emergency”. Което означава \"спешен случай с климата\".Това означава, че ситуацията изисква спешни мерки, за да се ограничат или прекратят климатичните промени и да се избегнат необратимите екологични щети.През последната година - от септември 2018 до септември 2019 употребата на словосъчетанието се е увеличило с 10 700 процента", "date": "2019.12.28", "title": "Думата на 2019 е..."}
{"url": "https://www.novinite.bg/articles/184059/Chirpan-tryabva-da-vrashta-100-bona-zaradi-bivsheto-rakovodstvo-na-obshtinata", "text": "Община Чирпан трябва да върне 100 хиляди лева на Регионалната инспекция по околната среда и водите, тъй като се е възползвала неправомерно от закупуване на инсталация. Това съобщи новият кмет на общината Ивайло Крачолов, цитиран от БГНЕС.Средствата от отчисленията от такса смет по член 64 общините имат възможност да поискат обратно за закупуване на сметосъбираща техника и съдове, при определени условия от екоиснпекцията.Оказва се, че предишното ръководство на община Чирпан е изтеглила сума от 100 хиляди лева, които е използвала неправомерно, като е закупила компостираща инсталация. А средствата не могат да бъдат разходвани за въпросното съоръжение, според условията на РИОСВ, съобщи кметът Крачолов. Той добави, че има разпореждане сумата да бъде възстановена по сметката на РИОСВ до края на месец февруари.По случая е заведена и прокурорска преписка. ", "date": "2019.12.28", "title": "Чирпан трябва да връща 100 бона заради бившето ръководство на общината"}
{"url": "https://www.novinite.bg/articles/184041/Dneven-horoskop-za-sabota", "text": "Днес пред вас ще има много възможности, но трябва да устоите на изкушението да се втурнете напред и да предприемете необмислени действия. Нещата вероятно няма да са различни и утре, така че можете да действате тогава. Трябва да избегнете изкушението днес. Можете да постигнете невероятен успех, ако се трудите усърдно днес. Енергията ви е подходяща за постоянна работа и може да успеете да преминете на следващо ниво. Днес сте пълни със страхотни идеи и ще очудите много хора около вас. На повечето от тях идеите много ще им допаднат и ще ви предложат страхотни начини да ги развиете. Не се отказвайте от идеите си в никакъв случай. Представителите на останалите зодии могат да намерят дневния си хороскоп ", "date": "2019.12.28", "title": "Дневен хороскоп за събота"}
{"url": "https://www.novinite.bg/articles/184042/Moshten-ciklon-udari-Fidji-nanese-ogromni-shteti", "text": "Над 2000 души са евакуирани, а един човек е в неизвестност, след като тропическият циклон Сарай удари Фиджи в събота сутринта, предаде БГНЕС, позовавайки се на АФП. Нанесени са огромни материални щети.Директорът на Националната служба за управление на бедствията Васити Соко призова местните жители и хилядите туристи във Фиджи да не бъдат безразсъдни, да прекратят почивката си и да се евакуират. Сарай удари тихоокеанската държава с проливни дъждове и разрушителни ветрове с пориви от над 150 км./ч.Множество ниско разположени региони са наводнени, изкоренени са дървета, хиляди останаха и без дом, след като бурята разруши домовете им.Хиляди летовници бяха блокирани на път или на връщане от Фиджи, след като полетите им бяха отменени.В нарочно изявление правителството на Фиджи предупреди за „разрушителни ветрове и очаквани наводнения по крайбрежието“.Националната служба за управление на бедствията съобщи, че рано сутринта в събота 1 970 души са потърсили подслон. Не се съобщава за ранени или пострадали.Спасителите помогнаха на човек, блокиран в средата на река, която е искал да премине, бягайки от циклона; и са спасили мъж, завлечен в открито море, който все пак е бил намерен и изваден.Изпълняващият длъжността комисар на полицията Русиате Тудраву заяви, че е крайно разочарован от факта, че някои хора са пренебрегнали предупрежденията за опасно време.Прогнозите са циклонът да премине през Фиджи и да удари съседния остров Вити Леву, а след това и южните острови на Фиджи. Очаква се в неделя вечер бурята да порази и Кралство Тонга, което вече изпрати предупреждения до жителите и гостите си за очаквания тропически циклон. ", "date": "2019.12.28", "title": "Мощен циклон удари Фиджи, нанесе огромни щети"}
{"url": "https://www.novinite.bg/articles/184050/OON-dade-zelena-svetlina-na-ruski-proekt-sreshtu-kiberprestapnostta-po-sveta", "text": "ООН даде зелена светлина за изработването на нов международен договор за борба с киберпрестъпността, предаде БНР, позовавайки се на \"Асошиейтед прес\". Резолюцията, чийто автор е Русия, беше приета въпреки възраженията на Европейския съюз, Съединените щати и други страни.Тя предвижда да бъде създадена експертна комисия, представляваща всички региони в света. Комисията ще трябва \"да изработи всеобхватна международна конвенция за противодействие на използването на информационните и комуникационните технологии за криминални цели\".Заместник-постоянният представител на Съединените щати в ООН Черит Норман Чалет посочи, че \"тази резолюция ще подкопае международното сътрудничество в борбата с киберпрестъпността.", "date": "2019.12.28", "title": "ООН даде зелена светлина на руски проект срещу киберпрестъпността по света"}
{"url": "https://www.novinite.bg/articles/184049/Temperaturite-v-Avstraliya-s-novi-rekordi", "text": "Червен код в щата Южна Австралия - температурите там скочиха до 42 градуса. Австралия се приготвя за поредната екстремно гореща вълна, предаде БНТ.В следващите дни се очаква ново повишение на температурите, което допълнително ще затрудни и без това сложната ситуация с пожарите. Най-сериозно остава положението в щатите Нов Южен Уелс, Южна Австралия и Виктория. Там бушуват над 100 пожара, като най-големият е западно от Сидни.Според учените, климатичните промени са сред основните причините за пожарите и необичайно високите температури. ", "date": "2019.12.28", "title": "Температурите в Австралия с нови рекорди"}
{"url": "https://www.novinite.bg/articles/184060/Jaltite-jiletki-s-posleden-protest-za-2019-g", "text": "Без сблъсъци и напрежение преминава последният за 2019 г. протест на \"жълтите жилетки\". Въпреки че полицията се опита да разгони протестиращите със сълзотворен газ, не се стигна до по-тежки инциденти.Традиционният съботен митинг на \"жълтите жилетки\" започна в събота от площад \"Биржи\" в Париж, предадоха БГНЕС и БНТ. Според груби оценки на наблюдатели участниците в протеста са няколкостотин души. Те се събраха по обед на площада и тръгнаха на шествие из града.Маршрутът на митинга им минава през Площада на Републиката до гара Север. Там \"жълтите жилетки\", както е планирано, ще се присъединят към демонстрацията срещу пенсионната реформа, организирана от синдикатите.На плакатите и банерите, носени от протестиращите, са написани призиви за безсрочна стачка срещу пенсионната реформа и искания за оставка на френския президент.Подсилените полицейски отряди дежурят на мястото.Вече повече от една година движението на \"жълтите жилетки\" протестира в цяла Франция. Следващият голям митинг е насрочен за 9 януари. От 7 януари пък започват интензивни срещи между синдикатите и правителството за пенсионната реформа.", "date": "2019.12.28", "title": "“Жълтите жилетки“ с последен протест за 2019 г."}
{"url": "https://www.novinite.bg/articles/184058/Ukraincite-i-separatistite-shte-si-razmenyat-plennici", "text": "Украинските власти и проруските сепаратисти в източната част на страната са съгласували размяна на десетки военнопленници, която ще се състои утре, обяви самопровъзгласилата се Донецка народна република (ДНР), предаде БНР, позовавайки се на АФП.И двете страни съобщиха по-рано този месец, че ще има размяна в края на годината след мирните преговори на високо равнище в Париж.„Киев и Донбас са стигнали до споразумение за размяна на затворници тази неделя – 29 декември“, съобщи говорителката на донецките власти Дария Морозова.Тя уточни, че двата сепаратистки региона – Донецк и Луганск ще предадат на Киев 55 души, а в замяна ще получат 87 пленници. Не съобщават подробности за самоличността им.Според руски медии размяната ще се състои на фронтовата линия.От своя страна властите в Киев заявиха, че не коментират появилата се информация, но и не отрекоха подготовката на размяната. ", "date": "2019.12.28", "title": "Украинците и сепаратистите ще си разменят пленници"}
{"url": "https://www.novinite.bg/articles/184063/Kipar-s-oshte-po-golyamo-jelanie-da-sloji-prat-v-koleletata-na-tursko-libijskite-vrazki", "text": "Кипър засили кампанията си срещу все по-тесните връзки на признатото от ООН либийски правителство с Турция, като домакинства днес преговори с водеща фигура в конкурентната администрация в северноафриканската страна, предаде БНР, позовавайки се на АФП.Председателят на базирания в Източна Либия парламент Агила Салех се срещна с кипърския си колега Деметрис Силурис, съобщи негов съветник в Бенгази.Салех е призовал Кипър да оттегли признаването на базираното в Триполи правителство на националното съгласие, което „изгубило легитимността си и искало да продаде Либия на чужденци“, каза Хамид ал Сафи.На срещата били дискутирани начини за противопоставяне на споразуменията, включително в сферата на отбраната, сключени през ноември между Анкара и Триполи.Едното от тях предвижда пряка военна намеса на турски сили в подкрепа на международно признатото правителство на Файез ал Сарадж. Стъпка, която Турция готви за следващия месец.Либия е въвлечена в граждански конфликт, в който силите на военачалника Халифа Хафтар, лоялни на източнолибийския парламент, воюват с базираната в Триполи власт.В понеделник се предвижда в турския парламент да бъде внесено предложение за гласуване на правомощие от турските депутати за изпращане на турски войници в Либия, съобщи междувременно проправителственият информационен сайт Хабер 7, цитиран от БТА. Според информацията ръководството на парламентарната група на управляващата Партия на справедливостта и развитието /ПСР/ е разпратило спешно нареждане до депутатите си.В рамките на преговорите, които се водят с Либия, предложението за изпращане на войници в Либия, вероятно ще бъде внесено в парламента на 30 декември, в понеделник, и парламентът може да се събре на заседание за обсъждането му на на 2 януари 2020 г. от 14 часа. По тази причина молим всички депутати да съобразят програмата си с това и в уречения ден и час да бъдат готови да присъстват в парламента, се посочва в изпратения до депутатите от ПСР текст.Хабер 7 допълва, че датите за обсъждане и гласуване в Меджлиса на предложението за изпращане на войници в Либия са били изтеглени изненадващо по-рано от първоначално предвиденото.Тези дни турският президент Реджеп Ердоган бе обявил, че Турция е готова да изпрати военна помощ на либийското Правителство на националното съгласие /ПНС/, базирано в Триполи. Ердоган бе посочил, че към 8 или 9 януари 2020 г. в турския парламент може да бъде внесено предложение за изпращане на войници в Либия.", "date": "2019.12.28", "title": "Кипър с още по-голямо желание да сложи прът в колелетата на турско-либийските връзки"}
{"url": "https://www.novinite.bg/articles/184043/Kazahstan-e-v-den-na-traur", "text": "В Казахстан е ден на траур след вчерашната самолетна катастрофа, при която загинаха 12 души, а 67 бяха ранени, предаде БНР. Самолетът \"Фокер 100\" на казахстанската авиокомпания \"Бек еър\", се вряза в бетонна стена, след което се удари в двуетажна жилищна сграда в Алмати.Властите спряха полетите на всички самолети от този модел в Казахстан. Двете основни версии, по които се работи, са техническа неизправност или човешка грешка. Черната кутия на самолета ще бъде предадена в Междудържавния авиационен комитет в Москва за експертиза.  ", "date": "2019.12.28", "title": "Казахстан е в ден на траур"}
{"url": "https://www.novinite.bg/articles/184053/Pone-6-zaginali-ot-7-na-borda-na-razbil-se-na-Havaite-helikopter", "text": "Намерени са телата на шестима души, след като хеликоптер се разби в планински район на хавайския остров Кауаи. Според документaцията на борда на машината е имало 7 души, предаде БНТ.Според местни медии става дума за две семейства, като най-малко двама от пътниците са били деца. Според Бреговата охрана хеликоптерът е правил туристическа обиколка на острова, когато се извива внезапна буря с дъжд и силен вятър. Около 40 минути след като е трябвало да кацне, е подаден сигнал за изчезването му.Началото на издирвателната операция беше отлагано няколко пъти заради силен дъжд и слаба видимост. Акцията беше затруднена и от сложния планински район, в който е паднал хеликоптерът.“Документите от полета потвърждават, че на борда на хеликоптера е имало седем души, открити са останките на шестима. Няма индикации да има оцелели. Издирвателната операция ще продължи, когато метеорологичните условия го позволят”, обяснява Сол Канохо, началник на пожарната на остров Кауаи.  ", "date": "2019.12.28", "title": "Поне 6 загинали от 7 на борда на разбил се на Хаваите хеликоптер"}
{"url": "https://www.novinite.bg/articles/184038/Oblachno-po-planinite-shte-padne-malko-snyag", "text": "Днес облачността над страната ще се задържи променлива, по-често значителна и на отделни места, главно в планинските райони ще превали слаб сняг. Ще продължи да духа до умерен северозападен вятър, с който ще прониква по-студен въздух. Максимални температури между 1 и 6 градуса, сочи прогнозата на НИМХ.Атмосферното налягане ще бъде малко по-високо от средното за месеца. След обяд ще започне да се повишава.Над планините ще има значителна облачност с превалявания от сняг. Ще духа умерен до силен северен вятър. Максималната температура на височина 1200 метра около минус 2 градуса, на 2000 метра – минус 9.Над Черноморието ще има променлива облачност. Ще духа до умерен северозападен вятър. Максималните температури ще бъдат 5-6 градуса, температурата на морската вода е 11-12. Вълнението на морето ще бъде 2-3 бала.", "date": "2019.12.28", "title": "Облачно, по планините ще падне малко сняг"}
{"url": "https://www.novinite.bg/articles/184046/Plovdivskite-obshtinari-glasuvat-po-visokite-danaci", "text": "Извънредна сесия на общинския съвет в Пловдив. Съветниците ще обсъждат предложените от новия кмет по-високи местни данъци и такси, както и тегленето на нов общински заем от 120 млн. лв., предаде БНТ.Преди месец екипът на Здравко Димитров поиска общината да вземе кредит с лихва под 1% за 25 години. Парите са необходими за осъществяване на новите инфраструктурни проекти на Пловдив. Сред тях - пътната връзка между районите Южен и Тракия, пробивът Модър-Царевец, изграждането на нов мост над река Марица и разширяване на ключовите булеварди.Общинският съвет ще гласува и предложението за повишаване на такса битови отпадъци от 1,5 на 1,8 промила. В случай, че бъде прието, то ще оскъпи таксата на имот средно с по 1 лев и 20 стотинки на месец. Предвижда се още повишаване на данъка за прехвърляне на имоти и на туристическия данък. ", "date": "2019.12.28", "title": "Пловдивските общинари гласуват по-високите данъци"}
{"url": "https://www.novinite.bg/articles/184052/Raketna-ataka-sreshtu-US-baza-v-Irak-ima-zaginal-i-raneni", "text": "Най-малко осем ракети бяха изстреляни срещу база, принадлежаща на американските и иракските сили край северния иракски град Киркук, съобщи снощи на сайта си телевизионният канал \"Ас Сумария\", цитиран от ДПА, предаде БНР.Ракетите са ударили складове на американските сили във военна база \"К1\", посочва \"Ас Сумария\", като се позовава на източник от сферата на сигурността.Силите за сигурност са открили мястото, от което са изстреляни ракетите, които са били \"Катюша\", се допълва в информацията, но не се дават повече подробности.Засега никоя групировка не е поела отговорност.През декември 2017 г. Ирак обяви, че територията му е освободена от \"Ислямска държава\" след подпомогната от САЩ военна кампания, продължила повече от три години.Оттогава членове на \"Ислямска държава\" извършиха няколко нападения срещу силите за сигурност и цивилни в различни части на Ирак.Иракската армия потвърди за нападението срещу база \"К1\", предаде Ройтерс.Пожелали анонимност американски представители заявиха пред Ройтерс, че при атаката е загинал американски цивилен подизпълнител, а няколко военнослужещи са леко ранени. Източниците подчертават, че това са само първоначални данни. ", "date": "2019.12.28", "title": "Ракетна атака срещу US база в Ирак, има загинал и ранени"}
{"url": "https://www.novinite.bg/articles/184065/Kiev-odobri-gazovata-sdelka-s-Moskva-kriza-nyama-da-ima", "text": "Кабинетът на министрите на Украйна одобри споразумението за транзит на газ на страната с Русия, съобщи РИА “Новости”, предадоха БГНЕС и Нова ТВ. Преговорите между Москва и Киев по новото споразумение за транзит на руски газ през територията на Украйна продължават три дни.Основните параметри на транзитния договор бяха съгласувани още на 20 декември по време на преговори в Берлин и Минск. Срокът на новото споразумение е пет години. Догодина Русия трябва да достави на европейския пазар през Украйна 65 милиарда кубични метра газ и по 40 милиарда годишно от 2021 г. до 2024 г. Протоколът включва и правни спогодби за уреждане на спорове.В петък руският министър на енергетиката Александър Новак обяви, че на украинската страна са били изплатени присъдените от международния арбитраж в Стокхолм 2 милиарда и 900 милиона долара.", "date": "2019.12.28", "title": "Киев одобри газовата сделка с Москва, криза няма да има"}
{"url": "https://www.novinite.bg/articles/184047/Ubiti-i-raneni-sled-strelba-sreshtu-kinadjii-v-SASht", "text": "Най-малко двама души са убити и още неколцина други са ранени, когато филмова трупа, снимаща музикален видеоклип, била внезапно нападната на паркинг край Хюстън, щата Тексас, съобщи шерифът на община Харис Ед Гонсалес, цитиран от \"Асошиейтед прес\", предаде БНР.На брифинг след инцидента шерифът каза, че двама души са убити и 4-ма са ранени, но по-късно в Туитър той ревизира броя на жертвите при стрелбата в петък вечерта на осем. Не стана ясно дали това е общ брой на убитите и ранените. Гонсалес каза, че някои от ранените са в болница в \"много сериозно състояние\".Според него властите получили сигнал за стрелба от преминаващи автомобили в жилищен квартал около 21:30 ч. местно време снощи. Това станало на служебен паркинг, където група мъже снимали музикален видеоклип. Не било ясно какво е предизвикало стрелбата.Не е ясно и дали всички нападатели (броят им не е известен) са стреляли от коли, или е имало и намиращи се на място край паркинга. Според шерифа жертвите са испаноезични мъже, които изглеждат на възраст малко над 20 г. Засега няма заподозрени. Той призова всички евентуални свидетели или други хора, които може да са били ранени при стрелбата, да дадат каквато могат информация на полицията. ", "date": "2019.12.28", "title": "Убити и ранени след стрелба срещу кинаджии в САЩ"}
{"url": "https://www.novinite.bg/articles/184064/I-v-Troyan-shte-plashtat-po-visoki-danaci-ot-Nova-godina", "text": "Община Троян реши да не увеличава местните данъци върху недвижимите имоти и автомобилите през следващата година, но от 1 януари се вдига с 20 на сто таксата за битови отпадъци, съобщава БНР.От общината съобщиха, че запазват сегашния размер на данъците, въпреки че намаляват възможностите за приходи от продажба на общинска собственост.Директорът на дирекция „Общинска собственост“ Борис Бояджиев поясни, че увеличението на такса битови отпадъци, което ще е във възможния минимум се налага заради значителното повишение на отчисленията по чл. 60 и чл. 64 от Закона за управление на отпадъците и увеличение на минималната работна заплата. Той даде и пример:„Ако е в първа зона и е монолитен апартамент с разгъната площ от 67 кв. м, мазе 15 кв. м и таван 16 кв. м завишението ще бъде с 18,85 лева. Във втора зона ще бъде 13,47 лева,  в трета - 9,46 лева, а в четвърта - 6,76 лева.“По-малко ще е увеличението за собствениците на панелните жилища и имотите в селата.", "date": "2019.12.28", "title": "И в Троян ще плащат по-високи данъци от Нова година"}
{"url": "https://www.novinite.bg/articles/184039/Promeni-v-dvijenieto-v-centara-na-Sofiya-zaradi-novogodishniya-koncert", "text": "На 31 декември 2019 г. на  площад „Княз Александър I“ от 22:00 ч. до 00:30 ч. на 01.01.2020 г. ще се проведе традиционният празничен Новогодишен концерт „Сцена под звездите“. Инициативата е част от Календара на културните събития на Столична община за 2019 г.20-то издание на празничната инициатива съвпада с отбелязването на 140 години от обявяването на София за столица на България и 60-годишнината на Българската национална телевизия.Режисьор  и сценарист на спектакъла е Борис Радев, а на сцената на открито ще излязат Кирил Маричков, Иван Лечев, Дони, Славчо Николов и Венко Поромански от „Фондацията“, братя Аргирови, кубинската изпълнителка Долорес Естрада, хитовата поп певица от 90-те Тони, провокативните таланти от Expose Team и брас бенд „Виво Монтана“. Водещи ще бъдат Райна Налджиева и Мирослав Димитров от предаването „Туризъм.бг” на БНТ.Концертът ще бъде излъчван директно в програмата на БНТ1 от 22:00 ч.  Във връзка с реализацията на мащабното празнично събитие в сърцето на София ще има промени на движението: след 20:00 ч. на 28 декември 2019 г. ще бъде въведена забрана за паркиране на автомобили на паркингите на площад „Княз Александър I“ и ул. „Дякон Игнатий“. На 31 декември 2019 г., след 15:00 ч. ще бъде забранено преминаването на МПС по бул. „Цар Освободител“. Движението ще бъде възстановено след 06:00 ч. на 01 януари 2020 г. Паркингът ще може да се използва след 23:00 ч. на 01 януари 2020 г.   ", "date": "2019.12.28", "title": "Промени в движението в центъра на София заради новогодишния концерт"}
{"url": "https://www.novinite.bg/articles/184057/Poleti-ot-i-do-Sofiya-shte-badat-zasegnati-ot-stachkata-na-Germanwings", "text": "Пилотите и стюардесите на авиокомпания „Джърмануингс” (Germanwings) започват ефективна стачка в 0:00 ч. на 30.12.2019 г., която ще продължи до 24:00 ч. на 01.01.2020 г. От стачните действия ще бъдат засегнати и полетите на „Юроуингс“, които се оперират от компанията, като от София те са до германските градове Дюселдорф и Щутгарт, предаде БГНЕС.Полетите на авиокомпания “Луфтханза”, в т.ч. на другите дъщерни дружества, няма да бъдат засегнати от стачката, но според “УФО” има вероятност от 02.01.2020 г., или дори по-рано, стачните действия да обхванат и други авиопревозвачи от групата, за което допълнително ще бъде съобщено, отбелязва българското МВнР.От там съветват българските граждани, на които предстои пътуване с авиокомпания “Джърманъуингс” в посочения период, или които възнамеряват да използват услугите на авиопревозвач от групата на “Луфтханза” от 02.01.2020 г. нататък, да се информират предварително за закъснения или отмяна на полетите им. Актуална информация пътуващите могат да получават на сайта на „Луфтханза” на адрес:  .В случай на нужда, българските граждани могат да се свържат с:-Консулската служба на посолството на България в Берлин на телефон: +49 30 206 48 935 и следния телефон при спешни случаи: +49 176 122 99 190; -Генералното консулство на България в Мюнхен на телефон: + 49 89 17 11 76 14, а в извънработно време на номер: + 49 172 888 10 56; -Генералното консулство на България във Франкфурт на телефон: +49 69 509 278 1310.---Сигнали и молби за съдействие при бедствени ситуации на български граждани се приемат денонощно и на телефонните линии на Дирекция \"Ситуационен център\": +359 2 948 24 04; +359 2 971 38 56 или имейл:  .МВнР препоръчва на българските граждани, при пътувания в чужбина, да се възползват от възможността да се регистрират в рубриката \"Пътувам за…” на следния адрес: ( ).", "date": "2019.12.28", "title": "Полети от и до София ще бъдат засегнати от стачката на Germanwings"}
{"url": "https://www.novinite.bg/articles/184054/Za-poredna-godina-Top-chujdestranniyat-investitor-u-nas-balgarskite-gastarbajteri", "text": "През 2019 г. най-големият чуждестранен инвеститор у нас остават българите в чужбина, предаде Нова телевизия. Милиони левове от гурбетчийски труд постъпват към България около коледните и новогодишните празници.Цели села се издържат от припечеленото от свои роднини в чужбина. Най-големи суми се изпращат от Германия, Съединените щати и Испания, а голяма част от тях отиват в селата в петричкия и гоцеделчевския край.", "date": "2019.12.28", "title": "За поредна година: Топ чуждестранният инвеститор у нас – българските гастарбайтери"}
{"url": "https://www.novinite.bg/articles/184056/Kola-bomba-ubi-pone-76-dushi-v-Mogadishu", "text": "Най-малко 76 души загинаха днес в резултат на мощен взрив, предизвикан от кола бомба в оживен район на сомалийската столица Могадишу, предаде БНР, цитирайки АФП.Много от жертвите са студенти, съобщиха местните власти.Експлозията избухнала на натоварено кръстовище в югозападната част на града, където трафикът е интензивен заради контролно-пропускателен пункт и данъчен офис.Могадишу редовно е обект на терористични атаки с коли бомби, извършвани от ислямистката групировка „Аш Шабаб“, като днешният взрив е сред най-смъртоносните за последните около две години.Полицията съобщи, че сред жертвите са двама турски граждани. Поне 70 са ранените в атентата. Колата експлодирала на много оживен полицейски контролен пункт в града, на който се събира пътна такса. Това станало в сутрешния час пик, когато много хора отивали на работа след петъчния празничен ден.Живеещ наблизо очевидец, цитиран от \"Ройтерс\", излязъл от къщи да види какво става и преброил най-малко 13 трупа. \"Десетки други крещяха за помощ, но полицията незабавно откри стрелба и аз бързо се прибрах у дома\", каза той.Ранените били отведени в болница \"Медина\", където друг свидетел на \"Ройтерс\" видял десетки хора да пристигат с линейки от мястото на експлозията.Кметът на Могадишу майор Омар Мухамуд каза пред репортери, че правителството е потвърдило за най-малко 90 ранени при взрива, повечето от тях деца и ученици, както и студенти, минаващи оттам с автобус. На снимки от местопроизшествието се виждат обгорели каросерии на коли, а над града се издига гъст облак дим.Никой засега не е поел отговорност за кървавия атентат, но вероятно зад него стои свързаната с терористичната мрежа \"Ал Кайда\" \"Аш Шабаб\". Групировката, която се стреми да свали подкрепяното от ООН правителство, бе изтласкана от Могадишу преди няколко години, но продължава да контролира чрез рекетьорска \"данъчна\" система части от централните и южните райони на Сомалия и да извършва нападения срещу популярни и оживени места като кръстовища и хотели в крайморската столица.Установяването на точния брой на жертвите и пострадалите не е лека задача, защото властите са дали инструкция на медицинския персонал да не разкриват бройки, както се правеше по-рано, а на журналистите е забранено да отиват на местата, където са извършени такива терористични атаки, отбелязва Ройтерс.Сомалия е раздирана от вътрешни конфликти и междуособици от 1991 г. насам, когато военните племенни вождове свалиха диктатора Сиад Баре, а след това започнаха борби помежду си.По последни данни  жертвите на днешния атентат с кола бомба в сомалийската столица Могадишу могат да достигнат 90 души.  Натъпканият с експлозиви автомобил е бил взривен в час пик до оживен полицейски контролен пункт в града, на който се събира пътна такса. ", "date": "2019.12.28", "title": "Кола бомба уби поне 76 души в Могадишу"}
{"url": "https://www.novinite.bg/articles/184055/Defektni-stoki-zakasneli-dostavki-i-zabaveno-vrashtane-na-pari-naj-chestite-oplakvaniya-okolo-Koleda", "text": "Дефектни подаръци, закъснели доставки и забавено връщане на парите при упражнено право на отказ от онлайн поръчка са най-честите оплаквания по време на Коледните празници, съобщи по НОВА ТВ Игнат Арсенов от Комисията за защита на потребителите (КЗП).В периода 24 – 27 декември са постъпили 24 писмени жалби и 65 запитвания на горещия телефон на потребителя 0 700 111 22.  Има няколко сигнала за отказ на физически магазини да заменят подаръка или да възстановят заплатеното за него. При покупката обаче не е било уточнено дали тези възможности са част от фирмената политика на търговеца, законът задължава само онлайн магазините да приемат обратно покупките в 14-дневен срок от доставката. Затова предстои уточняването на обстоятелствата при всеки от тези случаи. Един от постъпилите в Комисията и в Нова телевизия сигнали е свързан с хотел във Велинград. Проверката на контролния орган установи, че макар обектът да се нарича СПА хотел, той не притежава сертификат за СПА център. „Това е нарушение на закона и ще бъдат предприети съответните действия“, коментира Арсенов. При наличие на необходимите доказателства, че обектът се рекламира като СПА хотел с цел заблуда на потребителите, Комисията ще се произнесе за наличие на нелоялна търговска практика. Санкцията може да достигне до 30 000 лв.   „Нашата проверка продължава и по отношение на конкретната жалба – какво е съдържала офертата, какво се предлага в хотела“, добави Арсенов. „Когато приемем една оферта и част от услугите не са предоставени, имаме право на компенсация, чийто размер не е точно фиксиран. Потребителят трябва да се обърне първо към предоставящия услугите – хотелиера или туроператора, а при отказ от страна на икономическия оператор – КЗП може да окаже съдействие“, обясни той. Относно основното оплакване в случая – липсата на вода – експертът уточни, че проблемът се дължи на възникнала авария на ВиК мрежата, т.е. на обстоятелства, които не зависят от хотела.Игнат Арсенов напомни, че е рисково да се правят резервации за настаняване през социалните мрежи, когато насреща стои физическо лице. „Опасностите се крият в това, че ние може да резервираме от лице, което няма право да осъществява такава дейност. После дори при проверка от страна на контролните органи много трудно може да се установи кой е извършил нарушение и как потребителят е измамен“, заяви той. „Когато потребителите използват платформи за резервации, е необходимо да проверят каква е тяхната допълнителна защита – платформите предлагат такава. Ако не разполагат с необходимото време, могат да се обърнат към туроператори или туристически агенти, които да направят това за тях“, каза още Арсенов.Пътуващите в която и да било страна по света имат еднакви туристически права при ползването на услугите на български или европейски туроператор или турагент. „Ако са самостоятелно организирани и имат проблем с настаняване, транспорт и други подобни услуги в държава от ЕС, могат да получат съдействие от бюрата Европейски потребителски центрове.", "date": "2019.12.28", "title": "Дефектни стоки, закъснели доставки и забавено връщане на пари – най-честите оплаквания около Коледа"}
{"url": "https://www.novinite.bg/articles/184061/Naj-bogatite-zabogatyaha-s-oshte-12-trln-dolara-prez-2019-g", "text": "Общото финансово състояние на 500-те най-богати хора на земята нараства с една четвърт, съобщава Bloomberg, предават БГНЕС и БНТ. Според агенцията най-заможните хора в света притежават 5,9 трилиона долара, а това е с 1,2 трилиона повече от миналата година.172 американски милиардери, включително собственикът на Фейсбук Марк Зукърбърг и основателят на Майкрософт Бил Гейтс, увеличават общото богатство с 500 милиарда долара.И в Русия богаташите множат авоарите си - само за година най-богатите руснаци са добавили 51 млрд. долара към състоянието си.", "date": "2019.12.28", "title": "Най-богатите забогатяха с още 1.2 трлн. долара през 2019 г."}
{"url": "https://www.novinite.bg/articles/184051/Ekipajite-na-Germanwings-shte-stachkuvat-okolo-Nova-godina", "text": "Германският синдикат Уфо призова към стачка кабинния персонал на нискотарифната авиокомпания Germanwings, която е подразделение на \"Луфтханза\", информира в. \"Ханделсблат\", предаде БНР. Стачните действия ще започнат от 0:00 часа местно време на 30-ти декември и ще продължат до 24:00 часа на първи януари.Стачката е част от продължаващ с месеци спор с ръководството на \"Луфтханза\" и дъщерните й компании за условията на труд. Трудовият спор вече доведе от предупредителна стачка в четири подразделения на \"Луфтханза\" и двудневна стачка в компанията майка. През ноември около 1500 полета бяха отменени, като това засегна около 200 хиляди пътници. ", "date": "2019.12.28", "title": "Екипажите на Germanwings ще стачкуват около Нова година"}
{"url": "https://www.novinite.bg/articles/184045/S-50-poskapnalo-svinskoto-prez-godinata", "text": "Свинското месо се оказа рекордьор по поскъпване през 2019 г., като цената се е покачила с до 50%.„Още в началото на септември алармирахме, че има възможност да стигне до 50%. Тя вече е факт. В момента свинското се предлага с над 50% по-скъпо сравнение с миналата година”, заяви Пейо Майорски от Асоциацията за защита на потребителите пред Нова телевизия.Според Асоциацията поскъпването е спекулативно и е започнало още в средата на годината.„Започна с бавни темпове. Но към края на годината, когато традиционно консумираме свинско повече, цената скочи драстично с 10 до 17%”, коментира Майорски.По думите му основната причина за покачването не е африканската чума.Поскъпването на пилешкото месо пък Майорски обясни с това, че много хора започват да преминават на него заради цените на свинското.От Асоциацията смятат, че цените се повишават заради годишната инфлация, повишените производствени разходи, очакваното от транспортните фирми въвеждане на тол такси. ", "date": "2019.12.28", "title": "С 50% поскъпнало свинското през годината"}
{"url": "https://www.novinite.bg/articles/184062/Obshtina-Plovdiv-s-podarak-kam-sagrajdanite-si-po-visoki-danaci", "text": "Пловдивският общински съвет прие новите данъчни ставки, които влизат в сила от идната година, съобщава БНР. Увеличава се такса „Битови отпадъци“ - от 1,5 на 1,8 промила за физически лица. По-висок ще е и данъкът при придобиване на имущество - от 2,5 на 3 на сто. С гласуваните днес промени вече може да се формира и проекторамката на бюджета. Общественото обсъждане ще е в средата на януариПри приемането на новите данъчни ставки съветниците решиха, че от следващата година ще е по-нисък данък МПС за две категории – Евро 5 и 6 с близо 10%, но намалението ще е само за екологичния коефициент. Новият налог засяга едва 15 000 автомобила в Пловдив от общо регистрирани 170 000. В пакета от променени ставки влиза и туристическият данък, който се увеличава с 20 стотинки на нощувка.Междувременно на днешната сесия местният парламент прие и възможността Община Пловдив да поеме дългосрочен общински дълг, за да се финансира изпълнението на  големи обекти.Така  кметът Здравко Димитров ще може да преговаря с Европейската инвестиционна банка за условията по кредитната линия. Предложението на банката е за заем до 120 милиона лева при лихвен процент под 1 на сто, гратисен период до 7 години, със срок на изплащане и погасяване до 25 години.Очаква се самият договор да бъде гласуван в средата на годината, като преди това ще има и обществено обсъждане.", "date": "2019.12.28", "title": "Община Пловдив с „подарък“ към съгражданите си – по-високи данъци"}
{"url": "https://www.novinite.bg/articles/184040/Bedstveno-polojenie-v-Pernik-pone-do-27-yanuari", "text": "Бедственото положение в Перник от днес се удължава с още 30 дни, предаде БГНЕС.Миньорският град е на воден режим от 18 ноември, а от 21 декември е обявено бедствено положение. Удължаването на срока му заварва перничани на прага на новата година в изключително кризисна ситуация.Днес трябва да станат ясни и всички резултати от взетите проби за ешерихия коли в кв. “Проучване”. В петък от РЗИ-Перник съобщиха, че резултатите от 13 от взетите проби са с нормални показатели. Общо взетите проби са 16.Кметът Станислав Владимиров заръча на държавна фирма “Монтажи” и ВиК дружеството да започнат подмяна на ВиК и канализационната мрежа.Междувременно от прокуратурата информираха, че главният прокурор Иван Гешев взема под специален надзор досъдебните производства за водната криза в града.Разследването, наблюдавано от прокурор от СП, се води срещу длъжностни лица от общинската и областната администрация, за това, че в периода 2017 – ноември 2019 г. не са положили достатъчно грижи, съответно за водопреносната и водоснабдителната мрежа в Община Перник, и за стопанисването на водния ресурс в яз. Студена. От това са настъпили значителни вредни последици. Разследването се води за безстопанственост.На последното заседание на Министерски съвет за годината пък премиерът Борисов поиска всички ВиК дружества да преминат към едно общо държавно. В Перник ще започне изграждане на нов магистрален водопровод, по който ще са монтирани датчици, за да се избегне кражба на вода.До овладяване на кризата в града са командировани министри и началници на различни институции, които имат отношение по водната инфраструктура.  ", "date": "2019.12.28", "title": "Бедствено положение в Перник поне до 27 януари"}
