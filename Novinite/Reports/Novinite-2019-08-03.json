{"url": "https://www.novinite.bg/articles/178751/Dneven-horoskop-za-sabota", "text": "Поемете дълбоко дъх, няколко пъти, преди да вземете важно решение днес. Може да нямате цялата нужда информация, за да отговорите веднага. А и може да се окаже, че не е добра идея.Не се опитвайте да държите всичките си вещи на едно място. Така вероятността да загубите нещо е още по-голяма. Ако се случи нещо подобно, тогава ще го мислите.Бъдете внимателни с финансите си. Ще се появят непредвидени разходи и е препоръчително да отложите големи покупки и да потърсите помощ от някого. Вижте повече: ", "date": "2019.08.03", "title": "Дневен хороскоп за събота"}
{"url": "https://www.novinite.bg/articles/178754/Stolina-obshtina-s-vajna-informaciya-za-promenite-v-dvijenieto", "text": "Временно се забранява влизането на пътни превозни средства в участък по ул.„Каменоделска“. Това съобщиха от пресцентъра на Столична община.От 00:00 ч. на днес до 24:00 ч. на 4 август 2019 г. ще бъде забранено влизането на пътни превозни средства в участък по ул.„Каменоделска“ между ул. „Козлодуй“ и ул. „Индустриална” в посока кв.„Орландовци“.В същото време се променят маршрутите на следните автобусни линии: № 4-тм, 20, 21/22, 79 и 309.Автобусна линия № 4-тм:- в посока автостанция Орландовци по действащия маршрут: Централна жп гара, обратен завой на кръстовище бул. „Княгиня Мария Луиза” - бул. „Христо Ботев”, бул. „Княгиня Мария Луиза”, по ул. „Козлодуй”, по ул. „Константин Стоилов”, площад „Сточна гара”, по ул. „Владайска река” по маршрута на автобусна линия № 86 до ул. „Резбарска”, по ул. „Първа българска армия”, по ул. „Малашевска” и по ул. „Каменоделска” и ул. „Кестен” до автостанция Орландовци;- в посока Централна жп гара: от автостанция Орландовци по ул. „Първа българска армия”, по ул. „Каменоделска”, по ул. „Грънчарска” (бул. „История славянобългарска”), по ул. „Заводска”, по ул. „Индустриална”, под жп надлеза и надясно по ул. „Козлодуй” по маршрута до Централна жп гара.Автобусни линии № 20 и 21/22:- в посока съответно село Локорско и Подгумер/Войняговци по действащия маршрут съответно от площад „Лъвов мост” и Централна жп гара през площад „Сточна гара”, наляво по ул. „Владайска река” по маршрута на автобусна линия № 86 до ул. „Резбарска”, по ул. „Първа българска армия” и по маршрутите;- в посока център: от ул. „Каменоделска” по ул. „Грънчарска” (бул. „История славянобългарска”), по ул. „Заводска”, по ул. „Индустриална”, под жп надлеза, по бул. „Константин Стоилов”, по бул. „Сливница” и по маршрутите.Автобусна линия № 79:- в посока дип Стинд 2: от бул. „Васил Левски” по ул. „Владайска река” по маршрута на автобусна линия № 86 до ул. „Резбарска”, по ул. „Първа българска армия”, по ул. „Малашевска”, ул. „Каменоделска”, надясно по ул. „Грънчарска” (бул. „История славянобългарска”) и по маршрутите;- в посока кв. Христо Ботев маршрутът не се променя.Автобусна линия № 309:- в посока бул. „Илиянци – подлеза” : от бул. „Сливница” по ул. „Владайска река” по маршрута на автобусна линия № 86 до ул. „Резбарска”, по ул. „Първа българска армия”, по ул. „Малашевска”, ул. „Каменоделска”, по ул. „Грънчарска” (бул. „История славянобългарска”) и по маршрутите;- в посока ж.к. „Люлин 1,2“ маршрутът не се променя.", "date": "2019.08.03", "title": "Столина община с важна информация за промените в движението"}
{"url": "https://www.novinite.bg/articles/178756/API-s-vajna-informaciya-za-shoforite", "text": "Временно движението по път III- 204 Разград - Попово се осъществява в една лента поради поставяне на камери. Това съобщиха от Агенция „Пътна инфраструктура“. Шофьорите да се придвижват със съобразена скорост и повишено внимание.", "date": "2019.08.03", "title": "АПИ с важна информация за шофьорите"}
{"url": "https://www.novinite.bg/articles/178757/37-dushi-sa-raneni-samo-za-denonoshtie-pri-katastrofi", "text": "37 души са пострадали при катастрофи в страната през изминалото денонощие. Това съобщиха от пресцентъра на МВР. Общо в страната са станали 29 тежки пътнотранспортни произшествия. В София са регистрирани 33 леки катастрофи, при които няма загинали и ранени.", "date": "2019.08.03", "title": "37 души са ранени само за денонощие при катастрофи"}
{"url": "https://www.novinite.bg/articles/178759/Parvata-denonoshtna-biblioteka-u-nas-shte-bade-v-Studentski-grad", "text": " Това ще се случи на 1 октомври на улица \"Акад. Жак Натан\" 10  в Студентски град до Висшето училище по телекомуникации и пощи. Инициатори са Мартина Георгиева и колегите й Лъчезар Йорданов и Цветомира Гяурова.\"Както ще има физическа литература, така ще има и специализирана литература, която ще бъде компютърно издание, тъй като имаме няколко обособени места с компютри. Нашите ползватели ще могат да се възползват от регулярни събития, които ще извършваме, както и от няколко добавени услуги към своята карта.\"\"Ние реално сме сдружение с нестопанска цел. Приходите от тези карти няма да се разпределят между нас. Те отиват за фасилитирането и поддържането на самото пространство, защото това в своята същност е идеален проект и той цели да помогне на студентите, а не ние да го развиваме като бизнес\", подчерта Мартина Георгиева.За създаването на денонощната библиотека студенти са организирали няколко благотворителни базара. Създателите на библиотеката предвиждат там да се състоят литературни четения. ", "date": "2019.08.03", "title": "Първата денонощна библиотека у нас ще бъде в Студентски град"}
{"url": "https://www.novinite.bg/articles/178760/Blokada-na-patya-Sliven-Yambol-vapreki-obeshtanite-kompensacii-ot-premiera-zaradi-chumata", "text": "Продължава недоволството на различни места в страната заради превантивните мерки срещу африканската чума по свинете. Вчера изтече срокът, в който трябваше да бъдат убити домашните прасета в 20-километровите зони около 60 големи свинекомплекса.Отсрочка до 11 август получиха в Пазарджишка област, където . Той обеща държавна помощ от 300 лева за всички стопани на домашни животни в санитарните зони в страната. Средствата ще се изразходват за дезинфекция на помещенията, в които се отглеждат животни.„С тези 300 лв., които ще дадем на двор, ще направят дезинфекции, ще им остане, ще им дадат и други прасета. Чума е, не ни е споходило нещо хубаво, чума е дошла. По-малко зло е, ще се измъкнем, дай Боже сравнително… да компенсираме хората“, каза Борисов на срещата.Премиерът Борисов призова кметовете да убеждават хората: „Идете, говорете, кажете – да се усвои месото, това, което има“. Според Бойко Борисов свинекомплексите ще снабдят частните стопани с прасета при новото зареждане.Обещанията на премиера бяха приети със скандирания „оставка“ от протестиращи в Сливенско. Те останаха през цялата нощ на пътя Сливен - Ямбол край село Крушаре.Протестиращите блокираха пътя вчера след 17,30 часа и решиха, че ще останат там докато не бъдат изпълнени исканията им, а именно отмяната на заповедта на Министерство на земеделието.Около 30 души са останали на пътя цяла нощ, съобщи организаторът на протеста Валентина Василева. Според нея хората, който са си тръгнали от мястото на блокадата, след това не са допускани от полицията. Тя твърди, че по посока Ямбол, на входа на автомагистрала „Тракия“ полицията  не допуска да преминава никой, както и в посока към село Крушаре от към Сливен. Според нея в района влизат само хора, които могат да докажат регистрация, че живеят в селото, а движението се  пренасочвало в друга посока. Към момента от полицията няма кой да потвърди тази информация.Протестът в село Крушаре продължава и пътя към автомагистрала „Тракия“ остава блокиран.На протест срещу умъртвяването на домашните животни в 20 – километровите зони около промишлените свинекомплекси излязоха и стопани от ямболското село Тенево. Собствениците са против унищожаването на поминъка на дребните стопани и настояват за отмяна на разпоредените мерки срещу чумата по свинете. С развети знамена и плакати „Няма да дадем нашите прасета“ и \"Частната собственост е неприкосновена\" жители на Тенево застанаха на входа на селото. „20 кила прасе, аз току що съм го купил как да го заколя, какво има в 20 кила животно“, „Ние сме стигнали до това убеждение, че сами трябва да отглеждаме собствен добитък, тъй като, като продам аз прасенцата си ще облека моите деца и ще ги пратя облечени и читави на училище“, казаха някои от протестиращите.Те не са съгласни с поставения срок за унищожаването на животните и искат удължаване на срока до ноември. Обещаната държавна помощ от 300 лева определиха„Обещаването не е като даването“, „Той обеща и увеличение на пенсиите, ама няма нищо“, казаха протестиращи.Протестиращите се отказаха от първоначалното си намерение да блокират пътят към граничен пункт „Лесово“ и решиха да се присъединят към протестиращите в сливенското село Крушаре.", "date": "2019.08.03", "title": "Блокада на пътя Сливен-Ямбол въпреки обещаните компенсации от премиера заради чумата"}
{"url": "https://www.novinite.bg/articles/178761/Burya-otne-jivota-na-55-godishen-maj-v-Dolni-Bogrov", "text": "Бурята снощи отне живота на 55-годишен мъж в Долни Богров. Жена на 50 години е настанена в тежко състояние в болница „Света Ана“, съобщи за „Хоризонт“ говорителят на Центъра за спешна медицинска помощ в София Катя Сунгарска.Сигналът за бедстващи хора в Долни Богров е постъпил късно снощи на телефон 112. Две линейки са тръгнали веднага към мястото. „В Долни Богров срещу едно от езерцата, което наричат „Гьола“, явно са били на палатка 55-годишен мъж и 50-годишна жена, когато се случва този инцидент, клон е паднал до палатката или върху палатката, не мога да бъда точна. Мъжът е на 55 години и е починал на място за съжаление, жената е 50-годишна с множество наранявания, в тежко състояние. Откарана е в противошоковата зала на „Света Ана“, каза Катя Сунгарска.„Сега в централата на Бърза помощ на Сточна гара също имаше инцидент, слава богу, макар и на косъм се размина без трагични последствия. Голям клон се е отчупил и е паднал непосредствено до линейките, под навеса, в който държим линейките. Имало е и няколко човека, които са се крили от бурята. За малко да стане тежък инцидент. Слава богу пожарната се е отзовала веднага, нарязала е клона, така  че вече не представлява опасност“, съобщи още говорителят на Центъра за спешна медицинска помощ в София.", "date": "2019.08.03", "title": "Буря отне живота на 55-годишен мъж в Долни Богров"}
{"url": "https://www.novinite.bg/articles/178758/Demokratite-iskat-impijchmant-sreshtu-Donald-Tramp", "text": "Броят на членовете на Демократическата партия в Камарата на представителите, които подкрепят процедурата по отстраняването на президента от длъжност, достигна 118 души, съобщават Си Ен Ен и БГНЕС. Това е над половината от фракцията на демократите в 435-членната долна камара на Конгреса.Именно Камарата на представителите има изключителния прерогатив да стартира процедурата по импийчмънт на държавния глава. За целта е необходимо просто мнозинство. Теоретично фракцията на Демократическата партия в камарата може да го постигне.Припомняме, че отстраняването от длъжност трябва да бъде одобрено и от Сената, горната камара на Конгреса. Там обаче управляващата Републиканска партия има мнозинство. ", "date": "2019.08.03", "title": "Демократите искат импийчмънт срещу Доналд Тръмп"}
{"url": "https://www.novinite.bg/articles/178762/Zasileni-proverki-na-Kulata-za-prenasyane-na-svinsko-meso-kam-Garciya", "text": "\r\nПреди дни Гърция забрани пренасянето на свинско месо в багажа на туристите, идващи от България. Има ли засилен контрол по границата ни - вижте повече от прякото включване на Станислава Христова.\r\n\r\n\r\n\r\n\r\n\r\n\r\n", "date": "2019.08.03", "title": "Засилени проверки на Кулата за пренасяне на свинско месо към Гърция"}
{"url": "https://www.novinite.bg/articles/178765/Dve-momicheta-padnaha-ot-parashut-v-Sozopol", "text": "Две момичета са паднали върху покрив на заведение в Созопол по време на разходка с парасейлинг. Това съобщиха от Областната дирекция на МВР в Бургас.От там обясниха, че въжето на парашута, теглен от моторна лодка, се е оплело в клоните на високо дърво. Момичета паднали първо върху клоните на дървото, от там - и на покрива на заведението. Туристките не са пострадали.", "date": "2019.08.03", "title": "Две момичета паднаха от парашут в Созопол"}
{"url": "https://www.novinite.bg/articles/178770/API-izpalnyava-vsichki-predpisani-merki-za-dezinfekciya-na-patishtata-i-otbivkite-za-otdih-vav-vrazka-s-Afrikanskata-chuma-po-svinete", "text": "Агенция \"Пътна инфраструктура\"  изпълнява всички предписани мерки за дезинфекция на пътищата в граничните райони, паркинги, отбивките за отдих около бензиностанциите, както и около други обекти край, които минава интензивен пътникопоток. Мерките са свързани с предотвратяване на разпространението на  Африканската чума по свинете. Стриктно се спазват указанията на Министерството на земеделието, храните и горите и на Българската агенция за безопасност на храните за ограничаване разпространението на заболяването.", "date": "2019.08.03", "title": "АПИ изпълнява всички предписани мерки за дезинфекция на пътищата и отбивките за отдих във връзка с Африканската чума по свинете"}
{"url": "https://www.novinite.bg/articles/178752/Obstanovkata-v-Sofiya-se-normalizira-sled-silnata-gramotevichna-burya", "text": "\r\nЦяла вечер екипи от Столичната община и пожарната са отговаряли на сигнали за паднали дървета в София.\r\nКак премина нощта и каква е ситуацията към момента - вижте подробности от прякото включване на Красимир Димитров- директор на Дирекция \"Аварийна помощ\" към Столичната община.\r\n\r\n\r\n\r\n\r\n\r\n\r\n", "date": "2019.08.03", "title": "Обстановката в София се нормализира след силната гръмотевична буря"}
{"url": "https://www.novinite.bg/articles/178750/Ombudsmana-DAEU-i-balgari-v-chujbina-shte-rabotyat-savmestno-za-pilotno-distancionno-elektronno-glasuvane", "text": "Да се създаде работна група към проекта „Изграждане и внедряване на пилотна система за дистанционно електронно гласуване“, се разбраха председателят на Държавна агенция „Електронно управление“ Александър Темелков, омбудсманът Мая Манолова и българи, живеещи извън страната, членове на ИК „Гласувай без граници“. До това решение се стигна днес на среща в агенцията, инициирана от омбудсмана, по искане на сънародниците ни, които потърсиха съдействието й за ускоряване въвеждането на дистанционното електронно гласуване. От страна на ДАЕУ бяха представени реализираните до този момент дейности по проекта, промените в законодателството и основните предизвикателства за успешното му изпълнение.Представителите на българите, живеещи и работещи в чужбина, изразиха своите критики, свързани с невъзможността да упражняват правото си на глас чрез електронно дистанционно гласуване. Те акцентираха, че са очаквали до 31 декември 2018 г. да бъде разработена пилотната система за провеждането му, финансирана с европейски средства на стойност 1,5 млн. лв. Мая Манолова отбеляза, че след промените в Изборния кодекс провеждането на дистанционно електронно гласуване вече не се обвързва с неколкократно отлаганата електронна идентификация в личните карти, каквото оправдание имаше, за да не се реализира.Според нея, приетите текстове дават широка възможност за провеждане на заложените в Изборния кодекс експерименти, опирайки се на различни способи за идентифициране на избирателите, като електронен подпис или въз основа на данни, съхранявани в информационните фондове за българските лични документи в т.ч. съвременни методи чрез лицево разпознаване и др. Членовете на ИК „Гласувай без граници“ и омбудсманът препоръчаха по- голяма ангажираност от страна на ЦИК по проекта за дистанционно електронно гласуване, по който ДАЕУ е бенефициент, и бързо одобряване на техническото задание, съобразено с промените в Изборния кодекс. Те изразиха готовност да бъдат активни участници в работната група, като предоставят експертна и консултантска помощ при неговото изпълнение. Целта е да се създаде работеща пилотна система за дистанционно електронно гласуване, която да се ползва с доверие от гражданите, да гарантира тайната и интегритета на вота, както и да отговаря на високите стандарти за киберсигурност. Омбудсманът подчерта, че миналата седмица отново е напомнила на ЦИК, че по закон комисията има задължението до 31 юли 2019 г. да създаде постоянно действащо специализирано звено за техническо осигуряване и контрол на електронното гласуване, а до края на март 2020 г. да приеме пътна карта за произвеждането му.", "date": "2019.08.03", "title": "Омбудсмана: ДАЕУ и българи в чужбина ще работят съвместно за пилотно дистанционно електронно гласуване"}
{"url": "https://www.novinite.bg/articles/178755/Kristalina-Georgieva-Chest-e-da-bada-nominirana-za-direktor-na-MVF", "text": "Кристалина Георгиева каза, че за нея е чест да бъде избрана за кандидат на Европейския съюз за ръководител на Международния валутен фонд (МВФ), пише АФП.\"Поисках временно да напусна поста си и да се откажа от отговорностите си на изпълнителен директор на Световната банка, докато трае процесът на номинация\", написа Георгиева в ТуитърАко бъде избрана за директор на Международния валутен фонд, Кристалина Георгиева ще замени Кристин Лагард, която поема управлението на Европейската централна банка.По традиция, европеец винаги управлява МВФ, докато американец е начело на Световната банка.", "date": "2019.08.03", "title": "Кристалина Георгиева: Чест е да бъда номинирана за директор на МВФ"}
{"url": "https://www.novinite.bg/articles/178763/Korneliya-Ninova-Borisov-se-podigra-s-trevogite-na-horata", "text": "\"Вчера премиерът Борисов се подигра с тревогите на хората\", написа във Фейсбук лидерът на БСП Корнелия Нинова.\"Постъпи типично по борисовски:1. Прехвърли вината другиму, този път на румънските туристи, които \"ядат и хвърлят\".2. Разделя и противопоставя българи срещу българи - едрите собственици на свинеферми срещу дребните стопани.3. Обещава, че хората ще бъдат обезщетени, а всъщност ще отпусне 300 лв. на двор само за дезинфекция, но не и за умъртвените прасета.4. Шикалкави, че две години спирали чумата, но вече не може. Всъщност безотговорно проспаха две години.5. Големите свинекомплекси ще бъдат обезщетени с европейски и национални средства, но за 20000 работници в тях- нищо.Какво е правилно да се направи. Предлагаме пет мерки :1. От излишъка в бюджета (около 3 млрд. според финансовия министър) се заделя сума за изкупуване на прасетата от държавата по пазарни цени.2. Възстановяват се ветеринарните служби и райони на ветеринарните лекари, които ГЕРБ премахнаха.3. Организира се отстрел на дивите прасета, който те спряха преди година.4. Създават се екарисажи, за да се предотврати екологична катастрофа.5. Сигнализира се прокуратурата за разследване срещу длъжностни лица, които с грешни деиствия или бездействия допринесоха за тази катастрофа.Българи, не се поддавайте на манипулации и разделение. Кризата засяга всеки от нас без оглед на партийни симпатии - от собственика на едно прасе, през големите свиневъди до всеки потребител. Социалната цена от бездействието на правителството ще е висока и се измерва в загуби за икономиката, ръст на цените и загуба на работни места. Борисов се интересува единствено за собственото си оцеляване. Ние всички трябва да се интересуваме от справедливост за хората, на които им се отнема зимнината, през спасяване на свиневъдството в България до понасяне на отговорност от виновните. В такива кризи трябва да бъдем единни, за да ги преодолеем по-бързо и да не ги допускаме повече\", пише още Нинова в социалната мрежа.", "date": "2019.08.03", "title": "Корнелия Нинова: Борисов се подигра с тревогите на хората"}
{"url": "https://www.novinite.bg/articles/178766/Moshtna-gradushka-udari-Kardjali", "text": "Силна буря удари за пореден път в Кърджали - градушка в размерите на бобови зърна се изсипаха в града.Тепърва ще стане ясно за щети или пострадали.Припомняме, че жълт код за гръмотевични бури и силен вятър е обявен в 19 области. Той е в сила за София-област, Видин, Монтана, Враца, Плевен, Ловеч, Габрово, Велико Търново, Русе, Търговище, Разград, Силистра, Добрич, Шумен, Варна, Бургас, Благоевград, Пазарджик, Пловдив.", "date": "2019.08.03", "title": "Мощна градушка удари Кърджали"}
{"url": "https://www.novinite.bg/articles/178768/30-dushi-byaha-arestuvani-po-vreme-na-protesti-v-Moskva", "text": "В Москва започна протестната акция на опозиционно настроени млади хора, негодуващи от спирането на опозиционни кандидати да участват в местните избори. Властите бяха забранили акцията, но въпреки това тя се проведе. Столичното управление на МВР съобщи, че към 14:30 Москва са задържани 30 души за нарушения на обществения ред. Сред тях е и Любов Собол, една от организаторките на акцията. Общо на протеста се събрали 350 души. В петък столичното кметство съгласува провеждането в Москва на два митинга на 10 и 11 август с участието до 100 000 граждани във всеки от тях. ", "date": "2019.08.03", "title": "30 души бяха арестувани по време на протести в Москва"}
{"url": "https://www.novinite.bg/articles/178764/SASht-i-ES-se-sporazumyaha-za-iznosa-na-amerikansko-govejdo", "text": "Гарантираната квота от висококачествено говеждо месо, което ЕС ще внася от САЩ, е 45 000 тона. То ще е без хормоните на растежа. Това се предвижда в подписаното споразумение между САЩ и ЕС, което облекчава достъпа на американското месо на пазара в ЕС, съобщават Euronews и БГНЕС.В специалното си обръщение в Белия дом по този повод, президентът Доналд Тръмп благодари на ЕС, който по думите му е отстъпил, за да се осъществи сделката.„Това е голяма победа за американските фермери и животновъди и, разбира се, за европейските потребители, защото американското говеждо е смятано за най-доброто в света. Оглавяваната от мен администрация защитава нашите фермери и животновъди, както никога досега, и ние правим това по различни начини, включително чрез преговори с Китай”, каза Тръмп.На свой ред посланикът на ЕС в САЩ Ставрос Ламбринидис заяви: \"За нас този договор се превърна във възможност да подчертаем факта, че под търговия се подразбират не само пари, но гарантиране на високи стандарти в условията на честна конкуренция”.По думите на Тръмп споразумението ще позволи да се увеличи годишната печалбата от износа на американско годишно със 150-180 млн. долара. През първата година обемът на износа ще нарасне с 46%, а следващите години с още 90 процента.От 1981 г. в европейските страни е забранено използването на хормони на растежа за угояване на животните.", "date": "2019.08.03", "title": "САЩ и ЕС се споразумяха за износа на американско говеждо"}
{"url": "https://www.novinite.bg/articles/178767/Rabotodateli-sezirat-EK-i-KZK-za-narusheniya-v-energetikata", "text": "Асоциация на индустриалния капитал в България (АИКБ), Българската стопанска камара (БСК), Българска търговско-промишлена палата (БТПП) и Конфедерация на работодателите и индустриалците в България (КРИБ) са подали сигнал до Европейската комисия и Комисията за защита на конкуренцията за нарушения в сектор \"Енергетика\". Сигналът е изпратен в деловодството на Главна дирекция \"Конкурентоспособност\" на ЕК и Агенцията за сътрудничество между регулаторите на енергия (ACER). Писмото е подписано от от Васил Велев, Радосвет Радев, Цветан Симеонов и Кирил Домусчиев.Организациите сезират КЗК, за да се разследват \"действия на група участници на свободния пазар на електрическа енергия, които считаме, че с поведението си по недопустим начин нарушават принципите на свободно договаряне и конкуренция, залегнали в българското законодателство\".", "date": "2019.08.03", "title": "Работодатели сезират ЕК и КЗК за нарушения в енергетиката"}
{"url": "https://www.novinite.bg/articles/178769/Hvanaha-dvama-dilari-pri-narkooperaciya-kraj-moreto", "text": "\r\nвама дилъри бяха задържани във Варна при специализирана операция по линия на противодействие на наркоразпространението под ръководството на Окръжната прокуратура в града.\r\n\r\nВ резултат от полицейските действия на криминалисти от ОД на МВР – Варна и Първо РУ, след извършена наркосделка, за срок до 24 часа, е задържан 26-годишен осъждан за наркоразпространение мъж, добре познат на органите на реда. В дома на Й.И. са намерени и иззети 218 грама ексази, 56 грама амфетамини и 47 грама марихуана, както и множество празни пакетчета.\r\nНа територията на Трето РУ на МВР във Варна е задържан С.С. (21 г.), неизвестен досега на МВР. В дома му в ж.к. „Победа” са намерени и иззети 110 грама марихуана, 9 грама кокаин, 3 грама хашиш, мелничка и електронна везна.\r\nПо двата случая са образувани досъдебни производства. Работата по документиране и доказване на извършените престъпления продължава под надзора на прокурор от Окръжната прокуратура във Варна.\r\n", "date": "2019.08.03", "title": "Хванаха двама дилъри при наркооперация край морето"}
{"url": "https://www.novinite.bg/articles/178748/Dnes-shte-se-razviva-kupesto-dajdovna-oblachnost", "text": "Днес ще се развива купесто-дъждовна облачност и на много места ще има краткотрайни валежи от дъжд с гръмотевици и временно усилване на вятъра. На отделни места, главно в източните райони ще има значителни количества и градушки. След обяд от северозапад валежите ще спират и облачността ще се разкъсва. Вятърът ще се ориентира от запад-северозапад и ще е до умерен, в Дунавската равнина и Горнотракийската низина временно до силен и с него ще нахлува хладен въздух. Максимални температури между 27° и 32°, в югоизточни райони до 35°, в София около 27°. Над планините ще се развива купеста и купесто-дъждовна облачност и ще има краткотрайни, на места интензивни валежи дъжд с гръмотевични бури. Ще има условия за градушки. Вятърът ще се ориентира от запад-северозапад и ще е силен. Максимална температура на 1200 метра около 23°, на 2000 метра около 15°.Над Черноморието ще се развива купеста и купесто-дъждовна облачност. Ще има краткотрайни валежи, придружени с гръмотевици и временно усилване на вятъра. Ще има условия за градушки. Ще духа слаб до умерен югоизточен вятър, който до края на деня ще се ориентира от запад-северозапад и ще се усили. Максимални температури на въздуха: 28°-30°. Температурата на морската вода е 27-28°. Вълнението на морето ще бъде около 2 бала.", "date": "2019.08.03", "title": "Днес ще се развива купесто-дъждовна облачност"}
{"url": "https://www.novinite.bg/articles/178753/Neno-Dimov-Vajno-e-da-se-zashtityat-vodite", "text": "“Не би трябвало да се говори в момента за опасност от екокатастрофа”, коментира по Нова телевизия министърът на околната среда Нено Димов.Той заяви, че сега единствено е важно да се защитят водите във връзка със загробването на мъртвите животни. “Трябва да гарантираме да няма преминаване на водата, която се отделя при загробването на умъртвени прасета към подпочвени води“, поясни Нено Димов.Той добави, че изгарянето на животните е по-добър вариант от загробването, но експертите трябва да дадат последно мнение.„Скоростта на решаването на проблема е гаранция за неразпространяването му. Надявам се гражданите ще разберат и да подпомогнат този процес“, коментира министърът.Нено Димов каза, че съществува европейска норма за намаляване на популацията в такива случаи, за да може да се минимизира възможността за пренасяне на заразата. „Очаква се и ловните стопанства, и горските стопанства, и ловните дружинки да се включат много активно. Министър Десислава Танева спомена, че вече има и финансов стимул“, обясни той, като добави, че това ще накара повече хора да се включат в умъртвяването.", "date": "2019.08.03", "title": "Нено Димов: Важно е да се защитят водите"}
{"url": "https://www.novinite.bg/articles/178749/Oshte-edna-industrialna-ferma-e-zasegnata-ot-Afrikanska-chuma", "text": "Българската агенция по безопасност на храните (БАБХ) констатира ново огнище наАфриканска чума по свинете (АЧС) в индустриална ферма с 8 253 свине в село Ветрен,област Силистра.Положителните проби бяха лабораторно потвърдени днес, 2 август 2019г., от Националната референтна лаборатория в Националния диагностиченнаучноизследователски ветеринарномедицински институт в София.Свинекомплексът попада в надзорната зона на констатираното на 30 юли 2019 огнище всело Попина.АЧС беше потвърдено и при намерен изхвърлен труп на домашна свиня в село Трудовец,София-област.Два са случаите в област Русе –  една дива свиня в село Червена вода  и една, намеренаумряла в Държавно горско стопанство (ДГС) в Сеслав, землището на село Тетово, общинаРусе.Намерен е труп на дива свиня в землището на село Ореш и село Бела, община Димово,област Видин. Още едно диво прасе с АЧС е установено и в София област, ДГС – Искър.До този момент не е имало случи на диви свине във област Видин и София-област.30 са вече огнищата при домашни свине в областите – Плевен (11 огнища), Бургас (1),Враца (2), Русе (6), Търговище (1), Велико Търново (3), Видин (1), Силистра (2) и Монтана(2), София-област (село Трудовец , намерен труп на дом.свиня).27 са случаите при диви свине в областите – Силистра (7), Добрич (6), Плевен (2), Варна(1), Враца (1), Русе (3), Търговище (1) и Монтана (1).Велико Търново (1 със 6 свине),Разград (1 с 6 свине), Видин (1), Пловдив (1) и София-област (ДГС Искър).", "date": "2019.08.03", "title": "Още една индустриална ферма е засегната от Африканска чума"}
