{"url": "http://www.novinite.bg/articles/156024/Erdogan-Shte-prodaljim-operaciya-Maslinova-klonka", "text": "Турската операция \"Маслинова клонка\" в Северна Сирия продължава. Турската армия съобщи за над 300 \"неутрализирани терористи\". Според доминираните от кюрдски милиции Сирийски демократични сили са убити над 100 \"цивилни и бойци\", сред тях осем жени. По-рано днес в Анкара президентът Ердоган заяви, че в Африн не е пролята кръвта на нито една жена или дете. Той се закани операцията по сирийската граница да се разшири на изток до Ирак.Реджеп Тайип Ердоган, президент на Турция: Ще продължим операция \"Маслинова клонка\", която сега е в седмия си ден, докато постигнем всичките си цели. След това ще прочистим Мандбидж от терористи. Това не бива да безпокои никого, защото Манбидж е не на терористите, а на арабските ни братя там. После ще продължим борбата, докато не остане нито един терорист до границата с Ирак.", "date": "2018.01.26", "title": "Ердоган: Ще продължим операция \"Маслинова клонка\""}
{"url": "http://www.novinite.bg/articles/156012/Svetovnata-yadrena-asociyaciya-zove-Balgariya-da-postroi-nova-yadrena-centrala", "text": "България трябва да ускори изграждането на нова ядрена мощност, за да посрещне нарастващата нужда от надеждна, нисоквъглеродна електроенергия, каза Агнета Ризинг, генерален директор на Световната ядрена асоциация (  ) пред българския парламент. България има дългогодишен положителен опит в областта на ядрената енергетика, познава предимствата, които тя има за хората и за околната среда, сподели тя, като отбеляза, че за нейното развитие има силна институционална и обществена подкрепа.Ризинг призова българското правителство да придаде нова сила на изграждането на нова ядрена мощност в страната. „Ние подкрепяме правителствата, които провеждат ясна и последователна енергийна политика, която разглежда АЕЦ като нисковъглеродни енергийни източници, понижаващи системните разходи и гарантиращи сигурността на доставките. Сега е времето България да поведе и даде силен принос към реализацията на програма за нова ядрена мощност“, каза Ризинг.Увеличаването на ядреното производство в България ще бъде от полза за икономиката на страната, за екологията и за общината, на чиято територия би била изградена новата мощност. След въвеждане в експлоатация, тя ще осигурява надеждна, нисоквъглеродна енергия денонощно и ще осигури високоспециализирани работни места.", "date": "2018.01.26", "title": "Световната ядрена асоцияция зове България да построи нова ядрена централа"}
{"url": "http://www.novinite.bg/articles/155977/S-15-st-poskapna-benzinat-po-benzinostanciite-za-po-malko-ot-mesec", "text": "С 15 ст. поскъпна бензинът по бензиностанциите за по-малко от месец, като цената на най-масовия А-95 стигна до 2,15 лв. за литър. Прогнозите за поскъпване, но с по-бавни темпове през следващите 10-на дни. В студиото на \"Денят започва\" темата коментира експертът Васко Начев. Според него, основната причина за по-скъпия бензин е по-високата цена на нефта на световните пазари, преаде БНТ.Васко Начев, експерт по горивата: Без съмнение, основната причина за поскъпване на бензина е покачване на цената на нефта на глобалните пазари и на отделните борси. Друг е въпросът у нас през какви маржове се работи и кога има някакво обиране на тези резки поскъпвания. За резки намаления ние не сме наблюдавали, но такава е картината към днешна дата. У нас конкуренцията е на много ниско ниво, въпреки че има стотици бензиностанции и има много доставчици. Но не са така нещата. Голяма част от големите играчи на пазара купуват от единствения дистрибутор - рафинерията в Бургас, където това предопределя това поведение, защото има едни цени на едро, едни правила и трябва да се спазват. ", "date": "2018.01.26", "title": "С 15 ст. поскъпна бензинът по бензиностанциите за по-малко от месец"}
{"url": "http://www.novinite.bg/articles/155989/Radev-Nemskiyat-biznes-u-nas-pomaga-da-izgradim-po-uspeshen-model-na-ikonomika", "text": "България е фактор за стабилност на Балканите - страната ни е политически, макроикономически и финансово стабилна, въпреки огромните предизвикателства пред всички европейски държави в лицето на глобализацията, мигрантската криза, динамичните демографски процеси. Това заяви президентът Румен Радев при награждаването на фирми, допринесли за развитието на българо-германските икономически отношения през 2017 година. Церемонията се състоя в Аулата на СУ „Св. Климент Охридски“ в четвъртък вечерта, предаде Нова телевизия.В изказването си президентът подчерта, че германските компании у нас допринасят не само с инвестиции и чрез създаването на реално работеща икономика в дългосрочна перспектива.„Важно е и още нещо – присъствието на немския бизнес тук ни помага да изградим по-успешни модели на развитие на икономиката, на бизнес отношения, на отношения между икономиката и държавните институции. И най-ценното – модел на мислене, който вашият бизнес тук предава на хиляди млади българи“, отбеляза Румен Радев.Държавният глава заяви ангажираността на президентската институция и интереса на българската държава и бизнес за още по-интензивно икономическо сътрудничество с Германия.„Германия е била, е и ще бъде наш стратегически партньор и в икономически, и в политически план“, посочи Румен Радев и допълни, че България прави всичко възможно да създава по-привлекателна и устойчива бизнес среда. Като предимствата на страната ни държавният глава посочи географското положение, данъчната система и потенциала на квалифицирана работна ръка.„Има още какво да работим за подобряване на бизнес средата, за намаляване на бюрократичните процедури, за отношенията с администрацията, за снижаване на корупционния риск, за дуалното обучение“, посочи президентът на церемонията, на която присъстваха представители на български и германски компании.Държавният глава Румен Радев и заместник главният управител на Асоциацията на германските индустриално-търговски камари Ахим Деркс връчиха наградата в категория „Голямо предприятие“ на „Вите Аутомотив България“. Отличията на Германо-българската индустриално-търговска камара за 2017 г. бяха присъдени в общо четири категории, в които бяха номинирани 32 компании.", "date": "2018.01.26", "title": "Радев: Немският бизнес у нас помага да изградим по-успешен модел на икономика"}
{"url": "http://www.novinite.bg/articles/155980/GERB-se-otdrapna-ot-Istanbulskata-konvenciya", "text": "ГЕРБ се отдръпна от Истанбулската конвенция, за която толкова много настояваше, предаде Нова телвизия.„За никого не е изненада, че ГЕРБ е единствената партия, която може да чуе аргументи. Неведнъж досега сме коментирали въпроса дали има диалог с гражданите и с неправителствените организации. Достатъчно демократични сме, за да чуваме друго мнение. Има редица страхове по тази тема, според мен неоснователни, и затова решихме да дадем възможност за още сериозен дебат и разяснителна кампания какво е това Истанбулска конвенция”, обясни в „Здравей, България” Десислава Атанасова от ГЕРБ.„Голяма част от коментаторите на този въпрос не са я чели. В обществото ни се насадиха страхове, които са в голямата си част безпочвени”, допълни тя.Атанасова отрече да е получавала SMS от премиера Бойко Борисов, че трябва да отложат гласуването на конвенцията.„Готова съм да предоставя телефона си, за да проверите”, каза тя.„Темата стана политическа, а не трябва да е така, защото конвенцията засяга насилието. Мерките срещу домашното насилие стои извън дневния ред на обществото. Изведнъж някой каза, че в конвенцията съществува думата „трети пол” и обществото ни реагира. А такова нещо в нея няма”, каза още Десислава Атанасова.По думите й проблемът в политиката е лицемерието, а не различните мнения на партиите. Според Атанасова е нужна разяснителна кампания по тази спорна тема. ", "date": "2018.01.26", "title": "ГЕРБ се отдръпна от Истанбулската конвенция"}
{"url": "http://www.novinite.bg/articles/156008/EK-gotova-da-zashtitava-v-sada-odobrenieto-na-proekta-AEC-Paksh-2", "text": "Европейската комисия е готова да защити своето решение по повод проекта за разширение на АЕЦ „Пакш“ в Унгария, ако Австрия подаде жалба в съда срещу решението на ЕК, пише .. Прессекретарят на ЕК Рикардо Кардосо коментира намерението на Австрия с думите \"Ще защитим решението на ЕК в съда\".Миналия март ЕК одобри плана на Унгария за изграждане на два нови блока в АЕЦ „Пакш“ 2 с помощта на „Росатом“, а унгарските власти одобриха няколко мерки за гарантиране на лоялна конкуренция. Будапеща планира да започне работа по двата енергоблока още през тази година и да завърши строителството им през 2025 г.Крайният срок за подаване на жалба до Европейския съд е 25 февруари. В повечето такива сложни случаи Европейският съд решава в полза на ЕК, коментира Кардосо. Австрия, която се слави със своята подкрепа на чистата енергия и неизползването на АЕЦ, предприе подобни правни стъпки и през 2015 г. по отношение подкрепата на ЕК за АЕЦ „Хинкли Пойнт Си“ в размер на 18,15 млрд. евро.", "date": "2018.01.26", "title": "ЕК готова да защитава в съда одобрението на проекта АЕЦ \"Пакш\" 2"}
{"url": "http://www.novinite.bg/articles/156016/Petoklasnik-zashlevi-uchitelka-v-Carevo", "text": "12-годишно момче, петокласник в СУ \"Н. Й. Вапцаров\" в Царево, удари учител в час по български език и литература, а ден по-късно брат му нападна охраната на учебното заведение. Проявите на агресия са се случили преди обявяването на грипната ваканция, уточниха от регионалния инспекторат на образователното министерство, цитирани от Дарик. Ученикът е от ромски произход. В досието си имал най-малко три наказания за различни провинения. След серия от нарушения, педагогическият съвет насрочил извънредно заседание с основна точка преместването му в друго училище. В деня, в който трябвало да се проведе съвещанието, ученикът нахлул в клас по средата на шестия час и пред очите на останалите деца зашлевил учителката. По-късно по-големият му брат, възпитаник на същото училище, пък нахълтал в школото и посегнал на охраната. Двамата ще бъдат изключени. Преподавателката не е със сериозни физически, а емоционални и психически травми. Заявих на ръководството на училището и на преподавателите, че оттук нататък, аз ще съм гарант да има дисциплина в училищата в община Царево. Казах им да не се страхуват, да бъдат по-строги и да не се притесняват, че ще останат без деца заради делегираните бюджети. Ако е необходимо, общината ще ги дофинансира, коментира пред журналисти кметът на Царево Георги Лапчев. И подчерта: \"Делегираните бюджети за училищата от по-малките населени места не са най-удачният вариант.\" Полицията е информирана за инцидента и вече е започнала проверка. Случаят се следи и от Регионалния инспекторат на МОН. И двамата братя са от уязвими социални групи. Именно към тях е фокусирана и кампанията на МОН за връщането на децата в училищата. Докладваха ми за още няколко деца с над 70 неизвинени отсъствия. Те бяха наказани с последно предупреждение. Ако не започнат да влизат в час и те ще бъдат изключени, каза кметът на Царево Георги Лапчев. С херкулесовската задача да убедят родителите да изпратят децата си в клас са се нагърбили кметове на населени места, експерти от Министерството на труда, социални работници, полицията, кварталните инспектори, учители. Създадена е огромна организация. Обходите са от врата на врата. Изготвили сме специална карта, качена на електронна платформа, в която фигурират 10 000 деца. Някой от тях се върнаха в клас, други отново напуснаха училище. Полагаме неимоверни усилия. Налага се обаче да се сблъскваме и с подобни случаи, допълни пред Дарик-Бургас шефът на Регионалния инспекторат на образователното министерство в Бургас Виолета Илиева.", "date": "2018.01.26", "title": "Петокласник зашлеви учителка в Царево"}
{"url": "http://www.novinite.bg/articles/156020/Borisov-se-sreshtna-s-harvatskiya-premier", "text": "Планът ни за европерспективата на страните от Западните Балкани е добър, каза министър-председателят Бойко Борисов след разговора си с премиера на Хърватия Андрей Пленкович, който се проведе в рамките на Годишната среща на Световния икономическия форум в Давос. Основна тема на него беше сътрудничеството между двете страни, което да насърчава укрепването на стабилността в Югоизточна Европа, съобщават от правителствената пресслужба. Андрей Пленкович приветства приоритетите на Българското председателство на Съвета на Европейския съюз. \"Всички колеги тук са оптимисти, планът ни е добър\", коментира Бойко Борисов и добави, че интеграцията и инфраструктурната свързаност между страните от региона ще дадат икономически тласък не само на държавите от тази част на Европа, но и на целия континент. Премиерът на България изрази увереност, че последователността в тези политики на нашето председателство ще бъде продължена и при следващите председатели Австрия, Румъния и Хърватия.", "date": "2018.01.26", "title": "Борисов се срещна с хърватския премиер"}
{"url": "http://www.novinite.bg/articles/155981/14-hrani-koito-ne-tryabva-da-sahranyavate-v-hladilnika", "text": "Има някои храни, за които ниските температури въобще не са подходящи. В хладилника те променят вкуса и хранителните си качества. Вижте кои са те: Авокадо Ако съхранявате авокадо в хладилника, то бързо започва да абсорбира влагата и кората му омеква. Картофи Картофите трябва да се съхраняват на хладно, но не и студено място. В хладилника те ще станат неприятно сладки на вкус. Зелен фасул Ако сложите зеления фасул в хладилника, той ще загуби полезните си свойства. Шоколад При ниски температури кристалите на захарозата в шоколада излизат на повърхността и образуват неприятен бял цвят. В резултат на това шоколадът губи своя естествен вкус. Домати Ниските температури се отразяват и на вкуса, и на текстурата на доматите. Хляб Нищо не изсушава хляба повече от хладилника. Ако имате по-голямо количество хляб, отколкото ви е необходимо, може да си направите сухари. Банани Бананите в хладилника ще потъмнеят. Ако бананите в магазина са с тъмни петна, това не означава, че са узрели, а че са били неправилно съхранявани по време на транспортирането им. Тропически плодове Тропическите плодове бързо изгниват и стават вредни, когато се държат в хладилник. Босилек Босилекът повяхва и абсорбира останалите миризми в хладилника. Най-добре го поставете във вода. Кафе В никакъв случай не слагате кафето в хладилника. То може да абсорбира миризмите и да изгуби уникалния си вкус.ЛукВ хладилника лукът омеква и става негоден за консумация. Освен това прекомерната влага стимулира растежа на вредни бактерии и плесени. Зехтин Ако сложите зехтин в хладилника, той ще се сгъсти. Патладжани Патладжаните омекват, аповърхността им се вдлъбва при ниски температури. Мед Студът и влагата ускоряват кристализацията на меда. В резултат на това той бързо ще изгуби своя вкус и полезни вещества.", "date": "2018.01.26", "title": "14 храни, които не трябва да съхраняватe в хладилника"}
{"url": "http://www.novinite.bg/articles/155995/Borisov-zayavi-che-v-Davos-e-izdejstval-120-mln-evro-ot-Evropa-za-Makedoniya", "text": "Българският премиер бойко Борисов заяви, че в  е издействал 120 млн. евро от Европа за Македония , за изграждането на магистрала София-Скопие, предаде агенция Xaknews, цитирана от БГНЕС.“Говорих с Меркел и с Юнкер и ми обещаха пари за Македония и за нас, за да се построи магистрала от Скопие до София, която винаги е била приоритет. Зоран Заев ме помоли да се ангажирам, което потвърждава факта, че съм възприемчив към всички съседи като лидери на Балканите. Успях да убедя Меркел и Юнкер, че тази магистрала е от жизнено важно значение за Западните Балкани и за сигурността в региона и че с това още веднъж ще докажем на всички, че Европа е едно семейство, в което всички са равни. Приоритетите на българското европейско председателство наистина се оценяват от всички в Европа и те ни помагат да развиваме Балканите“, казва Борисов.Запитан защо иска пари за Македония, вместо да търси за северозападна България за магистралата от София до Видин, той отговори: „ Парите за северозапад отдавна са предоставени на България и работим, така че в близко бъдеще ще има магистрала София-Видин. Хората трябва да потърпи още малко, след две-три години това ще се случи. Този път не е обикновена улица, че да бъде направен за десет дни“, - каза българският премиер. ", "date": "2018.01.26", "title": "Борисов заяви, че в Давос е издействал 120 млн. евро от Европа за Македония"}
{"url": "http://www.novinite.bg/articles/156010/Pusna-banani-s-yadlivi-kori", "text": "Японската фирма \"D&T Farm\" пусна на пазара банана \"монге\", който е с ядливи кори, съобщава в. \"Метро\", цитиран от БТА.На езика на жителите в Страната на изгряващото слънце името на плода означава \"невероятен\". Той е дело на учени от изследователска компания, специализирана в селскостопански продукти.Специалистите са разработили метод, при който банановото дръвче се засажда първоначално при температура от - 60 градуса по Целзий. След това коренът се пресажда в по-топла почва. При рязката температурна промяна кората на банана става много тънка и може да се консумира, като тя става тънка като листо от маруля.Самият банан \"монге\" е по-сладък от обикновените и струва 4 британски лири бройката. Понастоящем тези продукти могат да се закупят единствено в префектура Окаяма в Западна Япония. Седмично се предлагат само 10 бройки.", "date": "2018.01.26", "title": "Пусна банани с ядливи кори"}
{"url": "http://www.novinite.bg/articles/155983/Gripna-epidemiya-e-obyavena-ot-dnes-v-Gabrovo", "text": "Грипна епидемия е обявена от днес в Габрово. Грипната ваканция за учениците е до 29 януари. Това съобщиха от Регионалната здравна инспекция /РЗИ/. Причината е увеличаване на заболяемостта от грип и остри респираторни заболявания и достигането на предепидемични стойности от 344 болни на 10 хиляди души. Най-засегнати от грипа са възрастовите групи от 0 до 4 и от 5 до 14 години, при които заболяемостта надхвърля 1000 болни на 10 хиляди души. Общините Дряново и Трявна са в грипна епидемия от 23 януари. Засега единствено в община Севлиево заболелите са в обичайните за сезона граници.", "date": "2018.01.26", "title": "Грипна епидемия е обявена от днес в Габрово"}
{"url": "http://www.novinite.bg/articles/155992/Gripna-epidemiya-utre-i-v-oblast-Sofiya-grad", "text": "Със заповед на директора на Столична регионална здравна инспекция от утре, 27 януари, на територията на област София-град се обявява грипна епидемия, съобщиха от пресцентъра на министерството на здравеопазването. Ограничават се провеждането на профилактичните и планови действия в лечебните заведения, детските и женските консултации, ваксинациите и свижданията в болниците. СРЗИ е предписало на Регионалното управление по образованието София-град да се преустановят учебните занятия от 29 януари, понеделник, до края на учебната седмица - 2 февруари. РЗИ-Хасково е издало предписание за преустановяване на учебната дейност на територията на общините Хасково, Любимец, Симеоновград, Харманли и Стамболово, считано от 29.01.2018 г. до 31.01.2018 г., включително, предаде БГНЕС.", "date": "2018.01.26", "title": "Грипна епидемия утре и в област София-град"}
{"url": "http://www.novinite.bg/articles/156005/Gripat-zatvori-459-uchilishta-v-stranata", "text": "Поради висока заболеваемост в 459 училища в страната днес няма да има учебни занятия, съобщиха от МОН.На 26 януари 121 училища в област Стара Загора няма да има учебни часове.138 училища в област Бургас са в грипна ваканция до 29 януари.В София - област няма да има учебни занятия в 98 училища.В област Видин няма да учат в 17 училища, а в област Ямбол – в 44 училища.В област Габрово в 19 училища няма да има учебни занятия.В област Хасково в 14 училища и днес няма учебни часове - ОУ „Христо Ботев“ - с. Крепост, ОУ „Васил Левски“ - с. Ябълково, ОУ „Д. Матевски“ - град Меричлери, ОУ „Христо Смирненски“ в село Радиево и 10 училища в Димитровград.В област Кюстендил няма да има занятия в 7 училища - ОУ“ Н. Вапцаров“, СУ „Хр. Ботев“ и ПГ в гр. Бобов дол, ОУ „Хр. Ботев“ - село Невестино, НУ „Св. Св. Кирил и Методий“ в Раждавица, ОУ „Хр. Павлович“ и СУ „Св. Климент Охридски“ в град Дупница.В СУ „Св. св. Кирил и Методий“ в град Криводол, област Враца, и днес няма да учат учениците.От 29 януари 2018 г. до края на седмицата е обявена грипна ваканция и за София-град.", "date": "2018.01.26", "title": "Грипът затвори 459 училища в страната"}
{"url": "http://www.novinite.bg/articles/155978/Zapochva-razglejdane-na-deloto-na-direktora-na-SMG", "text": "Започва разглеждане на делото на Антони Стоянов - уволненият директор на Софийската математическа гимназия, предаде Нова телевизия.До тук се стигна след скандал с учителката по математика Петя Тодорова, която беше отстранена от работа, защото по думите на Стоянов е ощетила над 100 деца да отидат на състезание.Очаква се родители и учители да се явят в съда, за да подкрепят директора. Стоянов иска от съда отмяна на уволнението му и възстановяване на работа. ", "date": "2018.01.26", "title": "Започва разглеждане на делото на директора  на СМГ"}
{"url": "http://www.novinite.bg/articles/155988/Jena-se-samozapali-i-pochina-sled-skandal-sas-sapruga-si", "text": "Жена се самозапали и почина след скандал със съпруга си. В ранния следобед вчера в Районно управление - Бяла Слатина е получен сигнал за горяща жена в село Бъркачево, съобщи Областната дирекция на МВР във Враца. На място пристигнал полицейски екип, който установил, че 57-годишната жена се заляла с бензин и се самозапалила. Това се случило след скандал със съпруга й. Тя е транспортирана за лечение в Клиниката по изгаряния в София, където вечерта починала. 56-годишният съпруг на жената е задържан в Районното управление за изясняване на случая. \"Взети са обтривки за наличие на петролни продукти\", съобщиха още от полицията.По случая е образувано досъдебно производство.", "date": "2018.01.26", "title": "Жена се самозапали и почина след скандал със съпруга си"}
{"url": "http://www.novinite.bg/articles/155993/Slujitelite-na-Slivenskiya-jenski-zatvor-v-ponedelnik-izlizat-na-protest", "text": "Служителите на Сливенския женски затвор в понеделник излизат на протест. Това съобщи пред репортер на БТА Цветан Михайлов, член на УС на Синдиката на служителите в затворите в България и председател на синдикалното дружество в Сливен. В деня на професионалния празник на служителите на затворите - 29 януари от 10.30 часа, те ще излязат пред сградата на затвора, заради неизпълнени ангажименти от страна на Министерството на правосъдието и взето в отговор решение на УС на ССЗБ за възобновяване на протестите. Михайлов припомни, че на 15 ноември, миналата година, служителите на затвора в Сливен сложиха трикольорни ленти в знак на протест. Така те подкрепиха исканията на Синдиката за двайсетпроцентно увеличение на работните заплати, както и придружаващите допълнителни плащания с постоянен характер и други възнаграждения и плащания за персонала, равностойни на служителите на МВР.", "date": "2018.01.26", "title": "Служителите на Сливенския женски затвор в понеделник излизат на протест"}
{"url": "http://www.novinite.bg/articles/156000/Tarsihme-Rosen-Angelov-v-radius-ot-30-km", "text": "Обвиненият за шесторното убийство в Нови Искър Росен Ангелов е бил търсен в радиус от 30-ина км, разказа Цветан Цветков – един от местните жители на село Луково, съдействали на полицията при мащабното издирване.Цветков е от ловната дружинка на селото, а преди дни МВР му благодари официално, защото е помогнал в издирването, предаде БТВ. „Познаваме Балкана – да им покажем пътища, има много изоставени вили, пресечени местности, които трудно се достигат”, посочи той.По думите му търсили Ангелов от Нови Искър до Луково, 30-ина км в радиус, като обръчът се е стеснявал. На въпрос как така Ангелов е намерен само на 500 м от вилата му при такова мащабно издирване, Цветков отговаря така: „Дали е намерен на 500 м или на 5 км, важното е, че е намерен”.Цветков е засичал на в няколко пъти Росен Ангелов, но никой в селото не е знаел, че го издирват. По думите му Ангелов бил „приходящ”.Цветков споделя още, че не е бил въоръжен по време на издирването, тъй като не са били тръгнали на лов за прасета, а имало и много други хора с пушки.Цветков не се приема за герой. Скромно казва, че е изпълнил гражданския дълг като е помогнал на органите на реда.", "date": "2018.01.26", "title": "Търсихме Росен Ангелов в радиус от 30 км"}
{"url": "http://www.novinite.bg/articles/156001/Razbiha-dve-narkolaboratorii-v-Sliven", "text": "Две нарколаборатории са разкрити в Сливенско, иззети са метамфетамин и канабис. Това съобщиха от пресцентъра на ОД на МВР-Сливен. При специализирана операция в сряда в Сливен е извършена проверка на двама мъже - на 31 и 32 години, и на 21-годишна жена. У тях са намерени и иззети общо седем грама метамфетамин и пет грама канабис. При проверка на адрес в града са открити прекурсори, вещества, материали и предмети, необходими за производството на наркотици. От жилището са иззети седем грама метамфетамин и пет грама канабис. Четиримата са задържани за 24 часа. В Котел е била направена проверка на лек автомобил \"Форд\", управляван от криминалнопроявен и осъждан 29-годишен от Сливен. В автомобила са установени криминалнопроявените Д.Д./22 г./ - от Котел, и А.Е./27 г./ - от Бургас. Открити и иззети са били осем грама метамфетамин. От багажника са иззети торби, съдържащи предмети и вещества от мобилна нарколаборатория. При последвали следствени действия в жилищата на Н.К. и Д.Д. в Котел са намерени и иззети около два грама метамфетамин, както и вещества и предмети, които са компоненти от мобилна нарколаборатория за производство на синтетичен наркотик. За случаите е уведомена Окръжната прокуратура в Сливен.", "date": "2018.01.26", "title": "Разбиха две нарколаборатории в Сливен"}
{"url": "http://www.novinite.bg/articles/156013/Otkriha-kontrabandni-cigari-v-magazin", "text": "Служители на митническа мобилна група намериха 1 621 кутии контрабандни цигари в търговки обект и частен имот, намиращи се на един парцел.На 24 януари, сряда, митничарите осъществили проверка в магазин в град Луковит. При проверката те установили нерегламентирано съхранение и разпространение на акцизни стоки. В магазина те открили картонена кутия, намираща се под касовия апарат, в която имало 36 кутии цигари без бандерол. Цигарите били от различни марки.Органите продължили проверката на територията на целия парцел. Те се натъкнали на още 1 585 кутии цигари без български акцизен бандерол, укрити на различни места - под дървена стълба, водеща към врата между търговския обект и частния имот, в готварска печка под навес към пристройка, в ръкавите на връхни дрехи, окачени на закачалки, в избено помещение и други пригодени тайници.Общото количество задържаните контрабандни цигари е 1 621 кутии.По случая е образувано досъдебно производство по описа на Митница Свищов.", "date": "2018.01.26", "title": "Откриха контрабандни цигари в магазин"}
{"url": "http://www.novinite.bg/articles/156014/Maj-i-jena-napadnaha-policai-kolove", "text": "Мъж и жена са нанасяли удари с дървени колове спрямо полицейски служители в село Дисевица, съобщи Областната дирекция на МВР в Плевен.Вчера, 25 януари, около 7 часа сутринта, в хода на разследване в село Дисевица полицаите станали жертва на ударите на 24-годишен мъж и 27-годишна жена.Пострадалите полицаи са служители на Първо и Второ районно управление в областния град. Вследствие на ударите са им причинени средни телесни повреди, за които полицаите са извадили медицинско.Двамата нападатели са задържани за срок до 24 часа. По случая е образувано досъдебно производство под ръководството на прокурор от Районната прокуратура в Плевен.Работата по случая продължава. Към момента не е ясна причината за нападението срещу органите на реда.", "date": "2018.01.26", "title": "Мъж и жена нападнаха полицаи колове"}
{"url": "http://www.novinite.bg/articles/156015/Divo-prase-vilnya-v-gradche-v-yujnata-chast-na-Germaniya", "text": "Диво прасе вилня в градче в южната част на Германия, причинявайки щети за близо 10 000 евро, предаде ДПА.В полицията в Дилинген е постъпил сигнал от местен жител, който е забелязал глигана в двора на градината си, преди развилнялото се животно да се отправи към градския център. Веднъж озовало се на централно място, дивотопрасесе е втурнало в аптека, където е потрошило стъклена врата. При следващата си поразия глиганът е нахлул в магазин за дрехи и е нападнал манекените на витрината. Част от подплашените от деянията на животното служители и клиенти са успели да избягат навън. Останалите са потърсили спасение на горния етаж на магазина.Край на безчинствата на дивото прасе са сложили пристигналите на мястото полицаи, които са го застреляли и умъртвили.От полицията съобщават, че в необичайния инцидент няма пострадали хора. ", "date": "2018.01.26", "title": "Диво прасе вилня в градче в южната част на Германия"}
{"url": "http://www.novinite.bg/articles/155974/Nivoto-na-reka-Sena-prodaljava-da-se-pokachva", "text": "В окръг Вал дьо Марн около 400 души трябваше да напуснат домовете си. Високите води, лишиха туристите от някои атракции, като панорамните корабчета, които спряха да се движат, предаде БНТ.Заради опасност от наводнения, в Лувъра бяха преместени около 35 хиляди експоната. Синоптиците предупредиха, че нивото на Сена ще продължи да се покачва и през следващите дни.", "date": "2018.01.26", "title": "Нивото на река Сена продължава да се покачва"}
{"url": "http://www.novinite.bg/articles/155975/75-hilyadi-dushi-byaha-evakuirani-zaradi-vulkana-Majon", "text": "Във Филипините над 75 хиляди души бяха евакуирани заради вулкана Майон, който се активизира преди две седмици, предаде БНТ.Той продължава да бълва пепел и лава на височина от около 5 километра над кратера. В района му бяха регистрирани 15 земетресения, предизвикани от вулканичната дейност. Специалистите се опасяват, че изригването може да продължи месеци.", "date": "2018.01.26", "title": "75 хиляди души бяха евакуирани заради вулкана Майон"}
{"url": "http://www.novinite.bg/articles/155982/Zapochvat-pregovorite-za-pravitelstvo-v-Germaniya", "text": "В Берлин започват официалните преговори за сформиране на коалиционно правителство.Лидерите на консервативната десница Ангела Меркели и Хорт Зеехофер ще седнат на масата за преговори с лидера на социал-демократите Мартин Шулц в 9 ч. местно време, предаде бТВ.По-късно към тях ще се присъединят и водещи политици и експерти от двете формации.Преди днешните консултации консерваторите дадоха да се разбере, че няма да отстъпят от позициите си по отношение на миграцията.", "date": "2018.01.26", "title": "Започват преговорите за правителство в Германия"}
{"url": "http://www.novinite.bg/articles/155984/Masovi-aresti-na-uchiteli-v-Turciya", "text": "Турската прокуратура постанови днес задържането на 70 учители, предаде информационната агенция ДХА. Решението е на Главната републиканска прокуратура в Анкара. Процесуално-следствените дейности продължават в столицата Анкара и в други 11 турски провинции, цитираха от агенция Фокус. Арестите се извършват по подозрение за връзки с т.нар. Терористична организация на гюленистите/ Паралелна държавна структура (ФЕТО/ПДС).", "date": "2018.01.26", "title": "Масови арести на учители в Турция"}
{"url": "http://www.novinite.bg/articles/155997/Dimov-Planinata-Vitosha-tryabva-da-se-varne-na-sofiyanci", "text": "Министър Нено Димов отговаря на въпрос от парламентарната трибуна за това каква е готовноста за разработване и приемането за план на Природен парк Витоша. Той посочи, че с носталгия си спомня как е карал ски на Витоша, но не си спомня с носталгия за въздуха, който е дишал тогава, защото сега въздухът на София е много по-чист, въпреки че не отгововаря все още на необходимите изисквания. Той предостави конкретна информация и хронологията за развитието на плана на природния парк. До известна степен е трудно да се отговори кога точно планът може да приет, каза Димов. Планината Витоша трябва да бъде върната на софиянци, защото те го заслужават, каза министър Димов. Не мога да изразявам лично мнение. Сроковете зависят от това дали този план трябва да има екологична оцена и дали това ще бъде обжалвано или не, каза министър Димов. Целта е срокът да е максимално кратък, заяви той.", "date": "2018.01.26", "title": "Димов: Планината Витоша трябва да се върне на софиянци"}
{"url": "http://www.novinite.bg/articles/155990/V-Chehiya-se-provejda-balotaj", "text": "Чехите отново избират президент. Днес и утре в страната се провежда балотаж на президентските избори. Битката се води между проруски настроения досегашен президент Милош Земан и прозападния учен Иржи Драхош, предаде БНТ.Двамата кандидати имат близки позиции за миграцията и за преминаването към еврото. Разногласията им са за отношенията между  и Русия.Социологическите агенции са колебливи в прогнозите си. На първия тур Земан спечели почти 39 %, а Драхош - 27.", "date": "2018.01.26", "title": "В Чехия се провежда балотаж"}
{"url": "http://www.novinite.bg/articles/156002/Donald-Tramp-zayavi-che-e-gotov-za-dialog-s-Rusiya", "text": "На въпрос на ТАСС на Световния икономически форум в Давос дали планира да води диалог с Русия, Тръмп отвърна: \"Надяваме се на това., предаде БНТ.Тръмп отрече да е искал да уволни натоварения с разследването на евентуална руска намеса в американските избори специален прокурор Робърт Мълър, както твърди в. \"Ню Йорк таймс\", предаде Асошиейтед прес.\"Фалшива новина, хора. Фалшива новина. Типичните фалшиви истории на \"Ню Йорк таймс\", отвърна Тръмп на зададен въпрос.Според в. \"Ню Йорк таймс\" Тръмп е наредил Мълър да бъде уволнен през юни м.г., но се отказал от решението си, след като началникът на правния отдел на Белия дом Доналд Макган заплашил да подаде оставка.Вестникът се позовава на четири осведомени източника, отбелязва Ройтерс.", "date": "2018.01.26", "title": "Доналд Тръмп заяви, че е готов за диалог с Русия"}
{"url": "http://www.novinite.bg/articles/156022/Tramp-SASht-sa-myasto-za-pravene-na-biznes", "text": "Америка е място за правене на бизнес, каза президентът Доналд Тръмп в речта си пред Световния икономически форум в Давос, предаде АП. Държавният глава на САЩ използва изявлението си пред политическите и бизнеслидери на конференцията, за да представи работата на администрацията си за реформиране на данъчната система и намаляване на регулациите. Тръмп заяви, че работата му започва да се изплаща, отбелязвайки 2,4-те милиона работни места, създадени от избирането му през 2016 г. и плановете на компании като Apple да инвестират милиарди в САЩ. Американският лидер отбеляза, че постига напредък в това да даде на своите съграждани мечтата за страхотна работа, сигурен дом и по-добър живот за техните деца. Тръмп защити намерението си да поставя Америка на първо място, но според думите му това не изключва сътрудничеството с други страни. \"Като президент на САЩ винаги ще поставям Америка на първо място. Също както лидерите на другите страни би трябвало да поставят държавите си на първо място. Америка на първо място обаче не означава Америка сама\", подчерта той. \"Американският просперитет е създал безброй работни места по света, а стремежът към отлични постижения, качество и иновации в САЩ е довел до важни открития, които са помогнали на хората да живеят по-благоденстващи и здрави\", каза Тръмп. Той обаче предупреди търговските партньори, че Вашингтон повече няма да толерира несправедливи търговски практики. \"Не можем да имаме свободна и отворена търговия, ако някои страни експлоатират системата за сметка на други\", заяви стопанинът на Белия дом. САЩ са готови да сключат взаимноизгодни търговски споразумения с всички страни в името на създаване на търговска система, която би била от полза не само за САЩ, но и за целия свят. Подкрепяме свободната търговия, но тя трябва да бъде справедлива и взаимна. Несправедливата търговия подрива позициите на всички. САЩ повече няма да си затварят очите за несправедливи търговски практики, включително мащабна кражба на интелектуална собственост, промишлени субсидии и държавно участие в икономическото планиране\", подчерта държавният глава. \"Вашингтон може да се върне към преговорите за свободна търговия с държави от двете страни на Тихия океан\", допълни Тръмп. По-рано тази седмица 11 страни от Тихоокеанския регион приключиха преговорите по регионално споразумение за свободна търговия без САЩ, след като Вашингтон се оттегли от преговорите за Транстихоокеанско партньорство миналата година. \"Бихме обмислили да преговаряме с тях поотделно или може би като група, ако търговските условия могат да бъдат направени по-изгодни за САЩ отколкото в първоначалния пакт\", заяви Тръмп.", "date": "2018.01.26", "title": "Тръмп: САЩ са място за правене на бизнес"}
{"url": "http://www.novinite.bg/articles/156003/Shestima-obvineni-za-nezakonen-priem-v-Medicinskiya-universitet", "text": "Шестима души са обвинени след акцията на ГДБОП и ДАНС в Медицинския  университет в София. Двама от тях в момента са служители на висшето учебно заведение, останалите не работят там.   Престъпната група е осигурявала безпроблемен прием и завършване на университета. Като ръководител на групата е посочен бившият ректор – проф. Ваньо Митев.  ГДБОП и ДАНС нахлуха в Медицинския университет в София на 19 януари, като в медиите се появи информация за сигнал за корупционни схеми с приема на чуждестранни студенти.   Бившият му ректор на университета в момента е подсъдим заради неизгодни сделки и  безстопанственост. Според обвинението Митев е сключвал сделка с адвокати, въпреки че в МУ имало налични юрисконсулти. В друго обвинение пък е установено, че около 150 студенти от други страни са постъпили в университета, без положен изпит.", "date": "2018.01.26", "title": "Шестима обвинени за незаконен прием в Медицинския университет"}
{"url": "http://www.novinite.bg/articles/156023/Zaradi-navodneniyata-v-Parij-zatvaryat-patishta-i-tuneli", "text": "Парижани запазват спокойствие на фона на покачващото се ниво на река Сена, което доближава върхови стойности, предаде Асошиейтед прес. Районът на Париж е силно засегнат от наводненията, причинени в страната през изминалата седмица, но животът във френската столица като цяло запазва обичайния си ритъм. Очаква се равнището на Сена скоро до достигне върхови стойности, но без да надхвърля рекордните нива, съобщи информационната служба \"Вижикрю\", която следи тези промени. Докато наводненията през 2016 г. причиниха смъртта на двама души в района на Париж, а няколко бяха ранени, този път няма данни за жертви. Като предпазна мярка парижките власти затвориха няколко тунела, паркове и приземния етаж на музея \"Лувър\". Затворени са пътища по бреговете на Сена, както и някои гари покрай реката, но като цяло тези мерки не създават сериозни проблеми в \"града на светлините\". Доста по-сложна е обстановката извън столицата. Извънредно силните валежи доведоха до спиране на тока и наложиха евакуирането на около 400 души. Пороите причиниха значителни щети в предградията. Те ще се отразят зле и на фирмите, които предлагат плаване с корабче по Сена, тъй като движението по реката за момента е напълно забранено. Според Организацията за икономическо сътрудничество и развитие (ОИСР) наводненията по поречието на реките Сена и Лоара през 2016 г. са имали негативен икономически ефект, възлизащ на 1,42 милиарда евро. Изчисленията показват, че бедствие, сравнимо с голямото наводнение от 1910 г., когато нивото на Сена достигнало рекордните 8,62 м., би причинило щети на стойност между 3 и 30 милиарда евро, отбелязва АП, цитирана от БТА.", "date": "2018.01.26", "title": "Заради наводненията в Париж затварят пътища и тунели"}
{"url": "http://www.novinite.bg/articles/155973/Ochakva-ni-predimno-slanchevo-vreme", "text": "Днес ще е предимно слънчево. Преди обяд на отделни места в низините ще има мъгла или инверсионна облачност. Ще е почти тихо. Максималните температури ще са предимно между 1° и 6°, за София - около 4°.Атмосферното налягане ще остане без съществена промяна – значително по-високо от средното за януари.В планините ще бъде слънчево. Ще духа до умерен, по билата и силен вятър от север-североизток. Температурите ще се повишат още и максималната на височина 1200 метра ще е около 4°, на 2000 метра – около минус 1°.По Черноморието ще има инверсионна облачност, която ще се разкъсва и намалява в следобедните часове. Ще духа слаб до умерен североизточен вятър. Максималните температури на въздуха ще са 3°-4°. Температурата на морската вода е 6-7°. Вълнението на морето ще е 2-3 бала.", "date": "2018.01.26", "title": "Очаква ни предимно слънчево време"}
{"url": "http://www.novinite.bg/articles/156006/Bez-djendar-obuchenie-v-uchilishtata", "text": "Няма да има промени в учебните програми във връзка с Истанбулската конвенция, категорично заяви министърът на образованието Красимир Вълчев. Това означава, че няма да има джендър обучение в българските училища.   \"Всичко, което се изисква от нас като страна, която има стратегия за равнопоставеност на половете, е направено в учебните програми\", потвърди Вълчев. По думите му, няма нужда от промени и самата конвенция не ни задължава да бъдат предприети такива.", "date": "2018.01.26", "title": "Без джендър обучение в училищата"}
{"url": "http://www.novinite.bg/articles/155979/Visoki-niva-na-fini-prahovi-chastici-v-Sofiya", "text": "Отново опасно мръсен въздух в София. Данните от измервателните уреди на „Еър София” показват, че над почти целия град има голямо превишение на нормите за фини прахови частици, предаде Нова телевизия.В някои квартали замърсяването е повече от пет пъти над допустимите нива.Системата за ранно предупреждение за замърсявания на Община София отчита завишени нива в кварталите „Павлово”, „Хиподрума”, „Надежда” и „Дружба”.  ", "date": "2018.01.26", "title": "Високи нива на фини прахови частици в София"}
{"url": "http://www.novinite.bg/articles/156021/Radev-shte-e-domakin-na-priem-za-rakovoditelite-na-diplomaticheski-misii", "text": "На 29 януари от 17.00 часа в Националния исторически музей държавният глава Румен Радев ще даде традиционния за началото на годината прием за ръководителите на дипломатическите мисии, акредитирани в България, съобщиха от прессекретариата на държавния глава. Президентът Румен Радев и доайенът на Дипломатическия корпус – извънредният и пълномощен посланик на Държавата Палестина Н.Пр. д-р Ахмед Ал Мадбух, ще произнесат слова.", "date": "2018.01.26", "title": "Радев ще е домакин на прием за ръководителите на дипломатически мисии"}
{"url": "http://www.novinite.bg/articles/156018/Grisho-veche-e-v-Balgariya", "text": "Григор Димитров вече е в България. Най-добрата ни ракета кацна на 26 януари около 14.00 часа в София.След няколко дни Гришо ще участва в турнира DIEMA XTRA Sofia Open 2018. Турнирът от сериите АТП 250 ще се проведе между 4 и 11 февруари в Арена Армеец.На 27 януари Григор ще даде пресконференция в столицата. По-рано през седмицата най-добрият ни тенисист приключи участието си на Откритото първенство на Австралия. Той отпадна на четвъртфиналите от Кайл Едмънд. Преди да се завърне в България Гришо записа специално обръщение към всички фенове, които нямат търпение да се насладят на красивата му игра в София.  Ето какво каза световният №3 от Австралия: „Здравейте, България. С нетърпение чакам да играя на турнира вкъщи – DIEMA XTRA Sofia Open. Надявам се да сте там. Миналата година заедно спечелихме турнира. Надявам се отново да го спечелим – заедно! Поздрави на всички! Доскоро!“", "date": "2018.01.26", "title": "Гришо вече е в България"}
{"url": "http://www.novinite.bg/articles/155986/Sazdadoha-onlajn-platforma-za-rachno-izraboteni-terlici", "text": "За да върнат спомена от миналото, млади хора създадоха онлайн платформа, където можем да закупим ръчно изработени терлици. Те са изплетени от възрастни жени от цяла България, съобщава БНТ. \"Купи от баба\" е сайт, който направихме с група приятели. В него сме ангажирали жени от различни краища на България да плетат 4 вида терлици и те могат да бъдат закупени от всеки, които ги хареса. По този начин той ще знае, че не само се сдобива с нещо хубаво и ръчно плетено, а и допринася за допълнителен доход на тези жени. Идеята беше, създавайки един добър продукт, да представим и един социален бизнес модел, обясни Венелин Добрев, един от хората, които стоят зад инициативата.", "date": "2018.01.26", "title": "Създадоха онлайн платформа, за ръчно изработени терлици"}
{"url": "http://www.novinite.bg/articles/155991/Fandakova-Molya-ne-izpolzvajte-lichnite-si-avtomobili-dnes", "text": "Столичният кмет  призова гражданите и гостите на София да оставят личните си автомобили и по възможност да използват градския транспорт днес. Причината е завишено ниво на замърсяването на въздуха.„Домакинствата, които се отопляват на дърва и въглища, при възможност да използват електрически уреди за отопление или друго екологично отопление”, призова още Фандъкова в официалната си „Фейсбук” страница.Тя пояснява, че е възложила на Столичния инспекторат и РИОСВ да извършат извънредни проверки на пунктове за вторични суровини и автосервизи за нерегламентирано изгаряне на отпадъци, а Пътна полиция и СДВР да извършат извънредни проверки на автомобилите са нивата на вредните газове.„Съветите на лекарите са гражданите с респираторни заболявания, както и малките деца, и възрастните хора, да избягват продължителен престой на открито”, допълва още Фандъкова.Тя допълва, че при ходене пеша е най-добре да се избере маршрут, който да не минава покрай големите булеварди.", "date": "2018.01.26", "title": "Фандъкова: Моля не използвайте личните си автомобили днес"}
{"url": "http://www.novinite.bg/articles/155996/Izostaven-bagaj-sorya-metroto-na-Mladost-3", "text": "Станцията на метрото \"Младост\" 3 бе временно затворена заради изоставен багаж.Има подаден сигнал, потвърдиха от пресцентъра на Столична община.Багажът бе проверен от екип на Специализирания отряд за борба с тероризма (СОБТ), информира \"Фокус\".Влаковете на метрото временно не спираха на метростанцията.След като багажът бе проверен и не бе открито нищо обезпокоително, движениет обе нормализирано.", "date": "2018.01.26", "title": "Изоставен багаж соря метрото на \"Младост 3\""}
{"url": "http://www.novinite.bg/articles/155999/7-signala-za-zadushliva-mirizma-v-Burgas", "text": "7 сигнала за задушлива миризма са получени след 8 часа тази сутрин на телефон 112 и в РИОСВ Бургас. Това съобщи директорът на екоинспекцията Тонка Атанасова. Сигналите са от различни квартали на Бургас и са за това, че се усеща задушлива миризма на газ пропан-бутан,предаде БНТ.Извършен е обход на всички станции, които работят на територията на града. Установено е, че няма превишение на нивата на въглеводороди. Вероятно ще се изиска обяснение от рафинерията в Бургас, чиято дейност е съпътствана от такива миризми, как са работили съоръженията им през изминалото денонощие.  ", "date": "2018.01.26", "title": "7 сигнала за задушлива миризма в Бургас"}
{"url": "http://www.novinite.bg/articles/156007/Speshna-proverka-v-BDJ", "text": "Транспортният министър Ивайло Московски разпореди вътрешен одит в „Холдинг БДЖ”, „БДЖ-Пътнически превози“ и „БДЖ-Товарни превози” във връзка с появилите се медийни материали в публичното пространство, съобщават от ведомството.Проверката включва реда на отчитане на извънредния труд, както и проверка на осъществявания контрол на работното време на служителитеСтава ясно, че машинистите от държавните железници масово надвишават допустимия извънреден труд. Причината, според БДЖ, е масовото напускане на кадри заради ниските заплати. В същото време други хора в БДЖ получават заплата, без да ходят на работа, споделят десетки служители.  ", "date": "2018.01.26", "title": "Спешна проверка в БДЖ"}
{"url": "http://www.novinite.bg/articles/155998/Valeri-Simeonov-Balgariya-shte-prodalji-da-podkrepya-stranite-ot-Zapadnite-Balkani", "text": "България ще продължи да подкрепя страните от Западните Балкани по пътя им към Европейския съюз, заяви в Будапеща заместник министър-председателят , съобщи пресслужбата на Министерския съвет на Република България, предаде Нова телевизия.Симеонов приветства в базиликата \"Свети Стефан\" в унгарската столица гостите на концерта в изпълнение на камерен оркестър \"Софийски солисти\" по повод откриване на Българското председателство на Съвета на Европейския съюз. В словото си вицепремиерът отбеляза хилядолетната история на българската държава, успяла да съхрани и развие до днешните им измерения европейската култура, ценности и постижения като създаването на славянската писменост от светите братя Кирил и Методий. посочи, че вече 11 години България е предвидим и надежден европейски партньор, който аргументирано и конструктивно отстоява своите интереси. Изказването постави основен акцент и върху подкрепата, която България ще продължи да дава на страните от Западните Балкани в техните усилия да изпълнят критериите за членство в Европейския съюз. България се е доказала и ще продължи да се доказва като добър и загрижен съсед в един все още нестабилен регион, чиято стабилност, просперитет и принадлежност към европейските ценности пряко касае сигурността и благоденствието на Европа и на всеки европейски гражданин.", "date": "2018.01.26", "title": "Валери Симеонов: България ще продължи да подкрепя страните от Западните Балкани"}
{"url": "http://www.novinite.bg/articles/156009/CGM-pokaza-zeleniya-bilet", "text": "Центърът за градска мобилност показа т.нар. „зелен билет”, който ще се продава на стойност един лев в дните с високо замърсяване на въздуха.Билетчето ще се продава от шофьорите.То ще важи за един ден и за цялата мрежа на градския транспорт. Ще се продават и на всички пунктове за превозни документи на ЦГМ, както и на станциите на метрото, предаде бТВ.„Пътуването със „зелен билет” е извънредна мярка, която цели да стимулира хората д оставят автомобилите си и да използват градския транспорт в дните с високо замърсяване”, посочват от ЦГМ.От центъра съобщават също, че имат готовност да пуснат допълнителни коли по линиите на градския транспорт в периодите със силно замърсяване.Билетът ще се продава в дните, когато има данни за замърсяване от минимум две градски станции за два последователни дни или замърсяване, отчетено от 4 градски станции в рамките на един ден.", "date": "2018.01.26", "title": "ЦГМ показа „зеления билет”"}
{"url": "http://www.novinite.bg/articles/155985/Slabo-zemetrsenie-kraj-Blagoevgrad", "text": "Слабо земетресение с магнитуд 2.4 е регистрирано снощи в близост до благоевградското село Габрово. Това сочи справка на сайта на Националния институт по геофизика, геодезия и география.Трусът е регистриран снощи към 22.16 часа и е с дълбочина 0 км, предаде \"Фокус\".", "date": "2018.01.26", "title": "Слабо земетрсение край Благоевград"}
{"url": "http://www.novinite.bg/articles/156019/Naj-mrasev-vazduh-dishat-v-Gorna-Oryahovica", "text": "Най-мръсен въздух през последното денонощие са дишали живеещите в Горна Оряховица. От РИОСВ – Велико Търново казаха, че стойностите на фините прахови частици са регистрирани от началото на месеца до 25.01.В последните дни са регистрирани превишения на нормите. Максималното надхвърляне на нормите е било тройно. За 25 дни от месеца има 17 регистрирани превишения на стойностите на фините прахови частици в Горна Оряховица.Добрата новина е, че в сравнение с миналата година, ситуацията не е толкова лоша. От 31 дни през януари 2017-та година, 27 са били с превишения на нормата. В някои от дните е имало и по-високи стойности, стигащо до пет пъти над нормата.  ", "date": "2018.01.26", "title": "Най-мръсев въздух дишат в Горна Оряховица"}
{"url": "http://www.novinite.bg/articles/156011/Vremenni-prekasvaniya-na-toka-v-Sofiya-v-perioda-29-yanuari-2-fevruari", "text": "Във връзка с осъществяване на посочените по-долу планирани прекъсвания на електрозахранването на територията на град София, обслужвана от ЧЕЗ, за периода 29 януари – 2 февруари 2018 г. включително. Налагат се кратковременни оперативни превключвания с цел обезопасяване на съоръженията за работа, осигуряване на алтернативно захранване за част или всички засегнати клиенти и последващо включване на съоръженията, върxу които са извършвани планирани дейности, съобщиха от пресцентъра на ЧЕЗ България. ЧЕЗ Разпределение осъществява амбициозна инвестиционна програма за подобряване на услугите за своите клиенти. Компанията всекидневно извършва дейности, свързани с изнасяне или рециклиране на електрически табла, подмяна на електромери, ремонт на съоръжения по електрическите мрежи средно и ниско напрежение, присъединяване на клиенти, кастрене, профилактика на трафопостове и други. Успешната реализация на тези мерки налага кратковременни прекъсвания на електрозахранването. График на планирани ремонти: Община Витоша На 29.01.2018 г. /09:00 - 16:15 ч./ - София: 49-та /Кв.Симеоново/, 61-ва /Кв.Симеоново/, 69-та/В.З. Симеоново Север-витоша/, 69-та/В.З. Симеоново Север-витоша/, 74-та, 76-та, 78-ма /Кв.Симеоново/, 83-та /Кв.Симеоново/, 84-та /В.З. Симеоново Север/, 85-та /В.З. Симеоново Север/, 86-та /Кв.Симеоново/, 88-ма /Кв.Симеоново/, 88-ма /Кв.Симеоново/, Босилек /Кв.Симеоново/, В.З. Симеоново-Север, В.З.Симеоново-Север, Света Магдалина, Света Магдалина, Синьо Лято/1-ва/ /Кв. Симеоново/, Синьо Лято/1-ва/ /Кв. Симеоново/, Шумако / Симеоново На 29.01.2018 г. /09:30 - 12:30 ч./ - София: Акад. Михаил Арнаудов, Багра, Витошки Бор/712-та/, Горска Теменуга/Ник.Петрини, Ела/Стоян Стойков/, Елша, Искра, Калинка, Коприва, Марта На 30.01.2018 г. /09:00 - 13:30 ч./ - София: Черни Връх На 30.01.2018 г. /09:00 - 14:00 ч./ - София: 714-та/Витоша/, 719-та/Витоша/, Детелина, Детелина/Княжево/, Полско Цвете, Синята Скала На 30.01.2018 г. /09:30 - 15:30 ч./ - София: Кота 1050 На 31.01.2018 г. /09:00 - 14:15 ч./ - София: Богомил Райнов, Българска Легия, Василашко Езеро, Иван Сусанин, Петър Папакочев, Ралевица, Родопски Извор На 31.01.2018 г. /09:30 - 15:30 ч./ - София: Бъкстон, Мусала, Пирин, Цар Борис III/Девети Септ. На 31.01.2018 г. /12:00 - 16:15 ч./ - София: 1-ва, 1-ва/ В.З. Малинова Долина/, 101-ва, 11-та, 13-та /Ж.К.Бункера/, 2-ра /Ж.К.Бункера/, 27-ма /Ж.К.Бункера/, 28-ма /Ж.К.Бункера/, 36-та /Ж.К.Бункера/, 39-та /Ж.К.Бункера/, 44-та /Ж.К.Бункера/, 5-та /Ж.К.Бункера/, 6-та /Ж.К.Бункера/, 7-ма /Ж.К.Бункера/, 8-ма /Драгалевци/, 8-ма /Кв.Мал.Долина-Студентски град/, 9-та Кв.Мал.Долина/Студентс, Бистришко Шосе, В.З. Бункера, Копринка, Луда Река /В.З. Малинова Долина/, Малинова Долина, Плитвишки Езера /В.З.Бункера/, Река Палакари, УПИ ХV-626 Кв.3 На 01.02.2018 г. /09:00 - 16:00 ч./ - София: 503/Драгалевци/, 507-ма/В.З. Симеоново-Драгаревци/, В.З. Симеоново - Драгалевци, Драгалевци, Захари Зограф, Симеоново, Симеоновска На 01.02.2018 г. /09:30 - 15:30 ч./ - София: Купените На 02.02.2018 г. /09:15 - 16:15 ч./ - Мърчаево: Кало, М. Казашка, Печище, Шипето На 02.02.2018 г. /09:30 - 15:30 ч./ - София: Вихрен/Петър Тонев/, Голям Братан, Иван Сусанин , Кота 1050 Община Връбница На 29.01.2018 г. /09:10 - 15:15 ч./ На 30.01.2018 г. /09:10 - 15:15 ч./ На 31.01.2018 г. /09:10 - 15:15 ч./ - София: Надежда 6 На 29.01.2018 г. /09:20 - 15:15 ч./ На 30.01.2018 г. /09:20 - 15:15 ч./ - София: Надежда 5 На 01.02.2018 г. /09:15 - 15:15 ч./ - София: Жк. Обеля 1, Жк. Обеля 1, Надежда 6 На 02.02.2018 г. /09:15 - 15:15 ч./ - София: Жк. Обеля 1 Община Възраждане На 30.01.2018 г. /09:00 - 13:15 ч./ - София: Александър Стамболийски, Позитано, Христо Ботев На 30.01.2018 г. /09:00 - 16:15 ч./ - София: Пиротска/Трети Април/, Софроний Врачански, Христо Ботев На 30.01.2018 г. /09:00 - 17:15 ч./ - София: Осогово/Пело Пеловски/, Св.Св.Кирил и Методий На 30.01.2018 г. /12:00 - 16:15 ч./ - София: Христо Ботев На 31.01.2018 г. /09:00 - 13:15 ч./ На 01.02.2018 г. /09:00 - 13:15 ч./ - София: Опълченска, Осогово/Пело Пеловски/, Пиротска/Трети Април/, Тодор Александров/Н.Цанов/, Шар Планина На 31.01.2018 г. /12:00 - 16:15 ч./ - София: Антим I, Отец Паисий, Пиротска/Трети Април/, Странджа На 01.02.2018 г. /12:00 - 16:15 ч./ - София: Лъвов Мост, Св.Св.Кирил и Методий, Сливница, Стефан Стамболов/Георги Ки, Цар Самуил Община Изгрев На 29.01.2018 г. /09:00 - 16:00 ч./ - София: Дианабад, Дианабад, Дружба, Дървеница, Никола Габровски На 29.01.2018 г. /09:00 - 16:30 ч./ - София: Дианабад, Драган Цанков На 30.01.2018 г. /09:00 - 16:00 ч./ - София: Дианабад, Дианабад, Дружба, Дървеница На 31.01.2018 г. /09:00 - 16:00 ч./ - София: Дианабад, Друбжа, Дървеница, Никола Габровски, Чарлз Дарвин На 01.02.2018 г. /09:00 - 16:00 ч./ - София: Дианабад, Дървеница, Никола Габровски На 02.02.2018 г. /09:00 - 16:00 ч./ - София: Дианабад, Дървеница Община Илинден На 02.02.2018 г. /12:00 - 16:15 ч./ - София: Сава Михайлов, Света Троица/Вълчо Иванов/, Сливница На 29.01.2018 г. /09:00 - 16:00 ч./ На 30.01.2018 г. /09:00 - 16:00 ч./ На 31.01.2018 г. /09:00 - 16:00 ч./ На 01.02.2018 г. /09:00 - 16:00 ч./ На 02.02.2018 г. /09:00 - 16:00 ч.; 09:00 - 13:15 ч./ - София: Света Троица/Вълчо Иванов/ Община ИСКЪР На 29.01.2018 Г. /09:00 - 16:30 Ч./ - София: Дружба На 29.01.2018 г. /09:00 - 16:00 ч./ На 30.01.2018 г. /09:00 - 16:00 ч./ На 31.01.2018 г. /09:00 - 16:00 ч./ - София: Дружба 1, Дружба 2, Обиколна На 01.02.2018 г. /09:00 - 16:00 ч./ - София: Дружба 2, Дружба 2, Дружба 2 На 02.02.2018 г. /09:00 - 16:00 ч./ - София: Дружба 2, Дружба 2 Община Красна Поляна На 30.01.2018 г. /09:15 - 16:30 ч./ - София: 709-та/Красна Поляна/, Богданица/Кр.Поляна/, Братин Дол, Възкресение/Стоян Лепоев/, Доростол, Иван Гарванов/Бръшл-Воронеж, Кубан/Царево Село /Ник.Зане, Лайбниц, Лвов, Народоволец, Несебър, Рижки Проход, Стрезимировци, Суходолска, Чемерика На 31.01.2018 г. /09:00 - 16:30 ч./ - София: Разсадника Община Красно Село На 29.01.2018 г. /09:00 - 16:00 ч./ - София: Балканджи Йово, Белите Брези, Нишава/Георги Аврамов/ На 30.01.2018 г. /09:00 - 16:00 ч./ - София: Белите Брези На 31.01.2018 г. /09:00 - 16:00 ч./ - София: Ворино/Ат.Дамянов/, Княгиня Клементина/Д.Милано На 01.02.2018 г. /09:00 - 16:00 ч./ - София: Княгиня Клементина/Д.Милано, Кюстендил/Атанас Ненов/, Кюстендил/Атанас Ненов/, Кюстендил/Атанас Ненов/ На 02.02.2018 г. /09:00 - 16:00 ч./ - София: Кюстендил/Атанас Ненов/, Лагера Община Кремиковци На 29.01.2018 г. /09:00 - 16:15 ч./ На 30.01.2018 г. /09:00 - 16:15 ч./ На 31.01.2018 г. /09:00 - 16:15 ч./ На 01.02.2018 г. /09:00 - 16:15 ч./ На 02.02.2018 г. /09:00 - 16:15 ч./ - Долни Богров: 1, 1, 10, 10, 12, 13, 14, 15, 15, 16, 16, 20, 21, 25, 3, 3, 35, 4, 5, 5, 8, 9, ІХ-356 Кв.18, УПИ IV-376 Кв.28 На 29.01.2018 г. /09:00 - 16:15 ч./ На 30.01.2018 г. /09:00 - 16:15 ч./ На 31.01.2018 г. /09:00 - 16:15 ч./ На 01.02.2018 г. /09:00 - 16:15 ч./ На 02.02.2018 г. /09:00 - 16:15 ч./ - София: 1-ва, 12-та/Враждебна/, Долни Богров, Долни Богров, Кремиковци На 29.01.2018 г. /08:45 - 09:30 ч./ На 30.01.2018 г. /15:15 - 16:30 ч./ На 01.02.2018 г. /08:45 - 09:30 ч./ На 02.02.2018 г. /08:45 - 10:00 ч.; 15:00 - 16:30 ч./ - София: II-648, Кв.29б/Челопечене/, Ангел Маджаров /Челопечене/, Б.Викторов /Ботунец 1/, Балкан, Балкан /Ботунец 1/, Борис Петров /Челопечене/, Ботунец 1, Ботунец 2, Българка /Ботунец 1/, В.Николов /Ботунец 1/, Васил Левски, Васил Левски /Ботунец 1/, Вачова /Челопечене/, Витиня, Витиня /Ботунец 1/, Гилица /Ботунец 1/, Гилица /Челопечене/, градина /Челопечене/, Димитър П. Димитров /Кв. Челопечене/, Доло /Челопечене/, Зорница /Ботунец 1/, Извор /Ботунец 1/, Искър /Ботунец 1/, Йордан Димчев /Челопечене/, Карашка /Челопечене/, Кежова /Челопечене/, Китка /Челопечене/, Кокиче /Челопечене/, Комсомолска /Челопечене/, Кремиковско Шосе, Латинка /Челопечене/, Лесновска /Челопечене/, Манастира /Челопечене/, Михаил Гелев /Челопечене/, Мусала /Ботунец 1/, Надежда /Ботунец 1/, Отец Паисий /Ботунец 1/, Панова /Челопечене/, Петър Христов /Челопечене/, Пи 129002/Челопечене/, Ридо /Челопечене/, Свобода /Ботунец 1/, Септемврийци /Челопечене/, Слънчево Утро /Челопечене/, Спортист, Спортист /Челопечене/, Ст.Костов /Ботунец 1/, Стари Искър /Челопечене/, Старо Селище /Челопечене/, Стойно Кръстев /Челопечене/, Стопанска /Челопечене/, Стопански Двор, Стоян Шонев /Челопечене/, Тракийска Могила /Ботунец 1/, УПИ I-145а, Кв.18, УПИ VI-670/Челопечене, Чавдар Войвода /Челопечене/, Челопечене, Шопска /Ботунец 1/, Шопска Комуна /Челопечене/, Яне Стоянов /Челопечене/ На 29.01.2018 г. /09:30 - 16:30 ч./ На 30.01.2018 г. /09:30 - 15:30 ч./ - София: Стоян Шонев /Челопечене/, Челопечене, Челопеченско Шосе На 29.01.2018 г. /08:45 - 09:30 ч.; 09:30 - 16:30 ч./ На 30.01.2018 г. /09:30 - 15:30 ч.; 15:15 - 16:30 ч./ На 01.02.2018 г. /08:45 - 09:30 ч./ На 02.02.2018 г. /08:45 - 10:00 ч.; 15:00 - 16:30 ч./ - Челопеч: Александър Стамболийски На 29.01.2018 г. /08:45 - 09:30 ч./ На 30.01.2018 г. /15:15 - 16:30 ч./ На 01.02.2018 г. /08:45 - 09:30 ч./ На 02.02.2018 г. /08:45 - 10:00 ч.; 15:00 - 16:30 ч./ - Челопечене: Втора Община Лозенец На 29.01.2018 г. /09:00 - 16:00 ч./ - София: Добри Войников На 30.01.2018 г. /09:00 - 16:00 ч./ - София: Кораб Планина/Илия Филипов/, Черни Връх На 02.02.2018 г. /09:00 - 16:00 ч./ - София: Драгалевска, Цанко Церковски Община Люлин На 29.01.2018 г. /09:20 - 15:15 ч./ На 30.01.2018 г. /09:20 - 15:15 ч./ На 31.01.2018 г. /09:20 - 15:15 ч./ - София: Люлин 2 Община Младост На 29.01.2018 г. /08:00 - 16:15 ч.; 09:15 - 16:00 ч./ На 30.01.2018 г. /08:00 - 16:15 ч./ На 31.01.2018 г. /08:00 - 16:15 ч./ На 01.02.2018 г. /08:00 - 16:15 ч./ На 02.02.2018 г. /08:00 - 16:15 ч./ - София: Младост 4 На 29.01.2018 г. /08:00 - 16:30 ч./ - София: Младост 1, Младост 1 На 29.01.2018 г. /09:00 - 16:00 ч./ - София: Младост 1, Младост 4, Младост 4 На 30.01.2018 г. /08:00 - 16:30 ч./ - София: Младост 1, Младост 2 На 30.01.2018 г. /09:00 - 16:00 ч./ На 31.01.2018 г. /09:00 - 16:00 ч./ - София: Младост 1 На 31.01.2018 г. /08:00 - 16:30 ч./ - София: Младост 3 Община Надежда На 30.01.2018 г. /09:00 - 16:30 ч.; 09:15 - 16:30 ч./ - София: Надежда 4 На 31.01.2018 г. /09:15 - 16:30 ч./ - София: ул.Добри Чинтулов На 01.02.2018 г. /09:00 - 16:30 ч./ - София: Христо Силянов/Бородински Б На 01.02.2018 г. /09:15 - 16:30 ч./ - София: Ломско Шосе На 01.02.2018 г. /09:30 - 15:15 ч./ - София: Надежда 3 Община Нови Искър На 29.01.2018 г. /09:00 - 16:15 ч./ На 30.01.2018 г. /09:00 - 16:30 ч./ На 31.01.2018 г. /09:00 - 16:15 ч./ На 01.02.2018 г. /09:00 - 16:15 ч./ На 02.02.2018 г. /09:00 - 16:15 ч./ - Войнеговци: 11884.5964.154, 577, В.З Воинеговци Кл. В Стб, В.З. Войнеговци, Горска Поляна/Септември/, Имот, Магарански Ливади, местностМагарински Ливади, местностЧучурката, местност Пясъчна Кариера, ПИ 2 Кв.Б-14-6 -Б Стълб 133, ПИ312, Стара Планина/Венче Найдено На 29.01.2018 г. /09:00 - 16:15 ч./ На 30.01.2018 г. /09:00 - 16:30 ч./ На 31.01.2018 г. /09:00 - 16:15 ч./ На 01.02.2018 г. /09:00 - 16:15 ч./ На 02.02.2018 г. /09:00 - 16:15 ч./ - Нови Искър: 359, ул. Кочо Честименски, М.Средни Рид Пл 12, местностВонеговци, С.Войняговци, М.Средни Рид, Св.Св.Кирил и Методий На 29.01.2018 г. /09:00 - 16:15 ч./ На 30.01.2018 г. /09:00 - 16:30 ч./ На 31.01.2018 г. /09:00 - 16:15 ч./ На 01.02.2018 г. /09:00 - 16:15 ч./ На 02.02.2018 г. /09:00 - 16:15 ч./ - София: В.З. Войняговци ПИ №11884.5963.1 Община Оборище На 29.01.2018 г. /09:00 - 16:30 ч./ - София: Искър На 30.01.2018 г. /10:00 - 12:00 ч./ - София: Велико Търново/Г.Г.Деж/, Проф.Асен Златаров, Шипка На 31.01.2018 г. /11:00 - 15:30 ч./ - София: Кракраь Оборище, Янко Сакъзов На 02.02.2018 г. /09:00 - 16:30 ч./ - София: Проф.Асен Златаров На 02.02.2018 г. /09:15 - 16:30 ч./ - София: Кракра На 02.02.2018 г. /09:30 - 15:30 ч./ - София: Дондуков Корсаков Княз Община Овча Купел На 29.01.2018 г. /09:30 - 15:30 ч./ - София: 745-та/В.З.Горна Баня Овча Купел/, 747-ма/Овча Купел/, 748-ма/Овча Купел/, Босилек, Кукуряк/651-ва/, Кърпикожух/744-та/, Лиза Кало, Лиляче/Лиза Кало/, Месечинка/745-та/ На 29.01.2018 г. /12:00 - 16:15 ч./ - София: Букет, Никола Петков/П.Напетов/, Обиколна, Овча Купел, Овча Купел 2 На 30.01.2018 г. /09:00 - 12:00 ч./ - София: Пирин, Прохладен Кът На 31.01.2018 г. /09:00 - 12:00 ч./ - София: Акад.Михаил Маджаров, Никола Петков/П.Напетов/, Проф. Иван Спасов На 31.01.2018 г. /09:00 - 12:30 ч./ - София: Буен Поток, В.З. Горна Баня, УПИ І-707, Кв.3, Велик Завет, Войнишка Песен, Горна Баня, Дъга, Ехо, Каменист Път, Кристал, Лазурно Утро, Люлинско Поточе, Маркова Баня, Мечово Усое, Нестинарка, Овча Купел, Патриот, Пладнище/Рилски Партизани/, Равнище/Кънчо Стоилов/, Чардаклия На 31.01.2018 г. /12:30 - 16:00 ч./ - София: Акад.Михаил Маджаров Община Панчарево На 29.01.2018 г. /09:30 - 13:30 ч./ На 30.01.2018 г. /09:30 - 13:30 ч./ - Бистрица, Общ. Столична: 101-ва, 114, Бистришка Четворка/68-ма/, Бистришко Шосе ПИ 04234.6941.43, Вилна Зона Бистрица, Вилна Зона Манастира, М.Бялата Кал В.З Бункера, Спортист/3-та/ На 29.01.2018 г. /09:30 - 13:30 ч./ На 30.01.2018 г. /09:30 - 13:30 ч./ - София: Бистришко Шосе, Бистришко Шосе На 01.02.2018 г. /08:00 - 16:30 ч./ - Панчарево: 22-ра, Вукова Кория/Лиляна Димитро, Курията, Лешник/Румянцев/, Сини Вир, Стефан Петров, Урвич, Юри Гагарин На 01.02.2018 г. /08:00 - 16:30 ч./ - София: Майор Юрий Гагарин, Сини Вир На 02.02.2018 г. /08:00 - 16:30 ч./ - Панчарево: 22-ра, Елин Пелин/Ленин/, Руджери/В.Коларов/, Самоковско Шосе, Шуманец/Димитър Благоев/ Община Подуяне На 29.01.2018 г. /08:30 - 16:30 ч./ - София: Васил Петлешков, Ген. Липранди, Скайлер, Хаджи Димитър, Хаджи Димитър На 30.01.2018 г. /08:30 - 16:30 ч./ - София: Лясковец, Хаджи Димитър На 31.01.2018 г. /08:45 - 16:30 ч./ На 02.02.2018 г. /08:30 - 16:30 ч./ - София: Ангел Войвода, Немирович Данченко, Проф.Иван Шишманов, Сопот На 31.01.2018 г. /09:00 - 15:00 ч./ - София: Сухата Река Бл.93 Вх.А На 01.02.2018 г. /08:30 - 16:30 ч./ - София: Ангел Войвода, Гинци, Лясковец, Немирович Данченко, Проф.Иван Шишманов, Сопот, Стефан Караджа, Хаджи Димитър На 01.02.2018 г. /09:00 - 15:00 ч./ - София: Сухата Река Бл.93 Вх.Б, Хаджи Димитър Бл.112а На 02.02.2018 г. /08:30 - 16:15 ч./ - София: Проф.Иван Шишманов, Стефан Караджа, Теофил Ганев На 02.02.2018 г. /09:00 - 15:00 ч./ - София: Сухата Река Бл.93 Вх.В На 02.02.2018 г. /10:30 - 15:30 ч./ - София: Васил Петлешков, Въстаник, Д-Р Алберт Лонг, Ильо Войвода, Кочо Честименски, Макгахан, Панайот Хитов, Панайот Хитов/Вела Пеева/, Скайлер Община Сердика На 31.01.2018 г. /09:15 - 13:30 ч./ - София: Дунав, Тимок/Васка Ненчева/ Община Средец На 29.01.2018 г. /10:00 - 16:00 ч./ - София: Проф.Фритьоф Нансен На 30.01.2018 г. /09:00 - 16:30 ч./ - София: 6ти Септември, Г.С.Раковски , Ген. Гурко, Света Неделя/Вл.Ил.Ленин/, Хан Крум На 30.01.2018 г. /12:00 - 16:15 ч./ - София: Лавеле, Позитано, Света Неделя/Вл.Ил.Ленин/, Света София На 31.01.2018 г. /09:00 - 16:30 ч./ - София: Проф.Никола Михайлов/Ален М, Хан Крум На 31.01.2018 г. /10:00 - 16:00 ч./ - София: Цар Иван Асен II На 01.02.2018 г. /09:00 - 16:30 ч./ - София: Данте, Проф.Никола Михайлов/Ален М На 01.02.2018 г. /10:00 - 16:00 ч./ - София: Евлоги и Христо Георгиеви На 02.02.2018 г. /09:00 - 16:30 ч./ - София: Васил Левски Община Студентски Град На 29.01.2018 г. /09:00 - 16:00 ч./ - София: 2-ра,5-та,6-та,7-ма,8-ма Улица на Малинова Долина, Акад.Борис Стефанов/Ан.Найд, Андрей Ляпчев, Витоша, Дървенишка Река, Жеко Войвода, Зелена Поляна, Климент Охридски, Проф.Георги Брадистилов, Проф.Христо Вакарелски, Студ град На 29.01.2018 г. /09:00 - 16:30 ч./ - София: Дървеница На 29.01.2018 г. /09:30 - 14:00 ч./ - София: Симеоновско Шосе На 30.01.2018 г. /09:00 - 16:00 ч./ - София: Андрей Ляпчев, Витоша, Дървенишка Река, Жеко Войвода, Зелена Поляна, Климент Охридски, Малинова Дол: Ул:5,6,7,8, Стефан Младенов, Студ. град На 30.01.2018 г. /09:30 - 13:00 ч./ - София: 21 Век/449-та Студентска/ На 31.01.2018 г. /09:00 - 16:00 ч./ - София: Акад.Борис Стефанов/Ан.Найд, Акад.Йордан Трифонов, Витоша, Дървенишка Река, Жеко Войвода, Зелена Поляна, Климент Охридски, Климент Охридски, Малинова Долина ул.:2,5,6,7,8, Проф.Георги Брадистилов На 31.01.2018 г. /09:15 - 16:00 ч./ - София: 1-ва Кв.Мал.Долина/Студентс, 1-ва/ В.З. Малинова Долина/, 1-ва/Студентска/, 181-ва/Младост/, 182-ра Кв.Мал.Долина/Младос, 186-та Кв.Мал.Долина/Младос, 2-ра /Кв.Мал.Долина-Студентски град/, 3-та /Кв.Мал.Долина/Студентски град, 4-та Кв.Мал.Долина/Студентс, 5-та Кв.Мал.Долина/Студентс, 6-та Кв.Мал.Долина/Студентс, 7-ма Кв.Мал.Долина/Студентс, 8-ма /Кв.Мал.Долина-Студентски град/, Инж. Стоимен Сарафов, Климент Охридски, Константин Муравиев, М.Малинова Долина-Изток, Малинова Долина, Младост 4, Околовръстен Път, Росянка/710-та/, Св. Климент Охридски, Станимир Станимиров На 01.02.2018 г. /09:00 - 16:00 ч./ На 02.02.2018 г. /09:00 - 16:00 ч./ - София: Проф.Георги Брадистилов, Симеоновско Шосе/Вол.Шосе/ Община Триадица На 31.01.2018 г. /09:00 - 16:00 ч./ - София: Дойран, Дойран", "date": "2018.01.26", "title": "Временни прекъсвания на тока в София в периода 29 януари – 2 февруари"}
{"url": "http://www.novinite.bg/articles/155987/Zapochva-festivala-Surva", "text": "Тази вечер в Перник започва 27-ия Международния фестивал на маскарадните игри \"Сурва\". Организаторите очакват фестивала да бъде посетен от стотици хора. 4000 допълнителни места осигурява БДЖ във влаковете между София и Перник. Традиционно в надпреварата на кукерските групи участват около 6 000 души от всички етнографски райони на България и гости от Европа, Азия и Африка, предаде БНТ.", "date": "2018.01.26", "title": "Започва фестивала \"Сурва\""}
{"url": "http://www.novinite.bg/articles/155976/Neformalna-sreshta-na-ministrite-na-pravosadieto-ot-ES-v-Sofiya", "text": "Неформална среща на министрите на правосъдието от Европейския съюз се провежда в София. Заради събитието, което е част от Българското европредседателство, достъпът до основната сграда на НДК ще е ограничен, предаде БНТ. ", "date": "2018.01.26", "title": "Неформална среща на министрите на правосъдието от ЕС в София"}
{"url": "http://www.novinite.bg/articles/156004/NS-promeni-Zakona-za-avtorskoto-pravo", "text": "Под заплахата от санкции парламентът промени Закона за авторското право и сродните му права и въведе европейска директива, свързана с колективното управление на авторските и сродни права.Тя трябваше да бъде транспортирана в родното законодателство до април 2016 г., но това не се случи.\"Сега, за да се оправи тази грешка и да се съобразим със започналата наказателна процедура и риска да плащаме по 20 000 евро на ден санкции заради това, че не сме приели директивата, се промени законът“, обясни Християн Митев от Обединени патриоти.Според него законовите поправки са стъпка към демонополизация.С промените се създава нормативна уредба за колективно управление на авторските права с цел по-добро управление, прозрачност и отчетност.Определят се и изискванията за получаване на многотериториално разрешение за използване на музикални произведения онлайн.Регламентират се правомощията на министъра на културата при осъществяването на контрола върху дейността по колективно управление, свързана с регистрацията на организациите и дружествата и контрол върху дейността им.Колективното управление на права вече ще може да се извършва и от независими дружества за управление на права, получили регистрация в Министерството на културата. Сега действащите организации за колективно управление на права и техните тарифи ще се запазят.Предвиден е 6-месечен преходен период, в който регистрираните организации да приведат в съответствие със закона уставите си.Дава се и възможност на ползвателите на авторските права да искат промяна на тарифите.", "date": "2018.01.26", "title": "НС промени Закона за авторското право"}
{"url": "http://www.novinite.bg/articles/156017/Otnovov-incident-na-peshehodna-pateka-v-Sofiya", "text": "Микробус блъсна и уби на място пешеходец на кръстовището на столичните булеварди \"Сливница\" и \"Опълченска\". Инцидентът е станал на пешеходна пътека. На място се извършва оглед от полицията. Шофьорът на микробуса все още е на мястото и се разпитва от полицията.", "date": "2018.01.26", "title": "Отновов инцидент на пешеходна пътека в София"}
{"url": "http://www.novinite.bg/articles/155994/Otlichnici-sme-v-ES-po-vazobnovyaema-energiya", "text": "България вече е достигнала и дори надминала нивото на използваната възобновяема енергия по стратегията \"Европа 2020\", показват данни от анализ на Евростат за потреблението на възобновяеми енергийни източници /ВЕИ/ в ЕС през 2016 г. През същата година страната ни е постигнала дял в потреблението на ВЕИ от 18,8 на сто, при заложени параметри по стратегията \"2020\" - 16 процента, пише БТА.Така се нареждаме сред 11-те страни-членки на ЕС, които вече са достигнали нивото за използване на ВЕИ, необходими за постигане на националните си цели по стратегията \"Европа 2020\".Другите страни-отличнички в ЕС по този показател са още: Чехия, Дания, Естония, Хърватия, Италия, Литва, Унгария, Румъния, Финландия и Швеция.Швеция има най-голям дял в ЕС през 2016 г., по използване на ВЕИ - 53,5 на сто, пред Финландия /38 на сто/, Латвия /37 на сто/, Австрия /33 на сто/ и Дания /32 на сто/.В противоположния край на скалата най-ниски дялове на възобновяемите енергийни източници са регистрирани в Люксембург /5,4 на сто/ , Малта и Холандия /и двете по 6 на сто/, отчита Евростат.Според европейската статистика през 2016 г. производството на електроенергия от възобновяеми източници е допринесло близо с една трета /29,6 на сто/ за общото потребление на електроенергия в ЕС-28, като хидроенергетиката е бил най-важният източник, следван от вятърната енергия.Средният дял на енергията от възобновяеми източници в транспорта на ЕС се е увеличил от 1,4 процента през 2004 г. - до 7 процента през 2016 г, или почти седем пъти, според Евростат. До 2020 г. използването на ВЕИ в транспорта на ЕС трябва да достигне до 10 процента, като се набляга изключително на течните биогорива, водород, биометан, \"зелена\" електрическа енергия и др.Целта на ЕС е да се достигнат 20 процента в брутното крайно потребление на енергия от възобновяеми източници до 2020 г., и най-малко 27 процента - до 2030 г., отчита още европейската статистика.Само през 2016 г. в световен мащаб за ВЕИ са били инвестирани около 330 млрд. долара, а инсталираните мощности са достигнали над 120 гигавата. Една трета от тези инвестиции са били в Китай - 111 млрд долара, а около една шеста в САЩ - 60 млрд. долара.", "date": "2018.01.26", "title": "Отличници сме в ЕС по възобновяема енергия"}
