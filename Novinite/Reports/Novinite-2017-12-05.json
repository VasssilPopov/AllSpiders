{"url": "http://www.novinite.bg/articles/153839/Logistichniyat-centar-na-Mihalkovo-s-nominaciya-za-Sgrada-na-godinata", "text": "Новият Логистичен център на Компанията за бутилиране на минерална вода „Михалково“ получи номинация в категорията „Производствени, логистични и търговски сгради“ на Националния конкурс „Сграда на годината“ 2017 г. Складовата база и логистичният център са разположени на Околовръстен път Пловдив – Южна дъга на площ от 6 500 кв.м, от които 1818.35 кв.м е закрита. Складът е оборудван с най-новата в технологично отношение автоматизирана складова шатъл система, RADIO SHUTTLE, която позволява по–рентабилно, лесно и сигурно използване на стелажите и едновременно с това увеличава значително полезно-използваемата площ и повишава капацитета на съхранение, което ще позволи по- гъвкаво обслужване на потребителите.Сградата е изцяло с осветителни тела с LED светлинни източници, които намаляват консумираната електроенергия и предоставят високо качество на светлината с добро цветопредаване, което оптимизира условията на труд за персонала. С това комплексът е още по-природосъобразен. Инвестициите са в отговор на дълготрайния успешен растеж на Компанията за бутилиране на минерална вода „Михалково“ през последните години. Това ново съоръжение ще позволи да се посрещнат индивидуалните изисквания на клиентите по най-добрия и най-бърз възможен начин, предвид стратегическото местоположение на центъра – на няколко киломентра от магистрала „Тракия“, Интермодалния терминал в Златитрап и в центъра на България.Сградата продължава състезанието за вота „Сграда на публиката“ чрез онлайн гласуване в сайта на конкурса - , от 1 до 10 декември 2017 г..  ", "date": "2017.12.05", "title": "Логистичният център на „Михалково“ с номинация за „Сграда на годината“"}
{"url": "http://www.novinite.bg/articles/153851/Apple-shte-izplati-13-mlrd-danaci-na-Irlandiya", "text": "Apple е постигнала споразумение с Европейския съюз да започне изплащането на €13 млрд. невнесени данъци на Ирландия, цитира The Wall Street Journal. Споразумението идва, след като през август миналата година ЕС наложи глоба, а после даде на съд компанията, производител на iPhone. Еврокомисията настояваше Apple да върне несъбраните от Ирландия през годините данъци, тъй като това представлява нерегламентирана държавна помощ. Но самата Ирландия отказа да изиска сумите, в опит да привлече нова инвестиция от компанията в огромен център за данни. Страната дори обжалва решението на ЕК. Страната стратегически използва ниските данъци, за да привлече повече чуждестранни инвеститори. Но практиката показва, че компаниите, както в случая с Apple, ползват страната като данъчно убежище. В конкретния случай компанията е плащала реално ставка от 0,005% върху печалбата си в Европа в годините между 2003 и 2014 г., използвайки дъщерни дружества и компании, създадени с цел да управляват офшорни приходи, коментира изданието. Финансовият министър на Ирландия Паскал Донъхю обяви днес, че страната очаква първите суми от Apple да започнат да постъпват в специална екскроу сметка през първото тримесечие на 2018 г. Компанията, както и самото ирландско правителство обжалват пред Европейския съд наложената от ЕС санкция. И изглежда от Apple се надяват да си възстановят парите, ако съдът постанови в тяхна полза. \"Имаме специален екип, който работи усърдно и експедитивно с Ирландия по процеса, започнат от Европейската комисия\", се казва в изявление на Apple до WSJ. \"Все още сме уверени, че Съдът на ЕС ще отмени решението на Комисията, след като прегледа всички доказателства\", се допълва в изявлението.", "date": "2017.12.05", "title": "Apple ще изплати €13 млрд. данъци на Ирландия"}
{"url": "http://www.novinite.bg/articles/153833/Facebook-pusna-prilojenie-za-deca", "text": "Най-голямата в света социална мрежа Facebook Inc представи засега само в САЩ за първи път услуга, специално насочена към деца. Акаунтите в Messenger Kids могат да бъдат създавани само от родителите и те трябва да добавят всеки отделен нов контакт, обяви Facebook в понеделник. Самата услуга е насочена към деца на възраст между 6 и 13 години. Facebook обикновено изисква потребителите му да са на възраст над 13 години, но новото приложение очевидно е шанс да се постигне бранд лоялност и от потребители под тази възраст във време, в което конкуренцията от страната на тийнейджъри, ползващи друуги услуги, като Snapchat, расте, коментира Ройтерс.В приложението няма да се пускат реклами, а данните на потребителите няма да се обработват с рекламни цели, заяви компанията от Менло Парк.Според американските закони за защита на децата онлайн услуги като Facebook не могат да предлагат на потребители на възраст под 13 години стандартната си версия без специални механизми за контрол. В практиката обаче е доказано, че много малки деца успяват да заобиколят забраната, като въведат погрешни дати за раждане и по този начин се излагат на различни опасности. Самата Facebook цитира анкета, според която 80 на сто от децата на възраст между 8 и 13 години биха започнали да ползват социални мрежи. Онлайн услугите, които рискуват да си навлекат сериозни проблеми от страна на Федералната търговска комисия (FTC) в САЩ, ако не защитават малолетните на своите платформи, усилено разработват специални правила и услуги за тях. Но това не решава всички проблеми. Така например видеоплатформата YouTube на Google наскоро установи, че услугата ѝ за деца съдържа не само детско съдържание.В Messenger Kids Facebook налага различни предпазни мерки. Така например само родителите трябва да се идентифицират с паролата си за Facebook, за да създадат акаунт за децата си. Ако деца искат да се добавят взаимно като контакти, това трябва да бъде одобрено от родителите и от двете страни, заяви продуктовият мениджър Лорън Чен. Децата не могат да трият нищо в Messenger Kids, същевременно обаче родителите нямат достъп до съдържанието на разговорите в своите собствени устройства. Засега няма механизъм за прехвърляне на данните във версията за възрастни на Messenger при достигане на възраст от 13 години, а според Facebook от автоматично копиране няма смисъл, казва Чен. Вече има редица други приложения, които децата могат да използват с родителско съгласие, а децата могат да комуникират помежду си чрез текстови съобщения на мобилни телефони. Facebook пояснява, че според редица изследвания малките деца вече използват технологиите регулярно, но чрез приложения, пригодени за тийнейджъри и възрастни, които предизвикват безпокойство сред родителите, че децата им могат да комуникират с непознати.„Налице е наистина празно пространство на пазара за приложения за съобщения за деца, които да дават контрол и на родителите\", заяви говорителката на Facebook Лорън Свенсон. „Ще видим как децата ще го използват и това ще ни позволи да добавяме актуализации в бъдещи версии, ако е необходимо\", пояснява тя.Пускането на приложението в понеделник се приема като тест, тъй като досега е налице само в САЩ и само за операционната система iOS на Apple. Приложението е било разработвано в продължение на 18 месеца, казва Свенсон.Facebook обяви, че се е консултирала с 1200 родители както и със специалисти по онлайн сигурност и развитие на детето, включително от Националната асоциация за родители и учители, Центъра за емоционално разузнаване в Йейл, Центъра за медии и детско здраве и др. ", "date": "2017.12.05", "title": "Facebook пусна приложение за деца"}
{"url": "http://www.novinite.bg/articles/153827/Uber-s-nov-shamar-vav-Velikobritaniya", "text": "Искането на Uber за обжалване на решението за правата на работниците пред Върховния съд на Великобритания е било отхвърлено, предава Ройтерс, като се позовава на данни на сдружението на независимите работници във Великобритания (IWGB).Решението би означавало, че делото ще трябва да се разгледа първо от апелативния съд.Преди две седмици услугата за споделяне на пътувания подаде молба да обжалва директно пред Върховния съд решение на британския трудов трибунал, според което шофьорите на се ползват с правата на останалите работници, като например да получават минимална работна заплата.„Днешното решение е още един удар срещу правната стратегия на Uber, която отнема правата на служителите\", заяви генералният секретар на IWGB Джейсън Мойър-Лий в изявление по електронната поща.Говорител на компанията отказва да коментира темата, като само отбеляза, че компанията ще отнесе случая пред Апелативния съд.Преди по-малко от месец трудовият трибунал в Лондон реши, че компанията трябва да признава шофьорите си за свои служители и да им плаща минимална заплата. Uber има близо 50 хил. шофьори във Великобритания и обжалва предишно решение от октомври 2016 г., според което шофьорите, ползващи нейното приложение, имат право на минимално заплащане от 7,50 британски лири (8,50 евро) на час и на платени отпуски. Досега на шофьорите се заплащаше за извършен курс. Компанията изтъква, че те са самонаети и сами избират работния си график и местоработата си.Koмпaниятa ce бopи и дa зaпaзи лицeнзa cи зa британската столица, cлeд ĸaтo мecтният peгyлaтop заяви, че няма да го поднови. Зaбpaнaтa тpябвaшe дa влeзe в cилa от 30 ceптeмвpи, нo Ubеr oбжaлвa решението и вce oщe paбoти там до излизането на окончателно съдебно решение.", "date": "2017.12.05", "title": "Uber с нов шамар във Великобритания"}
{"url": "http://www.novinite.bg/articles/153834/Broyat-na-abortite-e-raven-na-tozi-na-rodenite-deca", "text": "Броят на абортите у нас е равен на родените деца. Тези данни представи бившият социален министър Христина Христова.Коефициентът на плодовитост у нас е 1,5, а в Европа е 1,53. Това се дължи на по-дългия процес на процесът на подготовка, образование, постигане на финансова самостоятелност.По раждаемост сме равни на Гърция, Швейцария и Малта, но има по-силно икономически развити държави с по-ниска раждаемост, като Италия например.Христова отбеляза в интервю за bTV, че по-сериозният проблем у нас е, че намаляването на населението е съпроводено със застаряване, което натоварва социалните системи. Освен това 48% от напускащите страната ни са между 20 и 40 години, т.е. хората в детеродна възраст.Друг проблем е, че през 2016 година на 100 напускащи пазара на труда постъпват едва 63 нови млади в трудоспособна възраст.Като цяло има тенденция на намаляване на смъртността, но трябва да се следи тази при мъжете между 40 и 60 години, допълни още Христова.В момента 1/3 от населението живее в градовете София, Варна и Пловдив. По думите на Христова са необходими мерки за развитието на българското село.", "date": "2017.12.05", "title": "Броят на абортите е равен на този на родените деца"}
{"url": "http://www.novinite.bg/articles/153810/Pirogov-se-vdiga-na-protest-sreshtu-direktora", "text": "Медици от най-голямата спешна болница у нас – „Пирогов”, излизат на протест срещу директора си. Недоволните искат оставката на проф. Асен Балтов заради „некомпетентно и хаотично управление”, предава Нова телевизия.Служителите подозират, че директорът на болницата прави нарочни структурни промени, с които поставя на изпитателен срок опитни специалисти. Лекарите виждат в подхода на Балтов реваншизъм и заплашват с колективни оставки в ключови за болницата звена.Недоволството си синдикатите в „Пирогов” са формулирали и в писмо до здравния министър Кирил Ананиев. ", "date": "2017.12.05", "title": "\"Пирогов” се вдига  на протест срещу директора"}
{"url": "http://www.novinite.bg/articles/153860/Rusenskata-bolnica-speshno-se-nujdae-ot-dobrovolci", "text": "Отделенията на Русенската университетска болница имат нужда от доброволци, които да се грижат за пациентите и да им отдават топлина и внимание. Затова екипът на здравното заведение е потърсил помощта на Червения кръст и други неправителствени организации. Проблем за началото на подобна хуманна инициатива е липсата на Закон за доброволчеството, който да регулира правата и задълженията на подобни ентусиасти, предаде БНТ.\r\nВъв всяко едно отделение на болницата има нужда от хора, които да обръщат внимание на пациентите, да им помагат да се облекат, да им купят вестник, да им почетат книга и да направят дните им по-леки.Цветелина Станчева - гл. медицинска сестра в Русенската болница: Специалистите по здравни грижи много добре си вършат работата, но те се занимават предимно със сестрински грижи, но те не могат да бъдат непрекъснато до леглото на болния, а болният понякога се чувства самотен, понякога се нуждае от чаша вода.\r\nНеобходимостта от доброволци у нас е не по-малка от тази в други държави, казват от болницата.Стела Кръстева - експерт по връзки с обществеността в Русенската болница: В Европа, в родилните отделения включително има доброволци, които отиват, за да гушкат бебета, защото, да речем, в този момент майката е на легло и няма възможност да направи това.\r\nОт Русенската болница държат да уточнят, че доброволците в никакъв случай няма да компенсират намаления щатен състав на сестрите. Напротив медицински сестри и фелдшери винаги се пренасочват от едно отделение в друго при нужда. Доброволците всъщност са тези, които обграждат с внимание и любов пациентите и правят престоя им в болницата по-приятен и поносим.\r\n", "date": "2017.12.05", "title": "Русенската болница спешно се нуждае от доброволци"}
{"url": "http://www.novinite.bg/articles/153817/Dneven-horoskop-za-5-dekemvri", "text": "\r\n\r\nВашата невероятна, флиртуваща енергия е идеална за преодоляване на социалните бариери и за гарантиране, че правите правилното впечатление, където и да отидете. Това е добър ден за игра с нови приятели.\r\n\r\n\r\n\r\n\r\n\r\nВие сте заредени и готови за забавление. И почти всеки, който ви срещне, ще го забележи. Вашите умения за флиртуване са легендарни и днес ще влязат в действие. Не е нужно да обяснявате усмивките и намиганията си.\r\nАко сте представител на някой от останалите зодиакални знаци, можете да намерите своя дневен хороскоп .\r\n", "date": "2017.12.05", "title": "Дневен хороскоп за 5 декември"}
{"url": "http://www.novinite.bg/articles/153854/Gripat-veche-e-tuk", "text": "\"Потвърден е първият грипен щам за сезона, тръгва циркулацията на грипа в България\". Това съобщи за Агенция „Фокус“ проф. Тодор Кантарджиев, директор на Националния център по заразни и паразитни болести.„Днес в 13.30 часа в Пета МБАЛ – София беше потвърден първият грипен щам за сезона. Щамът е грипен вирус от група В, аналог на ваксиналния щам „Ямагата“. Доказан е при 14-годишен пациент. Тръгва циркулацията на грипа в България“, обясни проф. Кантарджиев. Първо започва циркулацията на грипните вируси от група В, след това група А се развива и взима превес, напомни той. Проф. Кантарджиев препоръча да не се контактува с болни, да се използват влажни кърпички. „Хората трябва да мият ръцете си и да знаят, че не само пръските предават грипния вирус. Когато има възможност трябва да се проветрява, да се отварят прозорците и в градския транспорт. Трябва да се яде витаминозна храна“, подчерта проф. Тодор Кантарджиев.\"Лечението на грипните вируси се извършва само с два лекарствени продукта. Те са по лекарско предписание, хубаво е семействата, които могат да си позволяват – те са 30 лв., да закупят тези лекарства, да говорят с лекарите си и да ги имат в резерв. Ако заболят от грип лекарството трябва да се вземе в първите 36 часа, защото след това ефективността му рязко намалява“, обясни той. ", "date": "2017.12.05", "title": "Грипът вече е тук"}
{"url": "http://www.novinite.bg/articles/153856/Zdravniyat-ministar-zayavi-che-vsichki-bolnici-shte-badet-proveryavani", "text": "Ще има проверки във всички болници, съобщи здравният министър Кирил Ананиев. Ще се анализира дали ефективно се изразходват публичните средства за лечение, предаде Нова телевизия.„Целта е да намерим онова източване на Здравната каса, което намалява средствата за лечение на българските граждани”, подчерта министър Ананиев. Такива проверки ще има във всички сфери, които се финансират от НЗОК, допълни той.Ще се проверят и всички договорите на държавните болници с частни болници, както и с представители на извънболничната помощ. Сигурен съм, че ще намерим такива договори, които ощетяват Здравната каса, коментира Ананиев. Главният прокурор Сотир Цацаров съобщи, че заради договори с частни болници, вече са проверени 195 лечебни заведения. „Смущаващото е, че част от частните болници-наематели имат същата дейност като държавните болници. Тежките случаи се пренасочват към държавната, а по-леките – към частната, което генерира много пари за тях. Този модел е валиден за цялата страна. Тези договори ще бъдат детайлно проверени и ако намерим нарушения ще се действа и чрез прокуратурата”, заяви главният прокурор.  ", "date": "2017.12.05", "title": "Здравният министър заяви, че всички болници ще бъдет проверявани"}
{"url": "http://www.novinite.bg/articles/153840/Predlagat-sankcii-za-veshtite-lica-ako-zabavyat-delata", "text": "\r\nПредлага се да се въведе конкретен критерий за бързина на експертизите в съдебните дела. Целта е да се подобри бързината и качеството на изготвяните експертизи, така че съдебен процес да не може да бъде забавян извън разумните срокове.\r\nМинистерство на правосъдието предлага вещите лица, които не спазват предварително указан срок за изготвяне на експертизата, да бъдат заличавани от списъците, за да не затрудняват процеса.\r\nТова е сред промените, заложени в проекта на Наредба за изменение и допълнение на Наредба № 2 за вписването, квалификацията и възнагражденията на вещите лица. Проектът е публикуван за обществено обсъждане, след като е обсъден на заседание на Съвета по прилагане на Актуализираната стратегия за продължаване на реформата в съдебната система, проведено на 21 ноември.\r\nВ Наредбата се предлага и по-високи критерий при подбора на вещи лица и съответно по-високо заплащане на труда им.\r\nСпоред текстовете едно от условията, на което трябва да отговарят вещите лица е да притежават образователно-квалификационна степен \"магистър\" или \"бакалавър\". Високата образователна степен е предпоставка за задълбочени знания в областта на науката, изкуството или техниката, се казва в аргументацията.На практика обаче Наредбата не е лишава от възможността да бъдат вещи лица и специалисти, които са със завършено средно образование. За тях изискването обаче е обвързано с по-дълъг професионален стаж, като гаранция за професионализъм в конкретната област.\r\nУвеличава се размерът на почасовото възнаграждение на вещите лица, като същото се определя като 3% от установената минимална работна заплата за страната към датата на възлагане на експертизата. Експертите вече ще получават и допълнително възнаграждение за работа в почивните дни, но само когато изрично от възложителя е посочено, че експертизата следва да бъде извършена в условията на извънреден труд.\r\n", "date": "2017.12.05", "title": "Предлагат санкции за вещите лица, ако забавят делата"}
{"url": "http://www.novinite.bg/articles/153815/Tragva-deloto-Joncheva-sreshtu-Borisov", "text": "Тръгва делото Йончева срещу Борисов. Журналистът и депутат от БСП Eлена Йончева съди премиера и партия ГЕРБ за неимуществени вреди от 20 000 лева,предава Нова телевизия.Още по време на предизборната кампания Йончева обяви, че ще даде на съд министър-председателя заради негови думи, че държавата е плащала милиони левове за репортажите й зад граница.Искът на Йончева е и срещу ГЕРБ, защото това била партията, възложила на премиера да оповестява нейни доходи.Първия път делото беше отложено, а в залата не се явиха нито Йончева, нито Борисов. ", "date": "2017.12.05", "title": "Тръгва делото Йончева срещу Борисов"}
{"url": "http://www.novinite.bg/articles/153845/Chetiri-godini-zatvor-za-maj-obral-rabotodatelya-si", "text": "Четири години „лишаване от свобода“ при първоначален „строг“ режим е присъдата за 38-годишен мъж, който преди време открадна от работодателя си 1400 британски паунда, 7500 турски лири, 420 лева, 2 бр.мобилни апарата, обеци с камъни „Сваровски“ и златен синджир с тегло около 3 грама. Присъдата е влязла в сила, предаде ДАРИК. Иван Д. бил нает на работа във ферма за отглеждане на животни в гурковско село. 59-годишният му работодател му се доверил и заминал на почивка, като го оставил сам да стопанисва фермата. През нощта на 10 срещу 11 август мъжът счупил стъклото на прозорец на къщата и задигнал крупната сума, бижута и вещи, след което отишъл на море. За случая бил подаден сигнал в полицията, а крадецът бил заловен на 12 август в Обзор. Установено е, че бил изхарчил част от парите. Останалите, както и бижутата, са възстановени на собственика.Мъжът е бил с мярка за неотклонение „Задържане под стража“.", "date": "2017.12.05", "title": "Четири години затвор за мъж, обрал работодателя си"}
{"url": "http://www.novinite.bg/articles/153824/Grigor-Dimitrov-izdava-avtobiografiya", "text": "Първият треньор на най-добрия ни тенисист разкри, че синът му обмисля да издаде автобиографията си, в която да разкаже цялата истина за своя живот, предаде бТВ.\"Григор се гордее, че е българин. Той има намерение в близко бъдеще да направи автобиография. Тогава ще се види каква е истината за всичко\", сподели Господинов.Относно прогресът във формата и представяне на първата ни ракета през последната година Димитър Господинов заяви:\"При него дисциплината е много важен фактор. Постоянството му тази година е изключително. В спорта винаги има шанс и всеки трябва да го използва. Той има невероятна психика и го е доказвал. Физическото му състояние е изключително важно, а той там направи доста голям скок. Много хора не знаят, че до 24-годишна възраст, когато Григор играеше мач в три от пет сета, губеше по 2 килограма и половина и не можеше да ги върне за следващия мач\", допълни специалистът.", "date": "2017.12.05", "title": "Григор Димитров издава автобиография"}
{"url": "http://www.novinite.bg/articles/153814/Kade-jiveyat-naj-shtastlivite-hora", "text": "Хората, които живеят в райони със средна температура от 22 градуса Целзий, са най-щастливи и общителни, съобщиха Синхуа.Учени от университетите на Мелбърн и Пекин наблюдаваха над 1,6 милиона души в САЩ и Китай, за да установят връзката между околната температура и характера.„Температурата е основен фактор от околната среда, който въздейства на обичайното поведение на хората. Затова има огромно значение за характера\", твърдят учените.Те установиха, че хората, които живеят в райони с температура около 22 градуса Целзий, са с най-високи резултати за черти, свързани със социализация и стабилност. Те по-често са екстровертни и отворени за нови преживявания. В такива райони хората са по-стабилни емоционално, по-съвестни, по-дружелюбни.„Меките температура насърчават хората да изследват външния свят, който предлага както социално взаимодействие, така и нови преживявания\", обясниха учените.  ", "date": "2017.12.05", "title": "Къде живеят най-щастливите хора?"}
{"url": "http://www.novinite.bg/articles/153818/Vtori-den-ot-poseshtenieto-na-prezidenta-Rumen-Radev-vav-Franciya", "text": "Днес държавният глава ще се срещне с генералния директор на ЮНЕСКО, както и с генералния секретар на Организацията за икономическо сътрудничество и развитие. Президентът ще разговаря и с представители на френския бизнес, на които ще представи възможностите за инвестиции у нас,предаде БНТ.Вчера Радев разговаря на четири очи с френския президент Еманюел Макрон. След срещата стана ясно, че България и Франция ще развиват отношенията си в областта на отбраната, икономическото сътрудничество и образованието. На срещата в Елисейския дворец Радев е напомнил, че е изключително важно България като външна граница на Европейския съюз в скоро време да стане част от Шенген, защото това означава и защита на сигурността на всеки европейски гражданин.", "date": "2017.12.05", "title": "Втори ден от посещението на президента Румен Радев във Франция"}
{"url": "http://www.novinite.bg/articles/153819/Zapochva-predizbornata-kampaniya-v-Kataluniya", "text": "В Каталуния стартира предизборната кампания преди вота, насрочен за 21 декември. Стартът бе даден на фона на решения на испанските власти да освободят част от арестуваните каталунски лидери, но и да оставят в затвора други, предаде БНТ.\r\nПедизборната  в  стартира в полунощ. На фона на напрегната обстановка. Шестима каталунски политици бяха освободени срещу гаранция в размер на 100 хиляди евро за всеки. Други четирима членове на движението за независимост на  обаче остават в ареста. Сред тях е бившият каталунски вицепремиер Ориол Жункерас.Марта Ровира, Генерален секретар на каталунската лява републиканска партия: Започваме та без нашия лидер, който още е в затвора. Това не се е случвало от 90 години. Имали сме лидери на политически партии в затвора и в изгнание, но днес председател и кандидат на те не може да присъства на началото на предизборната кампания.\r\nМеждувременно каталунският лидер Карлес Пучдемон и четирима други членове на бившата изпълнителната власт на областта остават в Белгия, след като съдът там отложи за 14 декември решението си дали да ги предаде на Испания. За Пучдемон предизборната  също започна, макар и от дистанция.Карлес Пучдемон, каталунски лидер: Ако има нещо, от което се страхуват, ако има нещо, което ги кара да треперят, това е, че на 21 декември всички заедно ще гласуваме за бъдещето на Каталуния. Ще имаме добър резултат и ще спечелим!\r\nКандидатът на народната партия Хавиер Гарсия Албиол обаче обяви началото на предизборната си  с послание за единна Испания.Хавиер Гарсия Албиол, Народна партия: Някои искат разделение и конфронтация и това наистина се случи в каталунското общество. Други, като нас, обаче ще работим и ще се борим за промяна на това. Ще лекуваме пораженията от разделението, създадено от сепаратистките идеи.\r\nМадрид се надява, че вотът на 21 декември ще даде преднина на противниците на идеята за независимост на Каталуния. Но засега социологическите проучвания сочат твърде близките резултати на основните опоненти в испанската област.\r\n ", "date": "2017.12.05", "title": "Започва предизборната кампания в Каталуния"}
{"url": "http://www.novinite.bg/articles/153812/Zabranata-na-Tramp-za-vlizane-na-myusyulmani-v-SASht-se-potvardi", "text": "Върховният съд на САЩ разреши на правителството да прилага напълно забраната за влизане в страната на гражданите на шест държави с преобладаващо мюсюлманско население. Така заповедта на Доналд Тръмп ще влезе в сила, въпреки че срещу нея са заведени дела в редица американски съдилища, предаде Нова телевизия.Забраната се отнася до граждани на Чад, Иран, Либия, Сомалия, Сирия и Йемен и е оспорена в апелативни съдилища от щата Хавай и Американския съюз.Жалбоподателите се аргументираха с това, че тя дискриминира мюсюлманите в нарушение на Конституцията на САЩ.Съдебни изслушвания по въпроса са насрочени за следващите дни. ", "date": "2017.12.05", "title": "Забраната на Тръмп за влизане на мюсюлмани в САЩ се потвърди"}
{"url": "http://www.novinite.bg/articles/153829/Ukrajna-obvini-Saakashvili-v-opit-za-svalyane-na-vlastta", "text": "Украинското правосъдие обвини бившия губернатор на Одеска област и лидер на опозиционната партия \"Движение на новите сили\" Михаил Саакашвили в опит за сваляне на държавната власт. Това съобщи пред журналисти адвокатът му Павло Богомазов, предаде ТАСС.\"Саакашвили е обвинен в опит за сваляне на конституционния строй\", заяви той, цитиран от БТА.По-рано Службата за сигурност на Украйна (ССУ) започна обиск в жилището на Саакашвили в Киев. Бившият грузински президент се качи на покрива, нарече президента на Украйна Петро Порошенко \"крадец\" и призова своите привърженици да оказват съпротива на властите.Край сградата избухнаха безредици. Депутатът от Върховната рада Виктор Чумак каза след това, че Саакашвили е бил задържан от служители на специалните сили.БГНЕС съобщи, че политикът заплашил да скочи от покрива на 8-етажен блок заради обиска на жилището си.  ", "date": "2017.12.05", "title": "Украйна обвини Саакашвили в опит за сваляне на властта"}
{"url": "http://www.novinite.bg/articles/153830/Kim-Chen-un-i-Tramp-se-sastezavat-za-titlata-Lichnost-na-godinata", "text": "Списание \"Time\" обяви кои са десетимата финалисти, които ще се борят за престижната титла \"Личност на годината\". Сред кандидатите са някои от най-известните държавни лидери, жените зад най-голямото търсене на възмездие срещу сексуалното посегателство, най-богатият човек на света Джеф Безос и независимо дали му харесва или не - президентът на САЩ Доналд Тръмп. Тръмп беше избран за \"Личност на годината\" през 2016 г. заради шока който предизвика с победата си в президентските избори. Сега списанието пак го номинира - този път заради бурното му и противоречиво управление като президент. Освен него изданието кандидатира и севернокорейския лидер Ким Чен Ун, на когото Тръмп измисли прякора \"Малкият човек ракета\" и който през изминалата година увеличи до неузнаваемост страховете за ядрена конфронтация и се превърна в една от водещите фигури в световния информационен поток.", "date": "2017.12.05", "title": "Ким Чен-ун и Тръмп се състезават за титлата „Личност на годината“"}
{"url": "http://www.novinite.bg/articles/153836/Siriya-svali-tri-izraelski-raketi", "text": "\r\nСирийската държавна агенция САНА съобщи, че противовъздушната отбрана на страната е свалила три израелски ракети, изстреляни по военен пост до столицата Дамаск, информира АП.САНА пояснява, че атаката е извършена тази нощ, но не разкри дали има жертви, предаде БНТ.\r\nПреди три дни Дамаск обяви, че Израел е изстрелял няколко ракети по военен пост до Дамаск, причинявайки материални щети, но няма жертви.Няма коментар от страна на еврейската държава.\r\nСирийският център за наблюдение на човешките права уточни, че Израел е обстрелвал квартал \"Джамрая\" в Дамаск, където има правителствен изследователски център.\r\nИзраел нанеси няколко въздушни удара по доставки с оръжие, които се смята, че са били предназначени за ливанската групировка \"Хизбула\", която помага на сирийската армия.\r\n", "date": "2017.12.05", "title": "Сирия свали три израелски ракети"}
{"url": "http://www.novinite.bg/articles/153822/Rusiya-se-gotvi-za-arkticheska-vojna", "text": "Президентът на  Владимир Путин предприе решителни мерки за поддържането на руската армия и флот за контрол над Арктика, след като стана известно, че 26% от световните запаси на петрол се крият под ледените води. За целта  построи огромна подводница, която се конкурира с американските аналози и може да нанася удари по цели от разстояние от няколко хиляди километра. Освен това са разконсервирани 50 бивши съветски арктически военни бази, където са разположени хиляди военнослужещи. Това пише в свой коментар журналистът Андърс Ангълиси от британското издание Daily Star. Тези планове се явяват част от проекта \"Айсберг\", който предполага строителството на най-голямата в историята атомна подводница, която ще се превърне в своеобразен хъб за съдове с по-малък размер.Експертът Стивън Бланс от Американския съвет по външна политика (American Foreign Policy Council) заяви, че Владимир Путин може да проведе тайно разгръщане на войските за защита на региона: \"През 2013 година комисията на ООН призна правото на  на обширни владения в Охотско море (територия с площ от 52 хил. кв. км). Москва оперативно превърна региона в екслузивен морски бастион и го охранява за своите енергийни компании. Няма да се учудя, ако  в продължение на определено време осъществява тайно дълбоководно разгръщане.\" Путин влага милиарди рубли в развитието на региона и убеди руския парламент да подкрепи арктическите му амбиции. По думите на руския депутат Игор Чернишенко (депутат от Мурманска област), руският президент ще отдели допълни средства с цел да вземе под контрол нефта, открит под арктическия лед. \"Неотдавна приехме нова редакция на програмата за социално-икономическото развитие на Арктика до 2025 година, - заяви Чернишенко. - Това, вероятно ще бъде правен акт, който ще формира цялата необходима правова основа за развитието на Арктика.\"\r\n\r\n", "date": "2017.12.05", "title": "Русия се готви за арктическа война"}
{"url": "http://www.novinite.bg/articles/153852/Strelba-na-frenski-ostrov", "text": "Един човек е убит при стрелба в близост до летището в Бастия на френския остров Корсика във вторник, съобщава БГНЕС.Други двама души са ранени. Единият от тях - 40-годишен мъж е в критично състояние.Другият пострадал е с по-леки наранявания.Причините за стрелбата все още не са известни. ", "date": "2017.12.05", "title": "Стрелба на френски остров"}
{"url": "http://www.novinite.bg/articles/153853/Zatvoriha-metrostanciya-v-London-po-saobrajeniya-za-sigurnost", "text": "Лондонските транспортни власти заявиха днес, че са затворили станцията на метрото при катедралата \"Сейнт Пол\" по причини, свързани със сигурността, предаде Ройтерс.Полицията каза преди това, че проверява информация за подозрителен пакет в сграда близо до катедралата и е затворила улица в района.Впоследствие органите на реда заявиха, че предметът, предизвикал тревогата, не е подозрителен.", "date": "2017.12.05", "title": "Затвориха метростанция в Лондон по съображения за сигурност"}
{"url": "http://www.novinite.bg/articles/153823/Mogerini-smyata-che-shest-strani-shte-se-prisaedinyat-kam-ES-do-2019-g", "text": "Върховният представител на ЕС за външната политика и сигурността Федерика Могерини заяви, че шест страни от Западните Балкани могат да се присъединят към ЕС до 2019 г., предаде ТАСС, предаде БНТ.\r\n„Не мисля, че в бъдеще ЕС ще има 27 страни членки, смятам, че те ще са повече“, каза Могерини вчера в интервю за телевизия „Евронюз“.Фредерика Могерини, Върховен представител на ЕС по въпросите за външната политика: И когато казвам, че след две години към края на нашия мандат ние ще постигнем напредък в отношенията с шестте западнобалкански страни - напредък, който няма да може да бъде поставен под съмнение, говоря сериозно. Наистина вярвам в това.\r\nПо думите ѝ ЕС има интерес Западните Балкани да станат част от европейското семейство от съображения, свързани със сигурността и икономиката. Разбира се, първо трябва да се извършат всички необходими реформи, в обществата и в работата на политическите институции трябва да бъдат извършени сериозни промени. Държавните глави и гражданите в региона са готови за това, отбеляза тя.\r\n", "date": "2017.12.05", "title": "Могерини смята, че шест страни ще се присъединят към ЕС до 2019 г."}
{"url": "http://www.novinite.bg/articles/153857/Premierat-na-Livat-ottegli-ostavkata-si", "text": "Ливанският премиер Саад Харири официално оттегли оставката си, след като постигна споразумение с противниците си, информира АП.Сделката е договорена след среща на кабинета.Харири ръководи първото заседание на правителството, откакто си предложи оставката преди месец - ход, който разтърси политически нестабилната държава.Ливанското правителство обяви в съобщение, прочетено от Харири, че \"кабинетът благодари на лидера си (Харири) за позицията и за оттеглянето на оставката си\".Премиерът допълва, че цялото правителство е решило да не се замесва в конфликтите, споровете, войните и вътрешните дела на \"братските арабски държави\", за да се запазят икономическите и политически отношения.На срещата на правителството беше одобрена декларация, с която се призовава всички ливански групи да се дистанцират от регионални конфликти и вътрешните работи на арабските държави.Харири ръководи коалиционно правителство, в което има министри от ливанската групировка \"Хизбула\", която подпомага сирийската армия.Заседанието на правителството се проведе в президентската резиденция в Бейрут в присъствието на държавния глава Мишел Аун.", "date": "2017.12.05", "title": "Премиерът на Ливат оттегли оставката си"}
{"url": "http://www.novinite.bg/articles/153862/Izrael-Kipar-Garciya-i-Italiya-stroyat-nov-koridor-za-gaz-za-Evropa", "text": "Кипър, Израел, Гърция и Италия се споразумяха за изграждането на алтернативен енергиен коридор за доставки на газ за Европа. Четирите страни подписаха в кипърската столица Никозия меморандум за разбирателство, съобщава кореспондентът на БНР в Кипър.Бъдещият средиземноморски газопровод EastMed е подкрепян от Европейската комисия.Четирите страни са потвърдили позицията си за тръбопровода EastMed като жизнеспособен и стратегически вариант и че изграждането му е инфраструктура от особен интерес за страните производителки на газ и за ЕС.Следващата стъпка, която трябва да бъде предприета, е постигането на междуправителствено споразумение за газопровода, което се очаква да бъде подписано през 2018 г.С дължина от близо 2000 км газопроводът EastMed ще свърже Израел, Кипър, Гърция и Италия. Той ще транспортира природен газ от Източното Средиземноморие до европейските пазари, като по този начин дава възможност за диверсификация на доставките за Европа и намалява енергийната ѝ зависимост от Русия.Проектът ще струва около 6 млрд. долара и се очаква да бъде завършен до 2025 г. България може да се свърже с бъдещия газопровод чрез интерконенктора ѝ с Гърция.", "date": "2017.12.05", "title": "Израел, Кипър, Гърция и Италия строят нов коридор за газ за Европа"}
{"url": "http://www.novinite.bg/articles/153809/Silen-vyatar-i-niski-temperaturi", "text": "Днес вятърът от северозапад ще се усили и с него в страната ще продължи да нахлува студен въздух. Облачността временно ще се увеличи и на отделни места по високите полета на Западна България и Предбалкана ще превали слаб сняг. Максимални температури ще са между 1° и 6°, в София около 1°, но вятърът ще създава усещане за по-студено време.Атмосферното налягане ще продължи да се повишава и ще бъде по-високо от средното за декември.В планините облачността ще е значителна и на много места ще превалява сняг. Ще духа силен, по високите и открити части до бурен северозападен вятър и температурите ще продължат да се понижават. Студено, с максимална температура на 1200 метра минус 3°, на 2000 метра около минус 10°.По Черноморието ще има разкъсана облачност. Ще духа умерен, временно да силен северозападен вятър. Максималните температури ще са между 5° и 7°. Температурата на морската вода е 11°-13°. Вълнението на морето ще е 1-2 бала.", "date": "2017.12.05", "title": "Силен вятър и ниски температури"}
{"url": "http://www.novinite.bg/articles/153855/Pochina-posledniyat-kral-na-Rumaniya", "text": "Бившият крал на Румъния – Михай, почина в Швейцария на 96-годишна възраст, предават Агенция \"Фокус\" и Reuters.Съответната информация бе потвърдена от кралското семейство във вторник, 5 декември.Крал Михай, който е последният управлявал Румъния монарх, се оттегли от публичното пространство през 2016 г. заради заболяване.Той бе подложен на редица операции заради левкемия и рак.Братовчед на британската кралица Елизабет II, Михай е принуден да абдикира през 1947-а.  ", "date": "2017.12.05", "title": "Почина последният крал на Румъния"}
{"url": "http://www.novinite.bg/articles/153831/V-Burgas-shte-ima-profesionalna-gimnaziya-po-kompyutarno-programirane", "text": "Община  ще създаде професионална гимназия по компютърно програмиране. Предложението е на кмета Димитър Николов и предстои да бъде разгледано от Общинския съвет. Новото училище по компютърно програмиране ще подготвя IT специалисти, от които бизнесът има нужда за своята дейност, пише на сайта на Община Бургас.Предвижда се училището да бъде с интензивно изучаване на английски и немски език и да подготвя специалисти в професионално направление \"Компютърни науки\", професия \"Програмист\", специалности \"Програмно осигуряване\" и \"Приложен програмист\" със срок на обучение 5 години с прием след завършен седми клас. Учениците и от двете професионални направления ще изучават всички съвременни програмни езици Java, C, C++, JavaScript, \"NET\". Бъдещите специалисти ще се учат как да правят софтуерни разработки, ще усвояват тънкости в с сфери като уеб дизайн, технология на програмирането, системи за управление на бази данни, интернет програмиране. Учениците ще придобиват още специфични знания по роботика, изкуствен интелект, хардуерен дизайн, киберсигурност, облачни технологии посредством допълнително заложените часове в учебния план.\r\n\r\n\r\n", "date": "2017.12.05", "title": "В Бургас ще има професионална гимназия по компютърно програмиране"}
{"url": "http://www.novinite.bg/articles/153844/Madrid-ottegli-zapovedta-za-arest-na-Puchdemon", "text": "Върховният съд на Испания реши да оттегли международната заповед за арест на бившия лидер на Каталуния Карлес Пучдемон, съобщава вестник „Ел Паис”, цитиран от БГНЕС.По данни на изданието са оттеглени и заповедите за задържане на четиримата бивши членове на сваленото каталунско правителство.В изявление от съда съобщиха, че съдията докладчик по делото Пабло Лярена е решил да оттегли заповедта за петимата, които заявили, че искат да се върнат в родината си, за да участват в регионалните избори.Магистратът обаче не оттегля испанската заповед за арест на каталунските политици. ", "date": "2017.12.05", "title": "Мадрид оттегли заповедта за арест на Пучдемон"}
{"url": "http://www.novinite.bg/articles/153828/Pochina-golemiyat-Jan-dOrmeson", "text": "На 92 години почина един от най-известните френски писатели академик Жан д'Ормесон. Той е починал от сърдечен удар. Новината за кончината беше съобщена от неговото семейство. \"Жан д'Ормесон приживе беше казвал, че ще си отиде без да е успял да каже всичко и го направи\", заяви неговата дъщеря Елоиз д'Ормесон. Жан д'Ормесон е роден на 16 юни 1925 г. Неговият баща е дипломатът Андре Дормесон. Академик д'Ормесон беше един от най-уважаваните френски интелектуалци с голямо влияние в политическия и обществен живот на страната.", "date": "2017.12.05", "title": "Почина големият Жан д'Ормесон"}
{"url": "http://www.novinite.bg/articles/153821/Pojar-naloji-evakuaciya-na-500-dushi-v-Kaliforniya", "text": "Бързо разпространяващ се пожар в Калифорния стана причина за евакуацията на 500 домове, предадоха световните агенции. Евакуирани са хора от град Санта Паула, намиращ се на около 115 километра северозападно от Лос Анджелис. Сред евакуираните са и близо 400 ученици от местен колеж. Пожарът е обхванал площ от 5000 акра и обстановката се усложнява от ветрове с пориви до 115 километра в час. Град Санта Паула е с население от 30 000 души, предаде БНТ. ", "date": "2017.12.05", "title": "Пожар наложи евакуация на 500 души в Калифорния"}
{"url": "http://www.novinite.bg/articles/153842/V-Avstriya-razreshiha-gej-brakovete", "text": "Висшата съдебна инстанция в Австрия - Конституционният съд, разпореди днес в страната да започне най-късно през 2019 г. регистрация на бракове между лица от един и същи пол с оглед забраната върху дискриминацията въз основа на сексуалната ориентация, предаде Франс прес.Забраната върху еднополовите бракове \"нарушава принципа за равенство и недискриминация въз основа на лични качества като сексуалната ориентация\", посочва съдът в решението, взето по повод молба, внесена от двойка жени, пише БТА.От 2010 г. австрийските еднополови двойки могат да сключват граждански съюзи, но не и брак помежду си, напомня Асошиейтед прес.16 страни в Европа признават еднополовите бракове, припомня Франс прес. ", "date": "2017.12.05", "title": "В Австрия разрешиха гей браковете"}
{"url": "http://www.novinite.bg/articles/153835/Podnovyavat-seriala-Kashta-ot-karti", "text": "Снимките на сериала \"Къща от карти\" ще бъдат подновени в началото на 2018 г. без актьора Кевин Спейси, който беше обвинен в сексуален тормоз, съобщи БНР.Шестият сезон на политическата драма ще е последен. Той ще се състои от осем епизода, като водеща роля ще има актрисата Робин Райт, обяви Нетфликс на пресконференция.Решението сериалът да приключи е взето преди Кевин Спейси да бъде обвинен, че се е опитал да прелъсти тийнейджър през 1986 г. Актьорът каза, че не си спомня инцидента, но последваха оплаквания от други мъже. През ноември Нетфликс зави, че няма да участва в сериала, ако в актьорския състав остане Кевин Спейси. Продуцентската компания веднага го уволни. ", "date": "2017.12.05", "title": "Подновяват сериала \"Къща от карти\""}
{"url": "http://www.novinite.bg/articles/153846/Pet-bezplatni-izlachvaniya-na-Zvuk-i-svetlina-prez-dekemvri", "text": "Пет безплатни излъчвания на Аудио-визуален спектакъл „Царевград Търнов – Звук и светлина“ ще има през декември 2017 г. Уникалното шоу ше е подарък за жителите и гостите на старата столица от община Велико Търново и Общинската агенция по туризъм „Царевград Търнов“ по повод празниците в последния месец на годината, предаде Дарик. Атрактивното шоу ще бъде излъчено за академичната общност по повод Студентския празник на 8-ми  декември, петък. Програмата ще може да се наблюдава безплатно в съботите на 16-ти и 23-ти декември, на Коледа – 25-ти декември, както и на 30-ти декември. Излъчванията са с начален час 18:00 и могат да се гледат от площад „Цар Асен I“ пред крепостта Царевец. Общинската туристическа агенция „Царевград Търнов“ предлага възможност в същите дни Аудио-визуалния спектакъл „Звук и светлина“ да бъде наблюдаван с чаша вино от ВИП площадката на ул. „Никола Пиколо“ на преференциална цена от 20 лева. Билетите за деца са 10 лева. Предварителни заявки и билети в Туристически информационен център на улица „Христо Ботев“№5  във Велико Търново и онлайн на www. www.soundandlight.bg.", "date": "2017.12.05", "title": "Пет безплатни излъчвания на „Звук и светлина“ през декември"}
{"url": "http://www.novinite.bg/articles/153849/Obyaviha-nominaciite-za-animacionnite-Oskari", "text": "Очарователният хит на Дисни и Пиксар „Тайната на Коко“ оглави тазгодишните номинации за познатите като „анимационните Оскари“ награди Ани. „Тайната на Коко“ беше номиниран в цели 13 категории, включително за най-добър филм, режисура и сценарий. Новият 20-минутен късометражен филм „Замръзналото кралство: Коледа с Олаф“, който връща на екран част от любимите на цял свят герои на „Замръзналото кралство“, беше номиниран в категорията „Специална анимационна продукция“. В категорията „Замръзналото кралство: Коледа с Олаф“ ще се състезава с „Imaginary Friend Society “Feeling Sad”, „Pig: The Dam Keeper Poems“, „Revolting Rhymes“ и „Tangled Before Ever After“. В категорията най-добър анимационен филм се състезават „Captain Underpants: The First Epic Movie“, „Колите 3“, „Тайната на Коко“, „Аз, проклетникът 3“, „Бебе Бос“ Сред номинираните за най-добър филм се нареди и другият голям филм на Дисни и Пиксар от тази година – „Колите 3“. Наричат наградите Ани „анимационните Оскари“, тъй като през последните години носителят на Ани за най-добра анимация повтаря успеха си при връчването на Оскарите. Наградите Ани ще бъдат раздадени на 3 февруари 2018 година.", "date": "2017.12.05", "title": "Обявиха номинациите за „анимационните Оскари“"}
{"url": "http://www.novinite.bg/articles/153825/Spirat-vodata-na-osem-mesta-v-stolicata", "text": "„Софийска вода” временно ще прекъсне водоснабдяването в части на столицата днес, съобщиха от дружеството. Изграждане на сградно водопроводно отклонение на ул. „Св. Св. Кирил и Методий“ налага спиране на водоподаването от 10:00 до 18:00 ч на клиентите на ул. „Св. Св. Кирил и Методий“ от бул. „Христо Ботев“ до ул. „Цар Самуил“.Подмяна на сградно водопроводно отклонение на ул. „Димитър Горов“ налага спиране на водоподаването от 9:00 до 17:30 ч. на ул. „Димитър Горов“ от ул. „Св. Св. Кирил и Методий“ до ул. „Ангиста“, ул. „Св .Св. Кирил и Методий“ от бул. „Васил Левски“ до ул. „Чумерна“.Във връзка с подмяна на сградно водопроводно отклонение на ул. „Христо Белчев“ се налага спиране на водоподаването от 9:00 до 18:00 ч. по ул. „Христо Белчев“ от бул. „Патриарх Евтимий“ до ул. „Уилям Гладстон“.Реконструкция на уличен водопровод на ул. 504 в жк „Дружба-1“ налага спиране на водоподаването от 10:00 до 18:00 ч. на ул. 5039, ул. 5041, бул. „Христофор Колумб“. Прекъсване на сградно водопроводно отклонение на ул. „Георги Парцалев“ във вилна зона „Киноцентър“ налага спиране на водоподаването от 13:00 до 17:00 ч. на ул. „Георги Парцалев“ от ул. „Лешникова гора“ до ул. „Свети Кирил“.Заради прекъсване на сградно водопроводно отклонение на ул. „Крушовски връх“ в кв. „Овча купел“ се налага спиране на водоподаването от 10:00 до 18:00 ч. на ул. „Крушовски връх“ от ул. „Народно хоро“ до ул. „Буземска“.Подмяна на сградно водопроводно отклонение на ул. „Тодор Каблешков“ в кв. „Сеславци“ налага спиране на водоподаването от 10:00 до 18:00 ч. на ул. „Мургаш“, ул. „Еделвайс“, ул. „Св. Св. Кирил и Методий“, ул. „Чавдар“.Монтаж на пожарен хидрант на ул. „Гео Милев“ във вилна зона „Банкя“ налага спиране на водоподаването от 9:30 до 16:30 ч. по ул. „Тинтява“ от ул. „Търнов рид“ до ул. „Свобода“, ул. „Ерма“.Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 121 21 или да следят за развитието на всички текущи теренни дейности в реално време чрез Виртуалния информационен център на дружеството - www.sofiyskavoda.bg/water_stops.aspx.“Софийска вода” АД предварително се извинява на своите клиенти за причинените временни неудобства! Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2017.12.05", "title": "Спират водата на осем места в столицата"}
{"url": "http://www.novinite.bg/articles/153848/Poveche-policiya-za-kupona-na-8-dekemvri", "text": "а осигуряване на реда по време на студентския празник ще бъдат ангажирани екипи на Охранителна полиция и Главна дирекция \"Пожарна безопасност и защита на населението\". Предприети са мерки за засилено полицейско присъствие около местата, където се очаква да има струпвания на празнуващи. Проведени са срещи с представители на местната власт, както и с управителите и охраната на питейните и увеселителните заведения.Иди на празника с обществен транспорт, с такси или намери кой да шофира!Ако ще празнуваш в населеното място, в което живееш или учиш, отиди в заведението без своя автомобил. Наеми такси или помоли някой близък да те закара и да те върне от купона.До хижата или хотела нека шофира най-опитният!Ако празникът ще е в друго населено място, прецени опита си като шофьор при зимни условия. Отчети факта, че управлението на чужд автомобил, с чиито особености не си свикнал, е рисково. Помни, че през зимата има мъгли, заскрежавания, валежи, поледици и често поднася и други неприятни изненади.Смени гумите със зимни или с дълбочина на протектора не по-малка или равна на 4 мм!Погрижи се автомобилът да е оборудван с подходящи за зимни условия гуми или с дълбочина на протектора не по-малка или равна на 4 мм. Промяната е записана в Закона за движението по пътищата от тази година! Смяната на гумите е задължителна от 15 ноември.Светлините, чистачките и отоплението на автомобили трябва да са изправни!Заради своята безопасност провери изправността на осветителните тела и чистачките. Зареди резервоарчето с незамръзваща течност за почистване на стъкла. При възможност пътувай през светлата част на деня, избягвай шофиране на фарове. За неизправни светлини и чистачки законът предвижда и глоба.Снабди се с вериги за сняг, лопата, буксирно въже, одеало, пожарогасител, аптечка, светлоотразителна жилетка и обезопасителен триъгълник.Всички тези дребни наглед вещи може да спасят пътуващите при внезапно попадане в опасна ситуация. Не забравяй и че липсата на обезопасителен триъгълник, аптечка, пожарогасител и светлоотразителна жилетка се наказва с глоба.Никога не шофирай пил или дрогиран!Ако празникът започне с алкохол още в автомобила, който управляваш, не се поддавай на изкушението да пиеш! И малките дози и концентрации са опасни и увеличават риска от катастрофа. Управлението на МПС с концентрация на алкохол в кръвта над 0,5/1000 до 1,2/1000 е административно нарушение, а управлението с концентрация на алкохол в кръвта над 1,2/1000 и/или след употреба на наркотични вещества или техни аналози е престъпление! При всички случаи обаче тези ситуации водят до много негативни последици, някои от които са глоба, участие в съдебен процес, отнемането на свидетелството за управление на автомобила и временното му спиране от движение.Бъди концентриран, не отклонявай вниманието си при шофиране!Шумът от разговори и силната музика, както и приповдигнатото настроение в автомобила пречат на концентрацията и отклоняват вниманието на шофьора. Помоли приятелите си да се съобразят с това.Не участвай в нерегламентирани състезания (гонки)!Ако пътуваш организирано в група, не се поддавай на приятелски закачки и въвличане в нерегламентирани или спонтанно предизвикани състезания (гонки). Не предприемай рискови изпреварвания. Има промяна в Закона за движението по пътищата и това нарушение вече се наказва с глоба, с лишаване от право да се управлява МПС, както и със спиране на автомобила от движение за определен период от време.Ако твоят шофьор управлява рисково - превишава значително скоростта, изпреварва неправилно и създава предпоставки за катастрофа, направи му забележка. Помни, че той застрашава и твоя живот.След купона починете и тогава отпътувайте обратно!Важно е след купона шофьорът да е добре отпочинал и освежен. Най-добре е предварително да се определи кой ще шофира обратно, за да не се увлича в наздравиците и да е бодър на следващия ден. Всички изчакайте до възстановяването на шофьора и тогава потеглете на път с риск да закъснеете и да нарушите предварителния план. Ако няма кой да шофира, защото всички са под въздействието на алкохола, не прави компромис. Не сядай зад волана, ако още не си напълно трезвен и ако не са изминали поне 8 часа от употребата на алкохол. Ако шофираш ти и усетиш опасна сънливост, не се колебай и спри за почивка край пътя. При необходимост сигнализирай на телефон 112.ГДНП пожелава на всички студенти всели празници и безопасно пътуване!", "date": "2017.12.05", "title": "Повече полиция за купона на 8 декември"}
{"url": "http://www.novinite.bg/articles/153841/Prezidentat-prizova-frenski-predpriemachi-da-investirat-v-Balgariya", "text": "Засилване интереса на френския бизнес и инвестиции в България - това беше акцент от срещата на президента Румен Радев с представители на големи френски компании в Париж, предаде Дарик. Още вчера по време на разговора с държавния глава на Франция Еманюел Макрон, бе изразена готовност от френска страна да се увеличат инвестициите в България. По време на срещата с бизнеса присъстваха представители на компании от сферата на авиационната промишленост, обраната, земеделието и храните.Румен Радев покани предприемачите да засилят индустриалното и технологично сътруднич с България. В момента тече срещата на държавния глава с новия генерален директор на ЮНЕСКО Одри Азуле.", "date": "2017.12.05", "title": "Президентът призова френски предприемачи да инвестират в България"}
{"url": "http://www.novinite.bg/articles/153847/Lajesh-kato-Ninova-veche-stana-naricatelno", "text": "Нещо като поговорка е вече. А важната подробност тук е, че със същия успех може да бъде използвана и за Таско Ерменков, и за Елена Йончева, и за Жельо Бойчев, и за Драгомир Стойнев, и за Мирчев, Попов, Паргов, Жаблянов и т. н... все бесепе-активисти, които, ако в седмицата не излъжат на всеослушание поне три пъти - за предпочитане е да е от парламентарната трибуна, но може и от екрана на някоя телевизия - то не са си изпълнили, така да се каже, партийния дълг, партийното поръчение, партийната клетва! Всички вкупом, но все пак флагманът им е Корнелия Нинова, флагманът на лъжата, безспорният фаворит и ненадминатият първенец-лъжец!На по-наблюдателните няма начин да не им е направило впечатление, че от средата на миналата седмица другарката Корнелия Нинова премина в нелегалност. Изчезна, та се не видя - вече шести ден Нинова се търси! Защо ли? Ами много просто: за да отговори на въпроса проверявана ли е от прокуратурата приватизационната й сделка с \"Техноимпекс\", или не?! Защото, ако помните, Нинова се би в гърдите поне три пъти - и от трибуната в пленарната зала, и от екраните на няколко национални телевизии, ЧЕ НЕЙНАТА ПРИВАТИЗАЦИОННА СДЕЛКА Е ПРОВЕРЯВАНА ТРИ ПЪТИ ОТ ТРИМА РАЗЛИЧНИ ПРОКУРОРИ, БЕЗ И В ТРИТЕ СЛУЧАЯ ДА Е УСТАНОВЕНО НЕЩО НЕРЕДНО! Страхотно е, ама ако е истина. Но не е! Защото на поискана справка от Главната прокуратура, лично главният прокурор Сотир Цацаров е уличил госпожа Нинова, председателката на БСП, в лъжа; защото в официалното писмо-отговор той съобщава, че на приватизационната сделка на госпожа Нинова за \"Техноимпекс\" ПРОВЕРКИ НЕ СА ПРАВЕНИ! Нито един, нито два пъти, а камо ли пък три пъти! А да те уличи лично главният прокурор в лъжа си е сериозна работа, която би трябвало да намирисва на присъда! Надяваме се господин Цацаров да се възползва от учтивата покана на госпожа Нинова, която, завършвайки публичната си лъжа за трите проверки, покани прокурори да я проверят и четвърти път - за да се разбере веднъж-завинаги каква е истината около приватизацията на \"Техноимпекс\", каква е ролята на Нинова в нея, и кои в крайна сметка са си облизали пръстите след това. Била ли е Нинова сред облизващите се и колко е близала, както биха се изразили тарикатите! Сега с изненада се научава, че госпожа Нинова съдела премиера Борисов, че някъде си я е нарекъл \"Госпожа Лъжа\", един доста бързо разпространил се прякор. Разбира се, че на цял премиер-министър не му отива да се изразява по този фриволен начин, а как ще протече делото - отложено за май догодина - не се знае, но имайки предвид документираната от няколко телевизионни екрана нагла лъжа на Нинова за трите проверки на прокуратурата, нищо чудно Борисов да спечели делото!\r\n\r\n", "date": "2017.12.05", "title": "\"Лъжеш като Нинова\" - вече стана нарицателно!"}
{"url": "http://www.novinite.bg/articles/153858/Tejkotovarnata-mashina-e-avarirala-na-16-iya-kilometar-na-Hemus", "text": "Тир блокира движението по магистрала \"Хемус\" в посока Варна. Тежкотоварната машина е аварирала около 16-ия километър и е направила невъзможно движението във всички ленти в тази посока.Водачите изчакват на място, съобщиха от Агенция \"Пътна инфраструктура\".Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, от интернет страницата на АПИ – www.api.bg, lima.api.bg, както и по всяко време от денонощието на тел. 0700 130 20 в АПИ. ", "date": "2017.12.05", "title": "Тежкотоварната машина е аварирала на 16-ия километър на Хемус"}
{"url": "http://www.novinite.bg/articles/153837/Konsultativen-savet-shte-sledi-za-bezopasnostta-na-asansorite", "text": "Вчера (4 декември) беше учреден Консултативният съвет за безопасната експлоатация на асансьори към председателя на Държавната агенция за метрологичен и технически надзор (ДАМТН). Основната му цел е да бъде създадено ефективно взаимодействие между различните асансьорни организации и агенцията. По този начин ще бъдат разработени и формирани общи политики и стратегии в областта на безопасната експлоатация и техническия надзор на асансьорните съоръжения, които ще са в интерес на устойчивото икономическо развитие на сектора.Всеки един от участниците в заседанието ще има възможност да обсъжда и да дава предложения както по нормативната база, така по други важни въпроси касаещи безопасната експлоатация и техническия надзор на асансьорните съоръжения. В Консултативния съвет участие вземат представители на Българска асансьорна асоциация, Национален браншови съюз за поддръжка на асансьори, подемници и ескалатори, Асоциация на производителите на асансьори, Софийска асоциация на асансьорните техници, Българска асоциация на асансьорните техници, Гражданско сдружение с нестопанска цел „Професионална помощ по проблемите на асансьорните уредби“, Фондация „Асансьорна безопасност“, учебни заведения, подготвящи кадри за сектора, контролни и технически организации, инженерингови компании, управители на етажна собственост и други. Участници в съвета от страна на ДАМТН са Председателят на агенцията Петър Горновски, заместник-председателят Валтер Василев, главният секретар Валентин Чиликов, и.д. Главен директор на Главна дирекция „Инспекция за държавен технически надзор“ Мария Вълкова и др.\r\n", "date": "2017.12.05", "title": "Консултативен съвет ще следи за безопасността на асансьорите"}
{"url": "http://www.novinite.bg/articles/153820/Shte-ima-li-dunavska-riba-na-trapezata-za-Nikulden", "text": "С настъпването на зимата уловът в реката рязко намалява, въпреки че броят на рибарите се увеличава. Рибари от Силистра разказват, че са изчезнали много от традиционните за реката видове. Шаран за празника може най-лесно да се намери от платените водоеми или от магазина, предаде БНТ.\r\nДойде ли  рите знаят – мрежите остават празни. Не влиза дори и шаранът, който всички чакат за празничната трапеза.Ганчо Драганов: Може би нивото е ниско, но по принцип по-рядко се хваща и зимата. Пролетта, когато е по-високо нивото, по имаме надежда.\r\nНе само шаранът не влиза вече в мрежите. Рибари разказват, че е изчезнала много от традиционната дунавска риба.Пламен Беремски: Сега в момента има платика и морунаж – караса изчезна, шарана намаля – лин не съм хващал от години …сабица – преди беше в изобилие – сом много по-рядко се хваща …Ганчо Драганов: Около десетина петнайсе години съм се прехранвал от реката, но сега не може.\r\nЕдна от причините според рите е укрепването на брега и унищожаването на преливниците, където та е хвърляла хайвера си.Пламен Беремски: Преди имаше много хранителни отпадъци от консервения, от месокомбината - имаше и тя какво да яде – и според мен комбинацията от липсата на храна и липсата на места за популация довежда до нейното намаляване.\r\nПразникът обаче си е празник и традицията трябва да бъде спазена. На трапезата да има риба. Дори и да не е шаран.Ганчо Драганов: За мен а е празник с , с  и приятели. Шарана съм приготвял единствено по два вида или на чорба или пържен, печен също, но по моему пържения е най-вкусно.\r\n", "date": "2017.12.05", "title": "Ще има ли дунавска риба на трапезата за Никулден?"}
{"url": "http://www.novinite.bg/articles/153838/Dizajnerskata-droga-e-dostapna-do-vsichki", "text": "Т.нар. дизайнерска дрога, която не попада в списъка със забранени вещества, е сравнително лесно снабдима чрез интернет, заяви пред БНТ директорът на Националния център по наркомании Пламен Попов.Според него т.нар. \"китайският чай\" практически е достъпен за всеки младеж и дете.Попов заяви, че употребата на наркотици от типа на \"китайски чай\" води до желания наркотичен ефект, но имат сериозни физически и психически последствия.Той подчерта, че въпреки това в Европа са регистрирани смъртни случаи вследствие на употребата на тези наркотици.Попов призова родителите да избягат от стигмата да търсят помощ за психически заболявания и проблеми със зависимостите.Има превантивно информационни - центрове, психиатрии и трябва да се търси помощ, защото една психоза води до зависимости, нека родителите да търсят помощ, не са водят децата по баячки и гледачки, посочи той.Попов подчерта, че приеманите интоксикирани пациенти първоначално показват нормалните белези на наркотична безпомощност, последвани от повишена агресия и психоза, която може да завърши фатално.Най-тежка е аргесията и автоагресията, а може да се стигне и до внезапна смърт, обясни Попов и допълни, че се стига дотам, че пациент да потроши отделение.Петьо Петков от сектор \"Наркотици\" към СДВР заяви, че родителите на децата, които употребяват и разпространяват дрога, обикновено научават последни за наклонностите на децата си.\"Децата се укриват добре, ако разпространяват. В други случаи родителите знаят, че децата им разпространяват наркотични вещества и ги прикриват\", обясни той.Петков отбеляза, че СДВР ежедневно задържа заподозрени в разпространение на наркотици, но отбеляза, че при малолетните разпространители тази дейност е най-често индивидуална и неорганизирана.Шефът на Центъра по наркомании отбеляза, че децата често показват симптоми на зависимост - повишена нервозност, чувствителност към светлина. Той призна, че тези симптоми може да се сбъркат и с нормални за пубертета състояния.Той подчерта, че е трудно зависимостта от и поведенческите проблеми при употребата на дизайнерска дрога да се поставят в една рамка.", "date": "2017.12.05", "title": "Дизайнерската дрога е достъпна до всички"}
{"url": "http://www.novinite.bg/articles/153859/Idvashtite-praznici-masovo-patuvame-do-Garciya-i-Turciya", "text": "Над 60 млн. лева ще оставим в хотели и заведения в съседските страни за предстоящите коледни и новогодишни празници. Според директора на института Румен Драганов около 59 хил. наши съграждани ще стегнат куфарите за Коледа и още толкова за Нова година и ще се отправят към съседните ни държави. Традиционно най-много от тях ще отпътуват към южната ни съседка Гърция.Там Рождество Христово и 31 декември ще празнуват по 40 хил. българи. На второ място като предпочитана празнична дестинация се нарежда Турция, където около 14 хил. нашенци се готвят да празнуват, 12 хил. пък ще изберат Сърбия. Македония и Румъния са най-малко избираните страни от българите. Към двете държави съответно ще се отправят по 6 хил. нашенци, пише \"Монитор\".Драганов поясни, че средно едно индивидуално пътуване ще струва около 495 лева. Така ако сметнем българите, които ще се запътят към съседните ни държави, по парите, които ще дадат, се оказва, че 58,410 млн. лева ще оставим в чуждите заведения за ядене и пиене, т.е. по 30 млн. лева за всеки един от празниците.Едва 4% от всички пътуващи пък предварително ще си купят пакети, които излизат около 780 лева на човек. Според експерта местата в скъпите хотели и заведения са изчерпани.Пакетите обикновено са двудневни до четиридневни, а в петзвездните хотели не приемат нови резервации. Останали са места само в хотелите с 2- и 3 звезди и в градските хотели, към които няма много голям интерес. Късметът обаче може да е на наша страна, ако някой се е отказал. Освен тези харчове обаче трябва да предвидим и допълнителни финанси за подаръци и празнични трапези. По този начин сумата, която ще похарчим около празниците може да надхвърли 60 млн. лева.Освен към близките дестинации много българи ще пътуват и към останалите европейски страни. Доста предпочитани са Германия, Испания и Италия.Според изчисленията на Драганов 480 хил. наши сънародници ще пътуват за Коледа при близки, роднини и приятели, а от тях 120 хил. ще заминат в чужбина. За 31 декември куфарите ще стегнат общо 520 хил. българи, като отново 120 хил. ще излязат зад граница. Общата сметка показва, че за всеки един от двата празника в България ще оставим по кръчмите 116 млн. лева, а в чужбина 59 млн. лева.Данните показват, че ако искаме да ходим на ски по празниците ще трябва да се бръкнем с 205 – 1650 лева. В такъв диапазон вървят цените в курортите Банско, Боровец и Пампорово. За спа хотел във Велинград, Хисаря, Сандански и Девин ще трябва да дадем между 350 и 1250 лева.Ако пък искаме да се веселим в Гърция за Коледа цените започват от 120 лева за две нощувки със закуски, празнична вечеря в Паралия Катерини. Рождеството в гръцки хотел с 5 звезди пък ще ни струва 408 лева. За посрещането на новата година пък цените достигат до 650 лева на човек.За Коледа в Истанбул ще трябва да се бръкнем с 120 лева, но пък за 31 декември цените стигат дори до 1000 лева на човек. В тази сума са включени чартърен полет от София до Анталия и обратно, 4 нощувки в петзвезден ултра ол инклузив хотел, летищни такси и медицинска застраховка.Сръбските ни съседи също предлагат доста голямо разнообразие от оферти, като ни примамват основно жива музика и алкохол на корем. Така например можем да посрещнем 2018 г. срещу 115 лева в Пирот.Коледата в старта българска столица Охрид би ни излязла 150 лева, а за Нова година цените започват от 140 лева и достигат до 625 лева.За изискана гала вечеря и две нощувки в Букурещ пък ще трябва да извадим от джоба си 250 лева. Около 120 хил. българи пък се очаква да обединят двата празника и да не ходят на работа.", "date": "2017.12.05", "title": "Идващите празници масово пътуваме до Гърция и Турция"}
{"url": "http://www.novinite.bg/articles/153843/Bez-politicheski-sdelki-za-carskite-imoti", "text": "Политически сделки по принципни въпроси не могат да се правят. Това каза пред камерата на Нова телевизия Любомир Денев, който е адвокатът на държавата по едно от делата за царските имоти.„Достатъчно широки са възможностите на изпълнителната власт. Ако държавата реши, може да направи всичко. Възможно е да подари един имот на някого или да му го даде за ползване при определени условия“, обясни юристът.„Чест прави на царското семейство, че покани държавата на разговори. Всеки спор може да завърши или със съдебно решение, или със спогодба“, добави той.\"Има достатъчно данни и архивни документи, които установяват точно и ясно каква институция е било интендантството на Негово Величество. Има и документи, които посочват кои имоти са лична собственост на Фердинанд I и Борис III“, каза още адвокатът на държавата.Вчера стана ясно, че спорът за царските имоти се връща в съда. Това се случи, след като държавата направи нов завой по казуса и се отказа от споразумение с фамилията Сакскобургготски. Министерството на правосъдието препоръча претенциите за наследствени дворци и гори да бъдат уредени със специален закон.\"Предполагам, че неизбежно ще се разбунят страстите, защото във времето политически въпросът е бил представен от много гледни точки\", каза пък адвокат Ели Христова.\"Искам изпълнителната власт да не се оттегля от казуса с царските имоти, защото в делата държавата се представлява от регионалния министър и земеделския министър (по делото за горите)\", посочи тя.Към момента продължават да се водят делата за Царска Бистрица, за Двореца \"Врана\" и за царските гори в Рила.„За нас остана усещането, че бе направена сделка за царските имоти срещу международни контакти и помощ, но след като се вдигна медиен шум, нещата си останаха такива, каквито бяха“, коментира водещият на „Здравей, България“ Виктор Николаев.Вече кашата с „царските” имоти се задълбочи толкова, че и на управляващите им е трудно да се оправят, появяват се пукнатини и в управляващата коалиция – Красимир Каракачанов не е запознат с това, което съпартийците са му приели, коментира в студиото на „Тази сутрин” юристът Минчо Спасов, бивш член на НДСВ.Каракачанов декларирал, че нито е писал, нито е знаел за тази декларация (на ВМРО относно имотите) ... Управляващите преди обяд бяха на една позиция, а следобяд я смениха, питайте тях защо, призова Спасов.„Царят за пореден път протегна ръка. Цецка Цачева каза, че управляващите са уплашени от това, което става в Страсбург – страната е осъждана и продължава да бъде осъждана за милиони левове. Най-тежката присъда, която Страсбург е произнасял срещу държава, беше за Гърция – за гръцкия крал. Царят протегна ръка, за да не се случи същото и в България”, коментира още Спасов.В декларацията си ВМРО казва, че имотите винаги са били държавни, но тогава как може през 1947 г. тези имоти са одържавени; „калпавият лобистки закон” пък е Европейската харта за правата на човека, която е инкорпорирана в Лисабонския договор за ЕС, посочи Спасов.Рискът Страсбург да осъди България за т.нар. \"царски имоти\" не е малък независимо от тромавата процедура. Това заяви в \"Денят започва\" защитникът на държавата ни Любомир Денев. Според адвоката на Симеон Сакскобургготски - Ели Христова има правен вакуум и държавата трябва да потърси решение на казуса. ", "date": "2017.12.05", "title": "Без политически сделки за царските имоти"}
{"url": "http://www.novinite.bg/articles/153826/Potreblenieto-na-tok-raste-po-barzo-ot-proizvodstvoto-mu", "text": "отреблението на електроенергия продължава да се повишава с по-бърз темп от този на производството, показват оперативните данни на Електроенергийния системен оператор (ЕСО). От данните е видно, че към края на ноември потреблението на ток се увеличава с 4,2% на годишна база до 36,3 милиона мегаватчаса.В същото време производството е 41,4 милиона мегаватчаса, което е увеличение от 1,63% спрямо януари - ноември 2016 година, предава Investor.bg.Основната част от произведената електроенергия се реализира на вътрешния пазар. Износът е за малко повече от 5,1 милиона мегаватчаса, което е намаление от 13,4% на годишна база. Българските търговци не успяват вече втора година да преодолеят свиването на износа, макар и спадът да се забавя през последните месеци.От данните на ЕСО е видно още, че основната част от произведената електроенергия се дължи на базовите централи. Тяхното производство се увеличава с почти 5% до 35,4 милиона мегаватчаса. Ръст има и по отношение на зелените централи като цяло.Водните централи обаче намаляват своето производство - към края на ноември то достига до 3,1 милиона мегаватчаса, което е намаление от 27 на сто.Преди дни беше публикуван доклад на Entso-E, организацията, която обединява операторите на преносни мрежи в Европа, за готовността за зимния сезон на Стария континент. Анализите на експертите показаха, че съоръженията в България са готови за студените месеци. Страната ни е ограничила работата на ВЕЦ-овете през сухите летни месеци и така е съхранила ресурс за зимата.В най-студените зимни дни в началото на 2017 г. именно водните централи покриваха пиковото потребление. Страната ни изпита затруднения в активизирането на студения резерв при първата ледена вълна, а и не можа да си осигури аварийна помощ от съседните държави.", "date": "2017.12.05", "title": "Потреблението на ток расте по-бързо от производството му"}
{"url": "http://www.novinite.bg/articles/153863/Ot-BEH-razreshiha-na-BAN-da-publikuva-doklada-za-AEC-Belene", "text": "От Българския енергиен холдинг решиха да разсекретят доклада на БАН за АЕЦ \"Белене\", гласи съобщение на страницата на БЕХ.Решението на Съвета на директорите е в отговор на постъпило искане от Българска академия на науките (БАН).От БЕХ дават съгласието си БАН да публикува на своята интернет страницата предадените материали по сключения между БЕХ ЕАД и БАН договор за изготвяне на Национална стратегия в областта на енергетиката (с фокус върху електроенергетиката).Условието за публикуване на документите е - при съобразяване с поверителността на определена информация, касаеща Дружествата от БЕХ група.", "date": "2017.12.05", "title": "От БЕХ разрешиха на БАН да публикува доклада за АЕЦ \"Белене\""}
{"url": "http://www.novinite.bg/articles/153850/MF-preotvori-emisiya-75-godishni-darjavni-cenni-knija", "text": "Министерството на финансите преотвори емисия 7.5-годишни държавни ценни книжа (ДЦК), деноминирани в лева, с падеж 27 март 2025 г., която беше пусната в обращение на 27 септември 2017 година. На проведения на 4 декември  аукцион бяха пласирани успешно ДЦК за 80 млн. лв., с което обемът на емисията достигна 250 млн. лева.Среднопретеглената доходност възлезе на 0,36 процента, като в сравнение с предходния аукцион за емисията намалява с 6 базисни пункта. Отчетеният на аукциона спред спрямо германските федерални облигации в този матуритетен сегмент е в размер на 37 базисни пункта, като се запазва спрямо предходния аукцион.Общият размер на подадените поръчки достигна 138 млн. лв., което съответства на коефициент на покритие от 1.73. Най-голямо количество ДЦК на аукциона придобиха банките с 52.64%,  следвани от пенсионните фондове с 26.06 % и гаранционните фондове с 21.3%.", "date": "2017.12.05", "title": "МФ преотвори емисия 7.5-годишни държавни ценни книжа"}
{"url": "http://www.novinite.bg/articles/153816/Palyat-elhata-v-centara-na-Sofiya", "text": "Коледното дърво на София ще донесе настроение на жителите и гостите на града във вторник вечер, предаде Нова телевизия.Точно в 19.00 ч. ще бъдат запалени светлините на елхата, разположена в парка пред Националния дворец на културата.Преди това - към 17.30 ч., ще започне празнична програма и концерт, организирани от Столичната община.Запалването на лампичките ще завърши със заря. ", "date": "2017.12.05", "title": "Палят елхата в центъра на София"}
{"url": "http://www.novinite.bg/articles/153811/Biznesat-s-novi-idei-za-promeni-v-obshtestveniya-transport", "text": "Как пътниците да се превозват безопасно от обществения транспорт? Тази тема ще обсъждат от Асоциацията на индустриалния капитал в България и Браншовия съюз за стопанска инициатива в транспорта, предава Нова телевизия.Идеята на бизнеса е да се набележат мерки за повече сигурност на пътя и да се осигурят здравословни трудови условия на работещите в бранша.Предприемачите ще обсъдят още и как да се справят със сивия сектор в бранша и да намалят вредните емисии във въздуха. ", "date": "2017.12.05", "title": "Бизнесът с нови идеи за промени в обществения транспорт"}
{"url": "http://www.novinite.bg/articles/153813/Pochitame-Sveti-Sava", "text": "На 5 декември православната църква чества преподобни Сава Освещени. Той е роден в аристократичен род от Кападокия, Мала Азия. На 18 години става монах и по-късно отшелник в пустинните местности край река Йордан. След смъртта на родителите си, с наследството Сава построил няколко манастира и болници, основал две страноприемници. Манастирът „Свети Сава” до град Йерусалим съществува и днес. През Средновековието той е средище на активна книжовна дейност и задължителна спирка за всички източноправославни поклонници.В народните представи, Варвара (чества се на 4 декември) и Сава са двете сестри на свети Никола. От тях Сава е по-добрата и винаги върви на крачка след Варвара, молейки я да не пуска от ръкава си ледени зърна по нивите. Двете сестри подготвят празника на своя брат и затова се казва: „Варвара вари, Сава пече, а Никола яде”.В някои райони на страната се спазва забраната да не се пипат остри предмети. На Савинден се подготвя Никулденската трапеза, а на някои места приготвят в чест на мъртвите варено жито и го раздават на гробищата за помен.Имен ден празнуват: Венцислав, Венцислава, Владислав, Владислава, Десислав, Десислава, Сабина, Сава, Савка, Савчо, Светослав, Светослава, Слав, Слава, Славей, Славейка, Славейко, Слави, Славка, Славчо, Станислав, Станислава, Съби, Събина ", "date": "2017.12.05", "title": "Почитаме Свети Сава"}
{"url": "http://www.novinite.bg/articles/153861/Avtobus-ot-gradskiya-transport-tragna-bez-shofora-blasna-koli", "text": "Автобус № 13 от масовия градски транспорт е самопотеглил от автобусна спирка на улица „Евлоги Георгиев”. Превозното средство се е движило без своя водач, като е съборило около 20 колчета от огражденията на тротоара и е блъснало четири леки автомобила – „Шкода”, „Нисан”, „Форд” и „БМВ”, предаде дарик. В автобуса са пътували 20 души. Няма данни за пострадали хора. Изясняват се причините за възникването на инцидента. На място има екип на „Пътна полиция”, който обслужва произшествието.", "date": "2017.12.05", "title": "Автобус от градския транспорт тръгна без шофьора, блъсна коли"}
{"url": "http://www.novinite.bg/articles/153832/Evropa-postigna-trajni-rezultati-v-izkorenyavaneto-na-bolestta-luda-krava", "text": "Страните-членки на ЕС, заедно с Исландия, Норвегия и Швейцария са постигнали трайни успехи в изкореняването на болестта  и сродните заболявания от групата на трансмисивните спонгиформни енцефалопатии (ТСЕ). Това стана ясно от втория обобщен доклад на ЕС за наблюдението на тези опасни зарази. Документът беше публикуван от Европейския орган за безопасност на храните (ЕОБХ), въз основа на данните, събрани за 2016 г.  ТСЕ представляват група от заболявания, които засягат мозъка и нервната система на хората и животните. Те включват спонгиформна енцефалопатия по говедата (СЕГ), скрейпи и хронична загуба на тегло. Полезно е да се знае, че с изключение на класическата СЕГ, няма научни доказателства, че ТСЕ могат да бъдат предадени на хората. Европейският орган обявява няколко основни констатации. Открити са пет случая на СЕГ при говеда от общо 1 352 585 тествани животни в ЕС. Нито един от тях не е влязъл в хранителната верига. Само едно от заболяванията е класифицирано като класическа СЕГ. Животното е родено след влизането в сила на забраната на ЕС за използването на животински протеини в животинските фуражи през 2001 г. Обявени са 685 случая на скрейпи при овце от 286 351 тествани животни, както и при 634 кози от 110 832 изследвани в ЕС. За първи път от началото на епидемията на спонгиформна енцефалопатия по говедата Великобритания не докладва нито един случай. Заболяването Bovine Spongiform Encephalopathy или \"\" е дегенеративно страдание, което беше диагностицирано за пръв път именно в Обединеното кралство през 1985. В следващите години беше открита връзката между него и рядкото дегенеративно заболяване при хората – болестта на Кройцфелд - Якобс.", "date": "2017.12.05", "title": "Европа постигна трайни резултати в изкореняването на болестта луда крава"}
