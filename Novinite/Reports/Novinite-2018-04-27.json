{"url": "http://www.novinite.bg/articles/159214/Proveryavat-Departamenta-za-usavarshenstvane-na-uchiteli-kam-SU", "text": "Cофийска районна прокуратура проверява Департамента за усъвършенстване на учители към Софийския университет. Сигналът е подаден от ректора на висшето учебно заведение, след като вътрешна проверка е открила множество нарушения в работата на звеното. Идната седмица започва и проверка на образователното министерство, съобщи министърът на образованието Красимир Вълчев.\"Ние имаме към нас над 400 звена, с висшите училища и БАН - близо 435, и със звеното ни за вътрешен одит не можем да направим проверки и да осъществим достатъчно интензивен контрол върху всички, но сме планирали тази проверка. Тя е разпоредена. В дългосрочен план съм сигурен, че не само контролът, но и конкуренцията е тази, която ще отсее и ще даде оценка на отделните обучителни програми за квалификация на педагогически специалисти\", коментира Красимир Вълчев, цитиран от БНР.Според депутата от БСП Анелия Клисарова подаденият сигнал е заради събиране на пари на ръка от квалифициращите се учители и ниско качество на обучението.", "date": "2018.04.27", "title": "Проверяват Департамента за усъвършенстване на учители към СУ"}
{"url": "http://www.novinite.bg/articles/159193/Organizaciya-na-dvijenieto-vav-vrazka-sas-zasnemane-na-film", "text": "От 16.30 часа до 23.00 часа на 27 април и от 7.00 часа до 12.00 часа на 28 април, от 16.3030 до 21.30 часа на 28 април и от 7.00 часа до 12.00 часа на 29 април се забраняват престоят и паркирането на пътни превозни средства на ул. „Калиманци“ между ул. „Аатанас Узунов“ и ул. „Георги Обретенов“. Промяната в организацията на движение се налага във връзка със заснемане на филм.", "date": "2018.04.27", "title": "Организация на движението във връзка със заснемане на филм"}
{"url": "http://www.novinite.bg/articles/159181/Organizaciya-na-dvijenieto-v-stolicata", "text": "Забранява се престоят и паркирането на пътни превозни средства, с изключение на автомобилите на участниците в мероприятието,  както следва:- от 08.00 до 20.00 часа на 27.04.2018 г. при сектор „Г” на Националния стадион „Васил Левски” от вход 20 до вход 26.- от 12.30 до 19.30 часа на 27.04.2018 г. на моста пред Национален стадион „Васил Левски”.От 16.30 часа на 27.04.2018 г. до приключване на футболната среща, само при необходимост и по преценка на ръководството на СДВР се забранява влизането на пътни превозни средства в двете посоки, с изключение на автобусите на масовия градски транспорт по:- ул. „Ген. Гурко” между бул. „Васил Левски” и бул. „Евлоги и Христо Георгиеви”;- бул. „Евлоги и Христо Георгиеви” между пл. „Орлов мост” и бул. „Черни връх”;- бул. „Драган Цанков” между бул. „Евлоги и Христо Георгиеви” и бул. „Пейо К. Яворов”.", "date": "2018.04.27", "title": "Организация на движението в столицата"}
{"url": "http://www.novinite.bg/articles/159194/Vremenno-se-stesnyava-za-dvijenie-ul-Grancharska", "text": "От 27 април до 9 май се забранява влизането на пътни превозни средства по крайните две пътни ленти от южната страна на пътното платно на ул. „Грънчарска“ в участък от 170 метра, считано от кръстовището с ул. „Заводска“ в посока ул. „Каменоделска“. От 10 май до 29 май се забранява влизането на пътни превозни средства по южната половина на пътното платно на ул. „Грънчарска“ с участък 200 м. считано от кръстовището с ул. „Заводска“, в посока ул. „Каменоделска“. Движението на пътни превозни средства се извършва двупосочно по северната половина на пътното платно на ул. „Грънчарска“ в същия участък както следва: - в посока от ул. „Заводска“ към ул. „Каменоделска“ – в една пътна лента, - в посока от ул. „Каменоделска“ към ул. „Заводска“ – в две пътни ленти. Промяната в организацията на движение се налага във връзка с реконструкция на улични водопроводи по ул. „Грънчарска“.", "date": "2018.04.27", "title": "Временно се стеснява за движение ул. „Грънчарска“"}
{"url": "http://www.novinite.bg/articles/159195/Ima-planove-za-konservaciya-i-restavraciya-na-kashtata-na-Rajna-Knyaginya-v-Sofiya", "text": "С писмо на Министерството на културата от 25 април 2018 г. е съгласувана виза за инвестиционно проектиране на консервация и реставрация за къщата на Райна Княгиня в София. Това заяви в рамките на парламентарния контрол министърът на културата Боил Банов. Той допълни, че от 5 октомври 2016 г. на сградата е предоставен статут на историческа единична недвижима културна ценност с Категория \"Местно значение\".\"Собствениците на имота или лицата с прехвърлени права на управление могат да кандидатстват за отпускане на средства по Програма \"Опазване на недвижимо културно наследство\", допълни Банов.", "date": "2018.04.27", "title": "Има планове за консервация и реставрация на къщата на Райна Княгиня в София"}
{"url": "http://www.novinite.bg/articles/159196/Sofijskata-zoologicheska-gradina-s-nova-obrazovatelna-rubrika", "text": "От тази събота – 28.04.2018 г. , по повод своята 130 – та годишнина Зоологическаградина София ще предложи на своите посетители нова образователна рубрика, която ще надникне „зад завесите“ на Зоопарка и ще допълни станалата вече популярна инициатива за демонстрационно хранене на животните. Вярваме, че ще бъде не само интересно, но и много полезно да покажем всички предизвикателства, новости, успехи и любопитни факти около бъдещото развитие на зоологическата градина. Темата на 28.04.2018 г. ще бъде „Доктор Охболи“. Тогава ще имате възможност да се запознаете с особеностите в работата на един от най-важните специалисти в Зоопарка – ветеринарният лекар. Програмата ще бъде изключително интересна :11:00 часа – Примати – демонстрационно хранене с участието на ветеринарни лекариот Централна ветеринарна клиника (ЦВК), които ще разкажат за лечението набелоръкия гибон (Hylobates lar) Гиби.12:00 часа – Гиганти - демонстрационно хранене13:00 часа – Водоплаващи птици в езерото - демонстрационно хранене13:30 часа – Щрауси - демонстрационно хранене14:00 часа – Рис - демонстрационно хранене15:00 часа – Влечуги - демонстрационно хранене15:30 часа – Големи котки - демонстрационно хранене, по време на което д-р ИванЦветков – ветеринарен лекар към ОП „Зоологическа градина София“ ще разкаже за спецификите в профилактиката и лечението на заболявания при животни, отглеждани в зоопаркови условия.", "date": "2018.04.27", "title": "Софийската зоологическа градина с нова образователна рубрика"}
{"url": "http://www.novinite.bg/articles/159197/Sofijskata-opera-uchastva-s-nov-rejisorski-prochit-na-operata-Knyaz-Igor", "text": "Софийската опера и балет e поканена на 25-тия юбилеен оперен и балетен фестивал в Бигдошч, Полша. Тя ще представи на 27 април операта „Княз Игор“ – нов режисьорски прочит на акад. Пламен Карталов. Фестивалът се провежда на сцената в „Опера Нова“.Първото участие на нашата опера на този фестивал е през 1997 година с рядко поставяната опера „Ил Гуарани“ на бразилския композитор Антонио Гомес. Режисьор на постановката е Пламен Карталов.Фестивалът в Бигдошч е открит през 1994 година и в него вземат участие известни оперни и балетни трупи от цял свят. Той се провежда всяка година през месеците април и май. Тази година в афиша на юбилейното му издание са: балетът „Ромео и Жулиета“ на домакините от „Опера Нова“, мюзикълът „Тримата мускетари“ на Музикалния театър във Вроцлав, операта „Целувката“ на Сметана на Народния театър в Бърно, операта балет „Наис“ от Жан Филип Рамо на Международен оркестър от млади музиканти от Полша, Италия, Франция и Испания, съвременен балет на Датския танцов театър „Креда“ и „Черен диамант“, „Херкулес“, оратория от Хендел на Националния театър на Манхайм и др.Ева Халат, от прес-службата на 25-тия юбилеен фестивал пише във вестник „Поморска“, че зрителите и специалистите очакват с голямо нетърпение новия прочит на акад. Пламен Карталов на операта „Княз Игор“.Новият прочит на едноименната опера на Александър Бородин показва главния герой княз Игор без традиционните клишета и представя пред зрителите различен и силно въздействащ финал. Режисьорът Пламен Карталов представя своята трактовка на произведението на руския композитор.В музикално-драматичната концепция на Бородин князът не е положителният герой, обосновава се акад. Карталов. Той е представен като тщеславен, завистлив горделив човек, който праща неподготвената си армия на сигурна гибел в името на болните си амбиции. Основният ми стимул за нов нетрадиционен и бляскав финал на операта „Княз Игор” се базира на три основни аргумента, обяснява режисьорът.Първият е, че операта, писана от Бородин повече от 18 години, остава незавършена от автора си. Последното действие е дописано от Глазунов, подпомогнат от оркестрацията на Римски-Корсаков.Вторият е, че задълбоченото ми проучване на историческите събития, свързани с похода на Княз Игор срещу половците през 1185 г, ми помогна да се убедя, че в музикално-драматичната концепция на Бородин княз Игор не е патриотът, заслужил увенчаване с елейно-епична „Слава” преди последната завеса, както го представя Глазунов.В Ипатиевата Летопис за воинската повест на похода на Игор, ще открием едно много силно откровение на Игор за всичките му грехове към християните и мъките, които им е причинил. Постъпката му да тръгне неподготвен на поход е достатъчно безразсъдна, осигурявайки позорен плен не само за себе си, но и за хиляди други, а останалата му войска е избита. Защото, въпреки предупреждението с „Божието знамение”, и молбите на народа да не тръгва на бой, Игор неотстъпно решава, че моментът е съдбовен за мисията му.Третият аргумент за дързостта ми да пристъпя към една нова съвременна редакция на финала на шедьовъра на Бородин е необходимостта от послание към днешния зрител. След много внимателно проучване на историческите събития, задълбочено изследвайки и анализирайки музикалния език на партитурата, както и цялостната форма на драматургичните линии на операта имах стремежа творбата на Бородин да получи един истински негов оптимистичен и логичен финал.Маестро Карталов за трети път поставя операта „Княз Игор“. Тя е изпълнена на най-престижния фестивал в Испания – Сантандер, където пожънва огромен успех.Сред солистите в „Княз Игор“ са: Станислав Трифонов, Габриела Георгиева, Хрисимир Дамянов, Александър Носиков, Ангел Христов, Цвета Сарамбелиева, Мирослав Андреев, Димитър Станчев, Ангел Антонов, Ветка Петкова, Благовеста Мекки-Цветкова.Диригент е Володимир Кожухар.Сценографията е на Борис Стойнов, костюмите на Светла Калайджиева, хореографията на Асен Гавраилов.Диригент на хора е Виолета Димитрова.", "date": "2018.04.27", "title": "Софийската опера участва с нов режисьорски прочит на операта „Княз Игор“"}
{"url": "http://www.novinite.bg/articles/159213/MVR-Specchasti-spryaha-propaganda-na-Islyamska-darjava", "text": "На 25-26 април правоприлагащи органи от държави членки на ЕС, Канада и САЩ предприеха съвместни действия срещу \"пропагандна машина\" на Ислямска държава с цел прекратяване на дейността ѝ, съобщиха от МВР.Оперативните действия са координирани от Специализираното звено на ЕС за проследяване на незаконно съдържание в интернет с оглед противодействие на тероризма, екстремизма и нелегалната миграция (EU IRU) към Европейския център за борба с тероризма (ECTC), разположен в централа на Европол.Под ръководството на федералната прокуратура на Белгия и с подкрепата на Евроджъст, компетентни органи от Белгия, България, Франция, Холандия, Румъния, Великобритания, Канада и САЩ участваха в координираните усилия за глобално противодействие на разпространението на терористични материали за неопределен период от време.Разследването започва в края на 2015 г., когато специализираното звено информира всички държави членки на ЕС за възникването на новинарската агенция \"Amaq\" и за техническата устойчивост на терористичната онлайн инфраструктура.През 2016 г., благодарение на предоставените данни от страна на държави членки на ЕС и трети страни, са предприети действия по сваляне на мобилно приложение на \"Amaq\" и съответната инфраструктура. Вследствие на това лицата, стоящи зад агенцията, започват да изграждат нова и по-защитена онлайн мрежа с цел да затруднят правоприлагащите органи.През юни 2017 г. са извършени нови действия, ръководени от испанските власти от Guardia Civil и с подкрепата на EU IRU и САЩ, насочени към част от онлайн инфраструктурата на новинарската агенция. Благодарение на иззети сървъри и последващ анализ са установени радикализирани лица в над 100 държави.В резултат на изключителното сътрудничество между Отдел \"Киберпрестъпност\" към ГД \"Борба с организираната престъпност\" и партньорите им от EU IRU, федералната прокуратура на Белгия, Евроджъст, Франция, Холандия, Румъния, Великобритания, Канада и САЩ, на българска територия е спрян достъпът до четири сървъра, използвани за разпространение на информация от новинарската агенция на Ислямска държава \"Amaq\".", "date": "2018.04.27", "title": "МВР: Спецчасти спряха пропаганда на Ислямска държава"}
{"url": "http://www.novinite.bg/articles/159198/Zatvoriha-detskoto-otdelenie-na-bolnicata-vav-Vraca", "text": "Детското отделение на болницата във Враца спря да приема пациенти, а ръководството и лекарите влязоха в спор за причините. Според началниците причина е инфекция, а според медиците – недостиг на персонал, който да поеме дежурствата за месеца, информира Нова телевизия. Родители на пациенти пък създадоха група в социалните мрежи, за да могат с общи усилия и средства да транспортират децата си до близко населено място с работещо детско отделение. В графика за дежурствата обаче, който е направен още през март, последното лекарско дежурство е на 25 април. Причината да няма медици е известен на всички – те отказват да полагат извънреден труд, защото лечебното заведение не плаща заплати. В отделението реално работят трима лекари и пенсионер е заел половин щатна бройка. Сестрите една по една напускат. Не е ясно кога и дали изобщо отделението ще заработи отново. Линейки ще превозват спешните случаи в други клиники, а по-леките ще трябва да разчитат на собствен транспорт и евентуални свободни легла в болниците наблизо.", "date": "2018.04.27", "title": "Затвориха детското отделение на болницата във Враца"}
{"url": "http://www.novinite.bg/articles/159184/Dneven-horoskop-za-petak", "text": "Не се поддавайте на манипулации, помислете със собствената си глава и съвсем скоро ще намерите решението, което търсите. Днес спокойно може да се наградите с нещо, което много обичате или искате отдавна.Началото на деня е доста оптимистично и това ви зарежда с много енергия. Задачите на работното място ще вървят, а и личните ви дела ще тръгнат в неочаквана, но положителна посока. Всичко това ще ви направи доста доволни и щастливиСлушайте внимателно това, което ви казват другите. Трябва да се научите да приемате чуждото мнение и чуждите съвети, дори и да не ви се иска. Невинаги вие сте прави и днес ще ви го докажат. Извадете си съответните поуки Вижте повече:", "date": "2018.04.27", "title": "Дневен хороскоп за петък"}
{"url": "http://www.novinite.bg/articles/159187/Angelkova-se-obyavi-protivvrashtaneto-na-pusheneto-na-zakrito", "text": "Министърът на туризма Николина Ангелкова се обяви противвръщането на пушенето на закрито. В кулоарите на парламента тя коментира предложението на вицепремиера Валери Симеонов да се върне старото положение.На 13 април вицепремиерът по икономическа и демографска политика и лидер на партията НФСБ Валери Симеонов заяви, че има намерение да предложи законопроект за промяна в Закона за здравето, с който да се разреши тютюнопушенето в обособени помещения, т.е да се възстанови частично старият режим.От партията на Симеонов не искат старият режим да се възстанови напълно, т.е. ще остане забраната за пушене на определени обществени места като театри, зали и така нататък. Вицепремиерът заяви, че не разбира смисъла да се ограничава тютюнопушенето в заведения за хранене, при положение, че и настоящият закон не се спазва.Бързо обаче стана ясно, че идеята за поправката не би срещнала подкрепата на ГЕРБ. Министър-председателят и лидер на ГЕРБ Бойко Борисов даде да се разбере, че е против подобни предложения за либерализиране на режима. \"Ние в ГЕРБ, понеже навремето го въведохме, сме убедени, както и сега подкрепих всички действия, свързани с борбата срещу тютюнопушенето, увреждащо човешкото здраве. Това ще ми бъде мнението, ако се постави темата\", коментира премиерът.", "date": "2018.04.27", "title": "Ангелкова се обяви противвръщането на пушенето на закрито"}
{"url": "http://www.novinite.bg/articles/159185/Krajbite-na-koli-sa-namaleli-tvardi-Valentin-Radev", "text": "През 2017 г. се наблюдава намаление с около 29% на регистрираните посегателства спрямо моторни превозни средства, сравнено с 2016 г. Това заявява вътрешният министър Валентин Радев в отговор на депутатски въпрос.Разкриваемостта е 13,68%, срещу 9,81% за 2016 г. От тях регистрирани са 2023 кражби на автомобили, срещу 2820 за 2016 г., или намаление с около 28%, както и увеличение на разкриваемостта с около 3% - разкрити 248, спрямо 254 за 2016 г., пише още в отговора си министърът.Става ясно, че най-много посегателства на автомобили се регистрират в големите градове - София, Варна, Бургас, Пловдив, както и в морските и планински курорти по време на активните туристически сезони.В последните няколко години се забелязва тенденция да се извършват кражби на все по-скъпи автомобили от луксозни марки, подчертава Радев.Според ценовия диапазон на отнетия автомобил се определя и предназначението му - най-скъпите се преправят (с нов номер на рама и двигател), пререгистрират се и се въвеждат отново в обръщение за износ или на вътрешния пазар. По-евтините автомобили се продават на трети лица, които от своя страна ги разкомплектоват и продават за резервни авточасти, разяснява министърът.С цел разкриване и документиране на този вид престъпна дейност, Министерство на вътрешните работи извършва анализ на престъпната обстановка и се засилва превантивната дейност в проблемните региони. Осъществяват се проверки в автоморги и незаконни депа за разкомплектоване на коли, докладва още в отговор Валентин Радев. ", "date": "2018.04.27", "title": "Кражбите на коли са намалели, твърди Валентин Радев"}
{"url": "http://www.novinite.bg/articles/159205/Ministar-Dimov-proveri-ekologichnite-merki-na-Montyupe-v-Ruse", "text": "Министърът на околната среда и водите Нено Димов се срещна днес в Русе с представители на „Монтюпе“ ЕООД. Целта на срещата беше да се проследи изпълнението на мерките, заложени в инвестиционната програма за ограничаване разпространението на специфични органични замърсители, графика за тяхното изпълнение и изграждането на пункт за собствен мониторинг. С изпълнението им дружеството се ангажира пред министър Димова миналата година. На срещата присъстваха депутатът от 44-ото НС Искрен Веселинов, управителят на Русенска област Галин Григоров, директорът на РИОСВ – Русе инж. Любомир Атанасов и експерти на екоинспекцията.От 2017 г. до сега се изпълняват седем мерки в четири направления. Увеличена е аспирацията на част от сърцарните машини, като се предвижда до края  на 2018 г. да бъдат обхванати всички. Така е постигнато  частично ограничение на неорганизираните емисии в работна среда. На покривната конструкция на халетата 1 и 2 са монтирани (адиабатни) охладителни системи за намаляване на температурата в работна среда. Министър Димов подчерта, че МОСВ е разрешило монтирането на биофилтри преди издаването на новото Комплексно разрешително на дружеството, което да окаже по-бързо положителен ефект върху  околната среда. Монтирането им следва да завърши до началото на 2019 г.На срещата беше коментирана системата за собствен мониторинг в рамките на производствената площадка. До момента е монтираната апаратура за измерване на фенол, която събира данни от три дни. До началото на август т.г. в пункта за мониторинг ще бъдат измервани още специфични за производството на дружеството показатели – бензен, тулоен, ксилен, нафтален, орто и пара крезол.Паралелно мобилна автоматична станция за качество на атмосферния въздух на ИАОС, която е поставена от началото на април т.г. между Индустриалния парк в Русе и жилищната зона на града ще продължи да измерва концентрациите на нормативно определените замърсители на въздуха и специфичните органични показатели (толуен, ксилен и бензен), характерни и за производствената дейност на „Монтюпе“. Това ще даде  възможност за сравняване на данните на станцията на ИАОС с тези на оператора. От началото на  април  до момента от тази станция не са регистрирани превишения на пределно допустимите концентрации на измерваните замърсители.„Трябва да търсим  баланс  между опазването на околната среда и икономическото развитие и подобряване качеството на живот на хората. Това не става чрез крайни мерки, а като изискваме от инвеститорите конкретни действия“, каза министър Димов на пресконференция след срещата. Той посочи, че предприетите от „Монтюпе“ мерки са обещаващи, но все още недостатъчни. Фирмата е инвестирала до момента 7 милиона евро за изпълнение на екологичните изисквания, посочиха представители на дружеството. МОСВ и РИОСВ – Русе ще упражняват строг контрол върху изпълнението на мерките и при необходимост ще се налагат санкции, категоричен беше министърът. Това се отнася за всички предприятия на територията на града. Министър Димов разговаря и с граждани, които изразиха загриженост за качеството на въздуха в Русе. Пред тях той подчерта, че се предприемат необходимите мерки за контрол от страна на държавата, както на дейността на „Монтюпе“, така и на останалите оператори в района, с цел недопускане на нарушения на екологичното законодателство.", "date": "2018.04.27", "title": "Министър Димов провери екологичните мерки на „Монтюпе“ в Русе"}
{"url": "http://www.novinite.bg/articles/159202/Otlojiha-deloto-Sarafovo-za-16-maj", "text": "Специализираният съд отложи делото срещу Мелиад Фара и Хасан Ел Хадж Хасан - делото за атентата в Сарафово. Новите дати за делото са 16 и 17 май, като съдът взе решение да се направи изнесено заседание в Бургас. На 16 и 17 май, за два дни в Бургас трябва да бъдат разпитани над 40 свидетели.Делото се отложи поради факта, че от 12 редовно призовани за днес, се яви само един свидетел. Съдията подчерта, че най-вероятната причина за неявяването е, че свидетелите не могат да си позволят да дойдат от Бургас в София.Бомбата, взривена до автобус на летище Сарафово на 18 юли 2012 г., отне живота на българския шофьор Мустафа Кьосов и на петима израелски граждани. 35 души бяха ранените. Подсъдимите Мелиад Фара и Хасан Ел Хадж Хасан все още се издирват от Интерпол. Обвинението смята, че те са помогнали на атентатора Мохамед Хасан Ел Хюсейни, който загина при взрива.", "date": "2018.04.27", "title": "Отложиха делото „Сарафово” за 16 май"}
{"url": "http://www.novinite.bg/articles/159188/KZP-Oplakvaniyata-ot-elektronni-magazini-vlyazoha-v-TOP-10-na-potrebitelskite-jalbi", "text": "Повишеният интерес на потребителите към пазаруването през Интернет и увеличаването на електроннитемагазини доведе до там, че в нашата класация ТОП 10 на най-често срещаните жалби и сигнали започнаха да влизат ипроблеми, които са свързани с онлайн търговията. Това съобщи председателят на Комисията за защита напотребителите (КЗП) Димитър Маргаритов пред „Дарик” радио и добави, че институцията реагира на всяка жалбаили сигнал, но откликва и на желанието на хората за консултация по конкретни запитвания, свързани с пазаруването,включително и през Интернет.Основният въпрос към експертите на КЗП е свързан с правото да върнат онлайн покупка и да получат парите сиобратно само защото продуктът не им е харесал. „Съгласно общата европейска рамка в 14-дневен срок от получаванетона стоката потребителят може да заяви желанието си пред търговеца да я върне и в същия този срок търговецъттрябва да предприеме действия по възстановяването на всички платени от клиента пари”, обясни Маргаритов.Той уточни, че по закон това следва да стане по същия способ, по който е било извършено плащането. Според него евъзможно потребителят и търговецът да се договорят за друг предпочитан начин, но е необходимо да бъде постигнатопълно съгласие между тях.Все още КЗП установява случаи, в които или не е описано достатъчно ясно правото на отказ, или е посочен по-кратък срок за упражняването му. „Това може да се дължи на обстоятелството, че до 2014г. нормативната уредбапозволяваше този срок да бъде седем дни. В момента той е унифициран за всички държави-членки и е 14 дни”,припомни Маргаритов. Председателят на КЗП посочи, че отново в полза на потребителите е съкратен от 30 дни на 14дни срокът, в който търговецът следва да върне парите след като клиентът му го е информирал за желанието си да сеоткаже от покупката.Независимо от това какъв срок е посочен от електронния магазин, валидният е 14 дни. Нещо повече – акотърговецът си е спестил информация за възможността и сроковете за връщане на стоката, потребителят има право врамките на една година след изтичането на 14-дневния срок от получаване на стоката, да се откаже от покупката.„Това е направено, за да бъдат стимулирани търговците да публикуват тази информация в електронните си магазини”,коментира председателят на КЗП.Препоръчително е отказът да бъде заявяван чрез Стандартния европейски формуляр, който търговците са длъжни дапубликуват на електронните си страници, но може да бъде изтеглен и от сайта на КЗП. „Така ние много лесно бихмемогли да докажем, че търговецът не е изпълнил задължението си да върне парите в срок”, добави Маргаритов.Председателят на КЗП информира, че Новият търговски механизъм предвижда въвеждането на по-ясни правилаотносно това кога стоката, която се връща, е употребявана и кога само е изпробвана от потребителя, за да се уверитой, че отговаря на неговите очаквания. Също така търговецът ще дължи връщането на парите, когато имадоказателство, че потребителят е изпратил обратно стоката. „Тези промени ще подобрят комуникацията междутърговци и потребители във възможността да се докаже във всеки един конкретен случай дали е настъпило едно илидруго обстоятелство, като това ще позволи на институциите при възникнал потребителски спор да успеят да установяткаква е фактическата обстановка и дали е налице нелоялна практика”, каза още Маргаритов.Потребителите следва да имат предвид, че връщането на стоката може да бъде за тяхна сметка, но търговците садлъжни да ги информират предварително за всички условия по упражняване правото на отказ.При предявяване на рекламация за дефектна стока обаче търговецът следва да поеме разходите за връщането иремонта.Маргаритов посочи, че законът предвижда някои случаи, в които правото на отказ от онлайн покупка не важи.Например, при поръчка на стока по индивидуални параметри, не защото търговецът не я е изпълнил коректно, апоради това, че тя практически не би могла да бъде реализирана по отношение на други клиенти. Сред изключениятапопадат и групите стоки, които не могат да бъдат върнати по хигиенни съображения, както и носители със записи напродукти на интелектуалната собственост (софтуер, филми, музика, игри и т.н.) след разпечатването им, обяснипредседателят на КЗП.", "date": "2018.04.27", "title": "КЗП:  „Оплакванията от електронни магазини влязоха в ТОП 10 на потребителските жалби”"}
{"url": "http://www.novinite.bg/articles/159180/Toplo-no-oblachno-shte-e-vremeto-dnes", "text": "Днес ще бъде предимно слънчево, но още преди обяд ще започне отново да се развива купеста и купесто-дъждовна облачност. На места в планинските райони и в източната половина на страната ще има краткотрайни валежи и гръмотевици. Вятърът от северозапад временно ще се усили, по-късно през деня в източните райони ще се ориентира от север-североизток. Максимални температури между 24° и 29°, в София около 25°.В планините преди обяд ще е слънчево, но след пладне ще се развива купеста и купесто-дъждовна облачност и до вечерта на много места ще превали и прегърми. Ще духа до умерен вятър от север-северозапад, който в масивите от Западна България ще се ориентира от югоизток. Максималната температура на височина 1200 метра ще е около 19°, на 2000 метра – около 12°.Над Черноморието ще е предимно слънчево. Около и след обяд ще се развива купеста и купесто-дъждовна облачност и ще има краткотрайни валежи с гръмотевици. Максималните температури ще са 20-25°. Температурата на морската вода е 14-15°. Вълнението на морето ще бъде 1-2 бала.", "date": "2018.04.27", "title": "Топло, но облачно ще е времето днес"}
{"url": "http://www.novinite.bg/articles/159189/NAP-s-vajna-informaciya-za-danachnite-deklaracii", "text": "Срокът за подаване на декларациите за облагане на доходите на физическите лица изтича на 30 април 2018 г. Това съобщиха от НАП. Дотогава трябва да се преведе и декларираният данък за довнасяне, напомнят още от приходната агенция. Най-лесният и бърз начин за подаване на декларацията е по Интернет с ПИК. Персоналният код може да се получи безплатно от всеки офис на НАП. Декларациите могат да се изпратят още чрез интернет, подписани с електронен подпис, както и да се подадат по пощата, с обратна разписка, на място в някои пощенски станции, както и в офисите за обслужване на клиенти на Агенцията. До момента в цялата страна са приети 435 000 декларации, като почти половината от тях са изпратени в НАП по електронен път – с ПИК или електронен подпис. От НАП напомнят също, че от тази година дължимите данъци и осигурителни вноски могат да се превеждат без такси с банкова карта. Това става по два начина - чрез е-услуга, достъпна чрез Портала за електронни услуги на НАП, както и чрез инсталираните физически ПОС терминали на работните места в салоните за обслужване на Агенцията. Плащането на задължението към хазната може да стане и във всяка банка с попълване на вносна бележка за плащане към бюджета. Информация за попълване и подаване на данъчни и осигурителни декларации и внасяне на суми към бюджета може да се получи на телефона на НАП 0700 18 700 на цената на градски разговор.", "date": "2018.04.27", "title": "НАП с важна информация за данъчните декларации"}
{"url": "http://www.novinite.bg/articles/159201/Eva-Majdel-V-ES-uskoryavame-finansovata-integraciya-za-da-namalim-negativnite-posledici-ot-Brekzit", "text": "„В Европейския съюз, в това число и българското председателство на Съвета, работим заускоряване на финансовата интеграция, за да намалим негативните последици от Брекзит.Напускането на Великобритания, която е най-големият финансов и капиталов център в Европа,може да доведе до намаляване на финансирането за европейски бизнеси, но можем да гокомпенсираме ако завършим скоро Съюза на капиталовите пазари, от който до моментадоговорени са само 3 от 12 законодателни файла.“ Това заяви българският евродепутат отГЕРБ/ЕНП Ева Майдел по време на големия финансов форум „Иновации“ на 26 април 2018 г. вСофия.„В ЕС все още липсват общи правила за финансовите операции и пазари, като напримерправото на коя страна се спазва при спор за трансгранична финансова операция. Разходите навсяка банка и бизнес ще намалеят, ако има обща рамка за финансовите услуги в 27-те държавиот ЕС. Съответно ще се понижат и таксите на всички операции,“ допълни Ева Майдел, коятобеше модератор на панела с вицепредседателя на Европейската комисия Валдис Домбровскиси топ банкери и финансисти в България като Левон Хампарцумян, Цветелина Бориславова,Франк Янсен, Мирослав Вичев, Калин Радев и други.Това беше петото издание на ежегодния Международния финансов форум Иновации,организиран от Асоциация Банка на годината, и събиращ най-изтъкнатите експерти въвфинансовите услуги в България и региона.", "date": "2018.04.27", "title": "Ева Майдел: В ЕС ускоряваме финансовата интеграция, за да намалим негативните последици от Брекзит"}
{"url": "http://www.novinite.bg/articles/159199/Vazmojno-li-e-dnes-svetat-da-otvarya-nova-stranica-v-istoriyata-si", "text": "Възможно ли е днес светът да отваря нова страница в историята си? Или поне част от него, който е по-пряко свързан с проблемите и конфликтите на Корейския полуостров. Преди няколко часа започна историческата среща между лидерите на Северна и Южна Корея. Рано тази сутрин Ким Чен Ун пресече демаркационната линия при 38-мия паралел, разделяща поуострова, и така стана първият севернокорейски лидер, който посещава Южна Корея след края на корейската война през 1953 г., предаде бТВ.Като символичен жест за затоплянето на отношенията двамата лидери си стиснаха ръцете на граничната линия. Което ясно личи и от снимките, разпространени от пресслужбата на президентството в Сеул. Севернокорейският лидер Ким Чен Ун изрази увереност, че преговорите му с президента на Южна Корея Мун Дже Ин ще доведат до \"добри и значими резултати”.\"Ние пристигнахме тук с надеждата да открием нова страница в историята на двете Кореи”, заяви Ким преди началото на преговорите в Дома на мира, намиращ се в южнокорейската част на граничното село Панминджон в демилитаризираната зона.След първите половинчасови разговори стана ясно, че Ким е приел поканата да посети Сеул. Мун пък се е обявил за редовни срещи със севернокорейския си колега. Ким Чен Ун заяви също, че не иска \"повторение на миналото” и че е решен да изпълни всички задължения, които ще поеме Северна Корея.От своя страна Мун Дже Ин окачестви решението на севернокорейския лидер да пресече демаркационната линия между двете държави като \"символ на мира” и изрази надежда, че двамата могат да работят заедно, за да вземат \"смели решения”.", "date": "2018.04.27", "title": "Възможно ли е днес светът да отваря нова страница в историята си?"}
{"url": "http://www.novinite.bg/articles/159203/Borisov-Shte-pravim-bojni-mashini-v-Balgariya", "text": "„Знаете, че тече двуседмичния срок. 2 от 3-те големи проекта ще бъдат готови. Това е за нов изтребител и това, което е и моята мечта като сухопътен офицер – съответно машините за сухопътните войски, защото това е царицата на боя”, заяви премиерът Бойко Борисов, който заедно с министъра на отбраната и Красимир Каракачанов и вицепремиера Томислав Дончев посети днес военния завод „ТЕРЕМ - Хан Крум” в Търговище. Двата проекта ще бъдат гласувани от Министерски съвет следващата сряда.Борисов посочи, че именно на това предприятие ще бъде възложена модернизацията по натовски стандарт на бронираните машини на българската армия.„Трябва да подчертаем, че имаме прекрасна работа на БАН и военния експертен потенциал – инженерите, учените, които разработват и правят нови системи”, каза премиерът.Той поясни, че възлагайки работата на българско предприятие държавата ще спести милиарди левове и ще открие нови работни места.„Това струва огромни пари, а така с 1,2 милиарда лв. можем да модернизираме 96 бронетранспортьора”, каза Борисов. „Ще постигнем ефект, колкото за 4-5 млрд. лв.”„Сега сме в усилени преговори с няколко американски, френски и немски компании – най-големите в света”, подчерта той.Военният министър Красимир Каракачанов е категоричен, че новите бронирани машини, който ще се купят за армията, ще се сглобяват в България.„С един ремонт ще стане доста добър и модерен завод”, заяви Борисов за базата на „ТЕРЕМ - Хан Крум”„Целта ни е да се произвежда в България, това е и работна ръка и по-високи заплати”, посочи премиерът и поясни, че се разработва система, с която българските танкове да могат да стрелят с управляеми ракети.Той подчерта, че досега за армията са купувани само транспортни машини, като самолетите „Спартан” и хеликоптерите „Кугър”.„Само транспортни, все едно ще се изнасяме и сме купували авиация да бягаме с нея”, каза Борисов. „Сега говорим за бойни машини, които да защитават България”.„В тази международна ситуация ако нещо се развие или ще е мигновено с ядрено оръжие, или са бойци и групи, и тези сухопътни машини ще могат да пазят нашата граница”, смята премиерът.По отношение на спора сред управляващите, след като в парламента ГЕРБ подкрепиха кандидат, предложен от ДПС за Комисията за енергийно и водно регулиране, а не този на ВМРО, Борисов коментира:„Няма никакво напрежение в управляващата коалиция, работим много добре с министрите и вицепремиерите”.„Аз с премиера нямам никакви проблеми, може би трябва да се търси механизъм за подновяване на диалога в парламента, там скърцат колелцата, но това е въпрос на коалиционен съвет”, заяви от своя страна лидерът на ВМРО, Красимир Каракачанов.", "date": "2018.04.27", "title": "Борисов: Ще правим бойни машини в България"}
{"url": "http://www.novinite.bg/articles/159204/Zam-ministar-Dimitrov-Moderniziraneto-na-jivotnovadstvoto-e-osnoven-prioritet", "text": "Заместник-министърът на земеделието, храните и горите д-р Цветан Димитров откриМеждународната научна конференция „Животновъдството – традиции,биоразнообразие и споделен опит“, която се провежда в град Сливен. Той посочи, чеосновният приоритет по време на Българското председателство на Съвета на ЕС, еорганизирането на ефективен дебат относно модернизирането и опростяването наОбщата селскостопанска политика, и нейното адекватно финансиране. Д-р Димитров подчерта, че развитието на животновъдството също е неотменима частот темите, които се обсъждат по време на българското председателство. Продължава дасе следи отблизо и положението на селскостопанските пазари, особено вчувствителните сектори, като мляко и млечни продукти, говеждо и телешко месо,свинско и пилешко месо, плодове и зеленчуци. Д-р Димитров обясни, че няма как да сеорганизира конкурентноспособно животновъдно производство, без прилагане наиновативни технологии, без провеждане на целенасочена развъдна дейност, безопазване здравето и околната среда, и обвързването на тези европейски политики сполитиките на заобикалящите ни страни.„Един от основните фактори за устойчивото развитие на животновъдството еефективното здравеопазване на животните. Във ветеринарната област Българскотопредседателство се съсредоточава върху устойчивото управление на този сектор. Врезултат на това, обръщаме специално внимание на ролята на дивите животни зауправление на болестите, като разглеждаме въпроси като наблюдение, контрол,икономическо въздействие, ловни практики, регионално сътрудничество и стратегии. Профилактиката е един от основните елементи от ефективното здравеопазване населскостопанските и дивите животни“, каза заместник-министърът. По думите му еважна е и темата за хуманното отношение към животните. По отношение на борбата снелоялните търговски практики, зам.-министър Димитров коментира, че е необходимообщоевропейско законодателство.Генераленният секретар на европейската федерация по животновъдни науки АндреаРосати поздрави д-р Димитров за това, че след повече от 30 години отсъствие Българиясе е завърнала в организацията. В организацията членуват страни от Европа, СевернаАфрика и Близкия изток, а основната й цел е подобряване на знанието и разултатите отнаучните изследвания в животновъдството.Международната научна конференция се организира за първи път, като се явява част отинтегрираната програма на традиционното ежегодно Национално изложение поживотновъдство гр. Сливен. Участници са доказани специалисти и учени от Франция,Италия, Обединеното кралство, Германия, Турция, Украйна, Гърция, Сърбия,Македония, Чехия, Молдова, Хърватска, Румъния, Унгария и България. В хода наконференцията ще бъдат разгледани актуални теми като „Съвременни технологии вживотновъдството“, „Съхранение, опазване и усъвършенстване на генетичнитересурси“, „Производство, преработка и маркетинг на животински продукти“, „Оценка икомуникация на риска при здравеопазване на животните“.", "date": "2018.04.27", "title": "Зам.-министър Димитров: Модернизирането на животновъдството е  основен приоритет"}
{"url": "http://www.novinite.bg/articles/159208/Slavi-obyavi-dati-za-vtoro-sabesedvane-s-kandidatite-za-politici", "text": "На 13 и 14 май Слави Трифонов ще проведе второ събеседване с българите, които заявиха желание да участват в промяната на политическата система, инициирана от шоумена. Това съобщи Трифонов в писмо до медиите: \"Уважаеми сънародници, както бях обявил, аз поведох лични, индивидуални срещи със всеки един от тези, които избрахме на последното събеседване. С тях вече подготвяме конкретни стъпки, които в практичен срок могат да се приложат и да доведат до реална промяна в най-важните сектори на обществения живот. Сектори, които засягат всеки един български гражданин – като здравеопазване, икономика, финанси, туризъм и т.н.Прочети повече Истината е, че сред тези българи, с които се срещам и работя, сред тях има хора, които могат да бъдат далеч по-адекватни от сегашния, така наречен, политически елит в законодателната и изпълнителната власт. Междувременно при мен продължават да пристигат много писма от наши сънародници от България и чужбина, които искат да се включат в тази инициатива. Затова на 13 и 14 май (неделя и понеделник), заедно с уважаваните от мен колеги - доктор Иван Нинов, професор Атанас Раденски и доктор Йордан Бъчваров, ще проведем второ събеседване с тези образовани българи, които заявиха желание да участват в промяната на политическата система.\"Припомняме, че на своята Facebook страница в три последователни дни (2, 3 и 4 февруари) Слави Трифонов излъчва \"събеседването с българите, изявили желание да участват в постигането на реална промяна в политическия живот у нас\". По-рано през януари водещият и неговият екип обявиха, че общо 3 777 души са изявили желание да участват в евентуален политически проект. \"Хора от различен пол и възраст. Хора, завършили различни университети, включително и най-престижните в света. Хора с изумителна биография\", поясни Слави Трифонов.", "date": "2018.04.27", "title": "Слави обяви дати за второ събеседване с кандидатите за политици"}
{"url": "http://www.novinite.bg/articles/159182/Neformalno-zasedanie-na-finansovite-ministri-na-ES-se-provejda-v-Sofiya", "text": "Неформално заседание на Съвета на ЕС по икономически и финансови въпроси (ЕКОФИН) се провежда днес и утре в София. В първия ден от заседанието финансовите министри ще обменят мнения върху конвергенцията в Европейския съюз и по-нататъшното намаляване на фрагментацията на финансовите пазари в рамките на Съюза на капиталовите пазари. Втората сесия е посветена на дискусия за начините за подобряване събираемостта на приходите и борбата с данъчните измами. Ще бъде обсъдено корпоративното облагане в рамките на единния пазар и данъчните предизвикателства, свързани с цифровата икономика.", "date": "2018.04.27", "title": "Неформално заседание на финансовите министри на ЕС се провежда в София"}
{"url": "http://www.novinite.bg/articles/159211/Patriotite-ot-VMRO-Sarbiya-ne-tryabva-da-e-chast-ot-ES", "text": "Тази позиция воеводите от ВМРО – Българско национално движение изразиха след поредната сръбска провокация към България. Държава, която изкривява и открито лансира лъжи за историята, индиректно предявява териториални претенции към трети държави и асимилира чрез различни методи българското малцинство, няма място в европейското семейство.ВМРО протестира остро срещу продължаващите спекулации за български зверства в Западните покрайнини по време на Първата световна война. Наскоро стана ясно, че техническото училище „Никола Тесла“ и църковната община в Сурдулица (на практика част от Западните покрайнини) са обявили конкурс сред учениците в основните и средни училища в Сърбия, Република Сръбска и сръбската диаспората за отбелязване на една година от обявяването на сурдулишките мъченици.Сурдулишките мъченици са загинали в хода на Първата световна война сърби, за които е обвинявана българската армия. Преди година сръбската църква канонизира тези хора с доста спорни аргументи.ВМРО страда за съдбата на всеки невинно загинал във войните. В същото време този неясен от историческа и канонична гледна точка акт не бива и не може да бъде дежурно вменяван като вина на българите и България.Сръбските действия по отношение на населението в Западните покрайнини са истинската историческа драма в хода на Първата световна война и след това. И това не бива да се забравя, нито да се омаловажава.  В обявата се уточнява, че „Сурдулишките мъченици са страдали от българските злодейства през Първата световна война на територията на Югоизточна Сърбия, Вардарска Сърбия и Косово.“Изключително тенденциозно е споменаването на Вардарска Сърбия – това показва ясно не просто непознаване на историческата истина, но и агресия спрямо историята и справедливостта, граничеща с цинизъм. Вардарска Македония, обозначена като Вардарска Сърбия, е част от Македония, която е завоювана от Сърбия след 1913 г. и обитавана от население, всеобщо признато за българско през Първата Световна война.ВМРО призовава Сърбия да не допуска подобни провокации – особено в моментите, когато започва европейския си път. Европейският съюз не е пространство за исторически реваншизъм и ние няма да допуснем държава с подобно антиевропейско поведение да стане част семейството на обединена Европа.", "date": "2018.04.27", "title": "Патриотите от ВМРО: Сърбия не трябва да е част от ЕС"}
{"url": "http://www.novinite.bg/articles/159209/Ministar-Dimov-otkri-v-Ruse-izlojba-za-parvite-ekoprotesti-u-nas", "text": "Онова, което направиха русенци преди 30 години беше не просто борба за чиста околна среда, а за държава, която не феодализира своите граждани, която е благосклонна, а не тиранин –  борба за свобода, ако щете. Това начало е много повече от борба за чист въздух, тя е за бъдеще, зависещо от нас самите – базирано на семейството, на ценностите на местната общност, на патриотизма.“ Това заяви министърът на околната среда и водите Нено Димов в Русе при откриването днес на документалната изложба „Зараждане на гражданското общество в България (1987-1989)“. Тя е част от тематичен научен семинар в две части: свидетелства – „Съвременниците разказват“ и „Медиите като огледало на историята“ и част втора – 30 години по-късно.„Идвам от Регионалната инспекция, където имаше протестиращи. Радвам се, че живея в държава, в която това може свободно да се случва, защото когато вие, русенци протестирахте, рискът беше огромен – днес може би е модерно. Трябва да си даваме сметка какво поехте вие на плещите си преди 30 години и искрено благодаря на тези смели жени, които започнаха“, каза още министър Димов в словото си.Представяйки експозицията, подредена във фоайето на ректората на Русенския университет „Ангел Кънчев“, председателят на Държавна агенция „Архиви“ и ръководител на едноименния проект доц. д-р Михаил Груев беше категоричен: „Няма по-емблематичен случай на гражданска активност и на гражданско действие у нас през целия тоталитарен период  от съпротивата на русенци“.В Инициативния комитет за отбелязване на 30-годишнината от първите екологични протести в България са народният представител Искрен Веселинов, доц. д-р Михаил Груев, проф. дфн Пенка Ангелова, председател на Международно дружество „Елис Канети“ и д-р Веселина Антонова – координатор на проекта, автор на изложбата „Зараждане на гражданското общество в България (1987-1989)“, съавтор на документалния филм „Шест жени“ и на книгата „Демонтаж“. МОСВ е съорганизатор в отбелязването на годишнината.На събитието присъстваха и участници в първите екологични протести. Министър Димов разговаря с майките, които са били инициатори на първите протести. Гостите на събитието  разгледаха и инсталацията на учениците от Националното училище по изкуствата „Проф. Веселин Стоянов“, наречена „СМОГ“.През есента изложбата „Зараждане на гражданското общество в България (1987-1989)“ ще бъде показана и в София и тогава ще има продължение на кръглата маса, започнала днес в Русе.", "date": "2018.04.27", "title": "Министър Димов откри в Русе изложба за първите екопротести у нас"}
{"url": "http://www.novinite.bg/articles/159200/Patrulka-blasna-lek-avtomobil-v-Montana", "text": "Полицейска кола е блъснала лек автомобил в Монтана, съобщиха от ОДМВР – Монтана. На 26 април 2018 г. около 13,55 ч. при изпълнение на служебни задължения в обслужвания градски район инспектор К.А. – полицейски инспектор в Районно управление на МВР – Монтана, при управление на служебен автомобил „Опел Астра“ с монтанска регистрация по ул. „22-ри септември“ в посока към Младежкия дом в гр. Монтана, наближавайки кръстовището с ул. „Юлиус Ирасек“, е блъснал лек автомобил „Ауди А 3“ с монтанска регистрация. Вследствие на инцидента са нанесени материални щети и на двата автомобила. Двамата водачи са тествани за алкохол, като и двете проби са отрицателни. На служителя на полицията е съставен акт по ЗДВП.", "date": "2018.04.27", "title": "Патрулка блъсна лек автомобил в Монтана"}
{"url": "http://www.novinite.bg/articles/159210/Rast-v-prihodite-ot-onlajn-reklama-za-2017-g", "text": "Над 100 милиона лева са приходите от онлайн реклама за 2017 г. Ръстът е около 16%, стана ясно на ежегодния IAB Forum, който събира специалисти от дигиталния бранш у нас. На него бяха представени тенденциите на онлайн пазара. Най-голям дял от приходите в интернет има дисплей рекламата. „Пазарът за поредна година расте с двуцифрен ръст. За 2017 г. конкретно за пръв път минава психологическата бариера от 100 млн.лв. нетно от реклама. Когато искаш да достигнеш до максимален брой хора, най-добрият начин е дисплейната реклама. Банери, видео - това всичко е част от дисплейната реклама и е съвсем нормално”, обясни Христо Христов, председател на IAB и изпълнителен директор на „Нетинфо”. Според представените данни най-голям дял от общите нетни приходи за интернет реклама продължава да държи дисплей рекламата с 34%. От нея мобилната реклама отбелязва увеличение с 38% за 2017 година, достигайки до 4.3 милиона лева нетни приходи. При видео рекламата не се наблюдава промяна, като тя запазва нивата си от 2016 година. ", "date": "2018.04.27", "title": "Ръст в приходите от онлайн реклама за 2017 г."}
{"url": "http://www.novinite.bg/articles/159183/Novite-spirki-v-Sofiya-shte-struvat-na-obshtinata-18-mln-leva", "text": "Новите спирки в София ще струват на столична община сумата от 18 милиона лева. Това съобщи общинският съветник от ГЕРБ и заместник-председател на транспортната комисия в Столична община Зафир Зарков. С общия брой на концесията 2610 спирки към този момент, които ще са разделени в четири пакета, които са сравнително равни по брой. В тях ще се съдържат, няколко вида спирково обзавеждане, като се започне с най-малките спирки и се стигне до най-големите спирки, които ще са с информационна табела, със спирко навес, рекламен елемент и павилион, обясни пред \"Фокус\" Зарков.Предвижда се общият брой на тази концесия на рекламните елементи да намали предишния на 400, като разбира се Столична община ще запази правото си да ги използва за определен период за своите рекламни елементи, свързани с културни и други събития, които организира. В другата част на концесията са предвидени 300 павилиона за продажба на пакетирани храни\", поясни Зафир Зарков. Заместник-председателят на транспортната комисия в Столична община каза още, че парите, които ще бъдат спестени от бюджета на София за поддръжката на спирките ще се използват за подобряване на други места в градската среда на столицата, където не може да се търси финансиране от бизнеса, каза още Зафир Зарков и поясни, че от новото градско обзавеждане ще могат да се възползват 100% от пътникопотока на градския транспорт, като първоначално те ще са 80%.", "date": "2018.04.27", "title": "Новите спирки в София ще струват на общината 18 млн. лева"}
{"url": "http://www.novinite.bg/articles/159191/Pravitelstvoto-namalilo-broya-na-neohranyaemite-plajove-sas-17", "text": "От началото на мандата на правителството броят на неохраняемите плажове е намален от 106 на 89. Това заяви днес в рамките на парламентарния контрол министърът на туризма Николина Ангелкова. По думите ѝ положените усилия водят до повишаване на приходите от концесии и наеми през миналата годинас 22% до над 17 млн. лева.Ключов момент е засиленият и непрекъснат контрол, който упражняваме по отношение на стопанисването на плажовете\", уточни Ангелкова.", "date": "2018.04.27", "title": "Правителството намалило броя на неохраняемите плажове със 17"}
{"url": "http://www.novinite.bg/articles/159212/Dve-tejki-katastrofi-v-Burgasko-v-ramkite-na-edin-chas", "text": "Две катастрофи с един загинал и четирима тежко ранени в рамките само на час в Бургаско. При първата след челен удар до с. Маринка е загинала една жена, а трима души са в болница с опасност за живота. Сред ранените има и бебе. Втората катастрофа стана в центъра на Бургас - шофьор блъсна на пешеходна пътека жена, тя е в болница в критично състояние.Малко след 10 часа бус на спедиторска фирма, пътуващ към с.Маринка, с висока скорост навлиза в насрещното и челно удря лекия автомобил. В него са пътували български изселници от Истанбул. На място загива 67-годишната Хатче, а нейният съпруг и 22-годишната шофьорка са със сериозни травми. Зад шофьорката е пътувало и тяхното бебе, което също е откарано в бургаската болница. Все още няма данни за тяхното състояние, но лекарските екипи се борят за животите им. Според разследващите виновен за тежката катастрофа е 35-годишният шофьор на спедиторската фирма.Цветелина Рандева - говорител на ОДМВР-Бургас: \"Този пътен инцидент за пореден път показва и причините за настъпването на тежки катастрофи, а именно движение с несъобразена скорост и надценяване на собствените възможности.\"Час по-късно втора катастрофа с тежко пострадала жена става на пешеходна пътека близо до сградата на НОИ в Бургас. Тя е с неустановена до момента самоличност, а 75-годишният шофьор на автомобила твърди, че жената е изскочила внезапно. В момента лекарите се борят за живота ѝ.", "date": "2018.04.27", "title": "Две тежки катастрофи в Бургаско в рамките на един час"}
{"url": "http://www.novinite.bg/articles/159186/Mejdunarodno-obuchenie-Integraciya-chrez-sport-se-provede-v-Sofiya", "text": "В периода 23-27 април 2018г., в София, България се проведе кратък обучителен курс „Интеграциячрез спорт“ по проект “START – Sport TrAining to Run Together“. Обучението беше проведено отАсоциация за развитие на българския спорт и в него взеха участие представители на спортниорганизации и местни администрации от Италия, Португалия, Литва и Финландия. По време наобучението, участниците се запознаха с методологията „Обучение чрез спорт“, която подпомагаинтегративните процеси на целевите групи, с които се прилага и дава практическо приложение нанеформалното образование в сферата на спорта. Основната цел на проекта е популяризиранетона доброволчеството в спорта, интеграция и социализация чрез спорт, равни възможности заучастие в спортни събития, здравословният начин на живот и достъпа до спорт за всичкижелаещи. Основни цели на проекта са: Насърчаване и засилване на визията на спорта като метод за интеграция, социално приобщаванеи равни възможности и повишаване на осведомеността за неговия потенциал;Насърчаване на развитието на новаторски подход (неформални методи) в спортния сектор с целукрепване на пътя на обучение и специализация на треньори, обучители, инструктори,преподаватели, аниматори в спортния сектор, мениджъри и служители;Предаване на участниците умения и способности, необходими за използването на спорта катообразователен инструмент и като инструмент за насърчаване и укрепване на:• Социално-културното включване на имигранти, лица в риск, младежи и възрастни застрашени отсоциално изключване; • Участие в спортни дейности на младежи и подрастващи (мъже и жени); • Равни възможности между мъжете и жените в спорта; Насърчаване и засилване на по-голямото участие на имигрантите, жените, младежите иподрастващите с цел насърчаване на конструктивния диалог между различните социално-културни групи.Нови възможности за учене за тези, които желаят да станат треньори, обучители, инструктори,педагози в спортния сектор, за да увеличат възможностите и шанса си за стартиране на новаработа.Една от най-важните теми, които бяха засегнати по време на събитието бе използването на спорти физическа активност като инструмент за социално включване и интеграция, както и обмена надобри практики по теми, като „Обучение чрез спорт“ методология, която „Асоциация за развитиена българския спорт“ прилага от няколко години в България и в рамките на Европейската общност.„Обучение чрез спорт“ е официален обучителен ресурс, публикуван в ресурсните центрове наЕвропейската комисия „Салто“ и е представяна многократно пред Съвета на Европа. С оглед наогромните възможности на методологията за личностно развитие, което рефлектира и върхудоброто управление на спорта, все повече спортни федерации на европейско и национално нивопроявяват интерес към прилагането й в практиката си. Настоящата среща е част от проект „START – Sport TrAining to Run Together“ финансиран попрограма „Еразъм+“. Партньори по проекта са организации от България, Италия, Португалия,Финландия и Литва.", "date": "2018.04.27", "title": "Международно обучение „Интеграция чрез спорт“ се проведе в София"}
{"url": "http://www.novinite.bg/articles/159207/Spipaha-2-028-grama-kontrabandni-zlatni-izdeliya", "text": "2 028 грама контрабандни златни изделия задържаха митническите и гранични служители на ГКПП Лесово. Недекларираните златни накити са открити от митническите служители в двойно дъно на чанта при митническа проверка на микробус с пътници. Микробусът с украинска регистрация е пристигнал на Митнически пункт Лесово на 25.04.2018 г. в късния следобед, на трасе за входящи леки автомобили от Турция към България. Шофьорът и всички 9 пътници в микробуса, украински граждани, са заявили, че не внасят нищо за деклариране. При извършената митническа проверка на превозното средство и багажа на пътниците, митническите служители откриват в двойно дъно на една от пътните чанти осем пакета, увити в тъмно тиксо. Съдържанието на пакетите се оказва бижутерски златни изделия с фабрични маркировки, с измерено общо тегло 2028 грама. Установено е, че чантата с недекларираните златни накити е собственост на един от пътниците в микробуса- украински гражданин с инициали Р.П.Контрабандните златни изделия са иззети и подлежат на отнемане в полза на държавата. По случая е образувано досъдебно производство, което се провежда от разследващ митнически инспектор от Митница Бургас, под надзора на Окръжна прокуратура Ямбол. Общо 2 642 грама златни накити с пазарна цена над 200 000 лева са задържани на Митнически пункт Лесово само пред последните десет дни. Разкрити са 5 опита за контрабанден внос на изделия от благородни метали при извършени съвместни проверки от екипи на митнически мобилни групи и митническите служители на пункта. При един от случаите са открити 336 грама бижута от злато в сутиена на украинска гражданка, пътуваща също с микробус с туристи, селектиран за проверка от митническа мобилна група. Още 118 грама недекларирано злато е открито в дамската чанта на българска гражданка, пътуваща от Турция с лек автомобил, която твърдяла, че е закупила златните накити за сватбен подарък. 90 грама златни изделия и два масивни синтетични камъка-имитации на рубини, са иззети от български гражданин, влизащ в страната от Турция с лек автомобил. 70 грама злато е укрил в дрехите си и румънски гражданин, пътуващ с туристически автобус. Срещу нарушителите са съставени актове за установените валутни нарушения.", "date": "2018.04.27", "title": "Спипаха 2 028 грама контрабандни златни изделия"}
{"url": "http://www.novinite.bg/articles/159206/Spipaha-1080-kutii-kontrabandni-cigari-v-gumite-na-kamion", "text": "21 600 къса /1080 кутии/ контрабандни цигари задържаха митнически и гранични служители на ГКПП Капитан Андреево. Цигарите са открити при проверка в товарен автомобил, влизащ в страната от Турция, половин час след полунощ, на 25.04.2018 година. Шофьорът на камиона, турски гражданин, представил редовни документи за превозваната стока и е заявил пред митническите власти, че няма нищо за деклариране. Превозното средство е селектирано за проверка и насочено към рентгеновата апаратура. Съмнителна плътност в две от гумите на полуремаркето предизвикала щателната физическа проверка. Митническите служители установяват, че гумите са използвани за укритие на 21 600 къса /1080 кутии/ цигари. Всички намерени кутии са от марката „LM\", без акцизен бандерол. На шофьора е съставен акт за митническо нарушение. От началото на месец април до момента митническите служители на МП Капитан Андреево за задържали близо 14 000 кутии /280 000 къса/ цигари.", "date": "2018.04.27", "title": "Спипаха 1080 кутии контрабандни цигари в гумите на камион"}
