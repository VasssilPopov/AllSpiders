{"url": "https://www.novinite.bg/articles/180846/Koi-sa-naj-chesto-zadavanite-vaprosi-za-izborite-na-27-oktomvri-VIDEO", "text": "Централната избирателна комисия (ЦИК) подготви специални видеа, с които да разясни най-често задаваните въпроси за изборите на 27 октомври.Какво е необходимо, за да гласувате за общински съветници и кметове?Да имате навършени 18 години, да не сте поставени под запрещение, да не изтърпявате наказание лишаване от свобода, разясняват от ЦИК. Друго важно условие е към 26 април 2019 г. да имате постоянен и настоящ адрес в страната и един от тях да е в населеното място, където ще гласувате.Избирателните списъциНа 16 септември бяха обявени предварителните избирателните списъци по постоянен адрес на страницата на общината и на видно място в района на съответната избирателна секция. ЦИК препоръчва да проверите навреме дали фигурирате в списъка и коя е секцията, в която трябва да гласувате. Това можете да направите още на адрес grao.bg/elections, да изпратите SMS с ЕГН на 18429 (0,25 лв. без ДДС), както и да се обадите на безплатния телефон 0800 1 47 26. Ако не фигурирате в избирателния списък или сте установили някаква нередност - подайте заявление в общината до 19 октомври 2019 г.Къде може да гласувате?Може да гласувате в избирателна секция по постоянен адрес. За да гласувате по настоящ адрес, трябва да подадете искане в съответната община до 12 октомври 2019 г.Ако сте си променили адресната регистрация след 26 април, имате право да гласувате единствено в общината по предишната адресна регистрация.Избиратели, които в изборния ден са в лечебно заведение, в домове за стари хора и други институции, могат да гласуват, ако на съответното място е образувана избирателна секция и отговарят на условията да гласуват. Пълнолетните ученици и студенти могат да гласуват по постоянен адрес, като за целта се освобождават от учебни занятия в деня след изборите.", "date": "2019.10.02", "title": "Кои са най-често задаваните въпроси за изборите на 27 октомври? (ВИДЕО)"}
{"url": "https://www.novinite.bg/articles/180864/Zlatka-Rajkova-e-v-sledrodilna-depresiya", "text": "Плеймейтката преквалифицирала се в дизайнерка Златка Райкова, която зарадва футболиста Благой Георгиев-Джизъс с четвърта рожба в понеделник, е в следродилна депресия.Самата тя сподели с трогателен посг в социалните мрежи, че не спира да рони сълзи по първородния си син.„Вече втори ден ти си моят син, а аз твоята майка!Само мисълта за тебе ме кара да плача! Не знам защо. Това ли е майчиното чувство, чудя се!?Взеха те за малко, а все едно е цял век! Не знам защо го пиша дори, просто плача без да спирам и чакам да си пак до мен завинаги! Ти си моето дете. Благой Георгиев, ти ме направи най-щастливата жена на света! Обичам ви безкрайно Благой и Благой“, написа в Инстаграм Райкова към снимка, на която е хванала малката ръчичка на детето.Припомняме, че бебето е момченце и носи името на татко си - Благой.", "date": "2019.10.02", "title": "Златка Райкова е в следродилна депресия"}
{"url": "https://www.novinite.bg/articles/180853/Izverg-ubi-po-zverski-nachin-kuchence-v-Bansko", "text": "30-годишен мъж е задържан за убийство на куче в хотелски комплекс в Банско. Това съобщиха от ОДМВР - Благоевград.Със заповед за задържане до 24 часа от полицейски служители на РУ - Банско той е арестуван. Мъжът е гражданин на Великобритания.Около 08.15 часа на 1 октомври 2019 г. той е умъртвил куче в хотелски комплекс в град Банско.По случая е образувано досъдебно производство. Работата продължава.", "date": "2019.10.02", "title": "Изверг уби по зверски начин кученце в Банско"}
{"url": "https://www.novinite.bg/articles/180844/Dneven-horoskop-za-sryada", "text": "Днес е добре да махнете преградата и да покажете истинските емоции. Ако хората имат положително въздействие върху живота ви, покажете им го. Ще имате прекрасен ден, изпълнен с вълнение и благодарност.Днес ще бъдете способни да постигнете споразумение по време на напрегната ситуация. Не толерирайте хора, които не го заслужават. Всички останали, засегнати от тази ситуация, ще ви бъдат благодарни.Опитайте да не се смеете прекалено силно, когато някой каже нещо глупаво днес. Това ще бъде признак на неуважение, а вие сте възпитани хора. Не се изказвайте, ако не сте достатъчно подготвени. Вижте повече на:", "date": "2019.10.02", "title": "Дневен хороскоп за сряда"}
{"url": "https://www.novinite.bg/articles/180875/DANS-nahlu-v-DAI-Plovdiv", "text": "ДАНС провежда операция в Държавна агенция \"Автомобилна администрация\" в Пловдив, съобщи TrafficNews. Акцията е планирана, а в продължение на няколко месеца служители от ръководството са били под наблюдение по сигнали за корупция. Днес сутринта агентите на ДАНС са влезли в ДАИ и са иззели голямо количество документация и няколко компютъра. За разпит са отведени хора от ръководството на пловдивската структура.Началникът на ДАИ - Пловдив Иван Въчков е в болнични от три месеца, а временно изпълняващ длъжността е Анна Генова. Тя не отговаря на мобилния си телефон към този момент.Преди половин година Окръжна прокуратура и Икономическа полиция проведоха мащабна акция в Пловдив.  На 27 март 2019 бяха блокира таксиметровите стоянки в Пловдив и офисите на четири от най-големите превозвачи в града. Бяха обискирани \"Рин Транс\", \"Легия Груп\", \"Бали Груп\" и \"Макс -76\". За 24 часа бяха арестувани и свързаните с тях - Стефан Балимезов и Емил Кондов - Доктора. Няколко дни по-късно последва и проверка в офисите на „Хачо груп” и собственикът й Мариян Киров.Разследване на TrafficNews.bg установи, че петте фирми , които държат около 70% от такситата в града,  са собственост на лица с криминални досиета. Окръжният прокурор Румен Попов официално потвърди, че по данни на ДАИ 1000 от 1500 таксита в града се водят на скитници, затворници и хора, които дори не знаят, че имат бизнес.Причината таксиметровите услуги да се водят на хора-бушони е укриване на данъци. По закон всички касови апарати, които са в такситата, се водят на превозвача, който в повечето случаи е и данъчно задължено лице. Така таксиметровите шофьори работят на пръв поглед законно – имат си общинско разрешително, патент, издават касова бележка. С малката подробност, че оборота от апарата не се отчита никъде. И ако по някаква случайност НАП засече някой в нарушение и направи ревизия, държавата ще пие една студена вода.Публична тайна е, че след като е натрупала определен оборот, фирмата се прехвърля на клошар или болен човек,  а колите, които се водят на нея, се прехвърлят на новоучредено дружество. То работи в рамките на 1 г. максимум, а след това  се регистрира нова фирма.  Факт е, че няколко от офисите на таксиметровите компании се намират в сградата на ДАИ. Доколко нарушенията се извършват със съдействието на служителите от държавната агенция, ще стане ясно по време на разследването.", "date": "2019.10.02", "title": "ДАНС нахлу в ДАИ-Пловдив"}
{"url": "https://www.novinite.bg/articles/180883/Bg-pravosadie-Sutenorat-barovec-Florinata-nyama-da-leji-vapreki-jricite-koito-varti", "text": "Прочулият се из цяла България сутеньор-баровец Димо Петров, по прякор Флорината, официално е работел като фитнес инструктор в хотел „Диамант“ в Слънчев бряг. Демонстрацията на завидни финансови възможности и парадирането с Мерцедес S-класа за 250 000 лв. изобщо не кореспондирали с трудовия договор на Флорината.Баровецът обаче не изкара и месец зад решетките. Преди броени дни пловдивчанинът сключи споразумение с Районна прокуратура-Несебър и получи 2 години и 6 месеца, но отложени с 5-годишен изпитателен срок, както и 8 000 лв. глоба.Само шест от арестуваните жрици при акцията в „Мулен руж“ в края на август пък признали, че заработват като проститутки за Флорината. Друга любопитна подробности е, че по време на операцията в бардака са открити 12 хартиени плика с инициали на труженичките.По време на блестящата операцияна криминалисти и специализираните полицейски сили, започнала малко преди полунощ на 26-ти август и продължила 3 часа и половина, са арестувани 10 момичета и Флорината, припомня флагман.бг.Така нареченият еротичен бар „Мулен руж” в Слънчев бряг всъщност е част от поредица нощни клубове, носещи общата шапка „Den Glade Viking”, собственост на вдовицата на бай Миле – Силвия Панагонова. 50-годишният Петров взел под наем заведението, което се намира в сърцето на най-големия ни морски курорт.Припомняме, че Димо Петров-Флорината и групата му бяха разбити в Банско през март 2018 г. – пак в едноименен стриптийз бар „Мулен руж”. Тогава стана ясно, че оборотът на стриптийзьорките е достигал до 20 000 лв. на вечер. 5-минутен еротичен танц е струвал 20 лв., 20-минутен секс – 100 лв.В хода на проведената акция по линия на противодействие на разпространението на наркотични вещества и склоняване към проституция са проверени 9 обекта – жилищни сгради и автомобили, в резултат на което са намерени и иззети валута на стойност около 23 000 лв. и различни наркотични вещества – кокаин, канабис, екстази и амфетамини.Тогава Районният съд в Разлог обаче освободи Флорината и хората му само след 72 часа срещу парична гаранция, а Окръжният съд в Благоевград потвърди решението на първата инстанция. Така след като плати 30 000 лв. гаранция, само месец и половина по-късно – с висящо обвинение по чл. 159а от НК – за склоняване към проституция и трафик на жени с цел сексуална експлоатация, Флорината отново се появи в Слънчев бряг.Този случай обаче няма как да се вземе под внимание от съда, тъй като делото все още не е приключило. Флорината по всяка вероятност отново ще се признае за виновен и ще сключи споразумение за условна присъда.", "date": "2019.10.02", "title": "Бг правосъдие: Сутеньорът-баровец Флорината няма да лежи, въпреки жриците, които върти"}
{"url": "https://www.novinite.bg/articles/180856/Jrebiyat-za-Kupata-Levski-i-CSKA-s-trudni-oponenti-Ludogorec-s-kasmet", "text": "Доста тежък жребий изтеглиха два от фаворитите в турнира за Купата на България на 1/8-финалната фаза на надпреварата. ЦСКА гостува на сензацията в елита към момента Арда, докато другият столичен гранд Левски има трудната задача да надделее над Черно море. Поне \"сините\" ще спорят с този съперник на \"Герена\". Те обаче трябва да имат едно наум, тъй като миналата година срещнаха именно този съперник на същата фаза, но бяха отстранени след продължения и дузпи. Тогава обаче двубоят беше на \"Тича\". Друг от фаворитите - Лудогорец - имаше доста голяма доза късмет при определянето на съперника. Разградчани ще гостуват в София на един от петте втородивизионни отбора - Септември. Всъщност, всички тимове от Втора лига, достигнали до тази фаза, изтеглиха елитни опоненти. Лидерът във втория ешелон ЦСКА 1948 ще гостува на Берое в Стара Загора, докато носителят на Купата на Локомотив Пловдив ще трябва да се справи у дома с Литекс. Има и своеобразно северозападно дерби между Ботев Враца и Кариана Ерден на терена на елитния тим.Интересен се очертава и сблъсъкът между Ботев Гълъбово и последният в класирането на efbet Лига Витоша Бистрица. Последната двойка пък противопоставя стари познайници със сметки за уреждане - Славия срещу Ботев в Овча Купел. Мачовете ще се изиграят на 29, 30 и 31 октомври. Те ще се проведат между двата тура на местните избори у нас.", "date": "2019.10.02", "title": "Жребият за Купата: Левски и ЦСКА с трудни опоненти, Лудогорец - с късмет"}
{"url": "https://www.novinite.bg/articles/180865/Chovekat-na-Stoichkov-v-CSKA-Futbolistite-bojkotirat-Lyupko-sektor-G-da-se-krotne", "text": "Популярният привърженик на ЦСКА, бивш акционер в клуба и един от най-близките хора на Ицо Стоичков - Емил Димитров-Ротманса, коментира пред „Тема Спорт“ позицията на „Сектор Г“ и представянето на отбора.„Фенклубът на ЦСКА наброява около милион и половина души. От тях никой досега не ми се е обадил да ми каже: „Абе, дай да махнем Люпко“. А когато Люпко казва, че половината футболисти не са играли, значи или тези играчи не стават за ЦСКА, или правят организация да махнат треньора. На мен ми намирисва на чист бойкот. Може да си говорим каквото искаме, но е факт, че Люпко е ставал европейски клубен шампион. Значи той познанията ги има. Ако на някой Люпко не му харесва, има право да не ходи на стадиона. Но фенклубът на ЦСКА не е една определена група хора, а повече от милион души“, каза Димитров.„Гледах мача с Берое и видях бездушна игра. Много от футболистите все едно ги нямаше. Евандро например – не казвам, че е нарочно, но може много повече. А за мен Али Coy чисто и просто няма качествата за ЦСКА. Той ще е много добър в Дунав или Витоша, но не е за ЦСКА. За първи път си казвам публично мнението, но така мисля аз. Може да има желание, но не и качествата, за да играе в този отбор. Ако това е повод за критика към Стойчо Стоилов, бих я подкрепил. Оттук нататък, ако изгонят Люпко, ще дойде следващият, който може пак да не им изнася на футболистите. Видяхте в Лудогорец как играчите изгониха треньора“, допълни Димитров.„Не съм адвокат на Стойчо Стоилов, но той за липсата на трофеи в последните години има вина 20 процента. Истината е следната – добрите играчи струват пари. Взимайки свободен агент, е ясно, че го правиш с някакви компромиси. ЦСКА е такъв отбор, че публиката си иска титлата винаги. Явно сега нямаме необходимата класа. Друг е въпросът в какви мащаби му е позволено на Стойчо да работи чисто финансово“, каза още Димитров.„Всичко сега е в ръцете на ръководството да прецени кой е по-важен – Люпко или част от футболистите. За мен нищо толкова фатално не се е случило. Има още много директни мачове. Такава разлика се стопява. Направи ли се отбор, доста бързо може да се съкрати. А за мен би било добре фенклубът да се поуспокои. Срамно е да има 1000-1500 души публика на „Армията“. С малко напън от треньора, играчите и ръководството нещата могат да се променят“, коментира още Емил Димитров.", "date": "2019.10.02", "title": "Човекът на Стоичков в ЦСКА: Футболистите бойкотират Люпко, сектор Г  да се кротне"}
{"url": "https://www.novinite.bg/articles/180842/Tragva-deloto-sreshtu-Mito-Ochite", "text": "Тръгва делото срещу Димитър Желязков, по-известен като Митьо Очите. Той и още 12 души са подсъдими за ръководене и участие в организирана престъпна група за рекет, изнудване, палежи и разпространение на дрога. В началото на септември съдът върна случая в Спецпрокуратурата заради нарушения в обвинителния акт.Митьо Очите беше задържан в Истанбул през август миналата година, а от февруари е в България. Ако бъде признат за виновен, законът предвижда до 15 години затвор.", "date": "2019.10.02", "title": "Тръгва делото срещу Митьо Очите"}
{"url": "https://www.novinite.bg/articles/180857/Policiyata-izdirva-tova-momche", "text": "Плевенската полиция издирва Мариян Асенов Панталеев, 36-годишен, с адресна регистрация в с. Буковлък, съобщиха от Областната дирекция на МВР.Мариян Панталеев е в неизвестност от 6:00 часа на 26 септември тази година, след като не се е върнал в дома си в Буковлък. Мъжът се издирва по молба на близките.Той е на видима възраст 35 – 40 години; ръст – среден; телосложение – нормално; лице – овално, бяло, коса –  бръсната; вежди – тънки; устни – дебели, месести; нос – правилен; очи – пъстри.От проведените към настоящия момент издирвателни мероприятия Мариян Асенов Панталеев  не е установен.  Умоляват се гражданите, които имат информация за местонахождението на издирваното лице да се обадят на телефон 112 или в най-близкото поделение на МВР като анонимността им е гарантирана.", "date": "2019.10.02", "title": "Полицията издирва това момче"}
{"url": "https://www.novinite.bg/articles/180869/VIDEO-ot-noshtta-na-ubijstvoto-na-Andrej-Monov-ot-Polfrijman-nabira-populyarnost", "text": "В навечерието на разглеждането на казуса с условното предсрочно освобождаване на осъдения за убийство у нас австралиец Джок Полфрийман, в платформата за видеосподеляне YouTube се появи видео от нощта на деянието - 28 декември 2007 г.Засега не е известно кой е качил въпросния запис, направен от охранителните камери в района на площад \"Света Неделя\", но авторите му дават уклон на защитната теза на Полфрийман. То е озаглавено \"Истината!\", а заради лошото качество на места е обозначено с надписи какво се случва.Има и пояснителни бележки, сред тях и въпроси като защо кадрите от камерите на Министерство на здравеопазването към момента се водят изчезнали и не са приложени към делото и защо записите от камерите към намиращата се също в близост банка не са били изискани и др.За касационното дело ВКС бе сезиран от главния прокурор Сотир Цацаров, след като състав на Софийския апелативен съд постанови условно предсрочно освобождаване на австралиеца, който от 2007 г.  е в затвора с 20-годишна присъда да убийството на студента Андрей Монов. Самият Джок Полфрийман бе освободен от затвора в изпъленние на съдебното разпореждане, получи пасавана си от Австралия, но е е лишен от право на свободно придвижване във връзка с предстоящото произнасяне на ВКС.През юли 2011 г. Върховният касационен съд окончателно осъди Полфрийман на 20 години затвор, но той практически е в ареста от края на 2007 г.", "date": "2019.10.02", "title": "ВИДЕО от нощта на убийството на Андрей Монов от Полфрийман набира популярност"}
{"url": "https://www.novinite.bg/articles/180866/Strahotnata-Ivet-Lalova-posochi-celta-si-za-finala-na-Svetovnoto-dovechera", "text": "Превърналата се в жива легенда - чудесната Иват Лалова-Колио си поставя за цел лично постижение във финала в спринта на 200 метра на Световното по лека атлетика. Стартът е тази вечер от 22:35 часа българско време в Доха, Катар.35-годишната Лалова снощи завърши трета във втория полуфинал с 22.58 секунди и продължи борбата за отличията с най-добро от двете \"щастливи губещи\" времена от трите серии.\"Целта ми на финала е лично постижение. Добре съм. Нямам никакви проблеми, да чукна на глава и на дърво. Надявам се да имам късмет да направя още по-хубаво бягане. Оценявам много този финал, защото не знам още колко ми остават\", коментира европейската вицешампионка в дисциплината от Амстердам 2016.\"Преди старта гледах момичетата около мене и си преброих моите финали и участия на големи първенства и това ми даде доста голяма сигурност. Стана едно хубаво бягане. Аз съм доволна. Видях, че финиширахме заедно и трите, а за второто място \"Сейко\" ни нареди през една стотна. Знаех, че е много рисковано, но сме на финал. Малко си поплаках, докато чаках резултатите. Правихме си сметки за този финал, но винаги е различно и по-трудно, отколкото очакваш\", каза още Лалова.", "date": "2019.10.02", "title": "Страхотната Ивет Лалова посочи целта си за финала на Световното довечера"}
{"url": "https://www.novinite.bg/articles/180862/Turciya-spira-e-cigarite-v-SASht-otchitat-bum-na-bolni", "text": "Турското правителство възнамерява да забрани продажбата и вноса на електронни цигари, съобщи министърът на здравеопазването Фахретин Коджа. Правителственото предложение ще бъде гласувано в Меджлиса. По-рано Центърът за профилактика и контрол на болестите (CDC) в САЩ е констатирал взрив на белодробни и респираторни заболявания сред пушачите с електронни цигари. От центъра са предложили на хората да „разгледат възможността за отказ от електронните цигари”. Вероятният причинител на заболяванията е масло с витамин Е. Специалисти от Управлението по санитарен надзор върху качеството на хранителните продукти и медикаменти в САЩ са открили веществото в примеси с марихуана, която заболелите пушачи на електронни цигари са пушили. Въпреки категоричните изводи на политици и лекари, засега не е постигнато единодушие по темата и експертите смятат, че е рано за окончателни изводи.", "date": "2019.10.02", "title": "Турция спира e-цигарите, в САЩ отчитат бум на болни"}
{"url": "https://www.novinite.bg/articles/180871/Folksvagen-registrira-firma-v-Turciya", "text": "Германският автомобилостроител \"Фолксваген\" (Volkswagen) регистрира компания в турския търговски регистър със седалище в окръг Маниса и капитал в размер на 943,5 млн. турски лири (164 млн. долара), съобщава БТА.Предмет на регистрираната фирма е проектиране, производство и монтаж на превозни средства и компоненти за тях, продажба, износ и внос на тези продукти и всякакви други дейности, свързани с това. Седалището на компанията е в община Юнусемре на окръг Маниса. Все още не е ясно дали регистрацията на компанията означава, че от \"Фолксваген\" са решили да построят новия си завод в южната ни съседка.  ", "date": "2019.10.02", "title": "\"Фолксваген\" регистрира фирма в Турция"}
{"url": "https://www.novinite.bg/articles/180850/Tramp-obyavi-v-Tuitar-V-SASht-v-momenta-teche-prevrat", "text": "Президентът на САЩ Доналд Тръмп обяви, че това, което в момента се случва в САЩ, не било опит за импийчмънт, а преврат, който целял да отнеме властта от американския народ, както и неговия вот.\"Докато научавам все повече и повече всеки ден, стигам до извода, че това, което се случва, не е импийчмънт, това е преврат, целящ да отнеме властта на хората, техния избор, техните свободи, тяхната втора поправка (в американската конституция), религия, военни, гранична стена и дадените им от Бога права като граждани на САЩ\", написа Тръмп в профила си в \"туитър\".Коментарите на Тръмп бяха направени, след като той вчера поиска председателят на Комисията по разузнаване към Камарата на представителите (долната камара на Конгреса на САЩ) Адам Шиф да бъде обвинен във връзка с предполагаемо съчиняване на изявление, приписано на президента по време на телефонния му разговор с украинския му колега Володимир Зеленски.\r\n\r\n\r\n\r\n", "date": "2019.10.02", "title": "Тръмп обяви в Туитър: В САЩ в момента тече преврат"}
{"url": "https://www.novinite.bg/articles/180849/Bg-sadii-se-poizlojiha-na-Bernabeu-dva-pati-otmenyaha-nepravilno-golove-v-mach-na-Real-v-ShL", "text": "Реал (Мадрид) допусна нова грешна стъпка в Шампионската лига. \"Белите\" завършиха наравно 2:2 у дома с Брюж в мач от група \"А\". Срещата бе ръководена от българския съдия Георги Кабаков с помощници Диян Вълков и Мартин Маргаритов. Пловдивската бригада арбитри имаше много работа, защото в мача изобилстваше от спорни ситуации. В интерес на истината - Кабаков свири добре, но помощниците му развалиха впечатлението със слаби изяви. Наложи се VAR-системата на два пъти да се намесва и да променя решенията на съдиите и то в положения при отменен неправилно гол.Еманюел Денис (9, 39) вкара два комични гола за белгийския тим, а за \"кралския клуб\" точни бяха Серхио Рамос (55) и Каземиро (85).Срещата очаквано започна с домакински натиск. В 9-ата минута Брюж организира отлична атака, при коят Денис прати топката в мрежата. Първоначално бе маркирана засада и Георги Кабаков не зачете гола. След консултация с ВАР стана ясно, че попадението е редовно и белгийците излязоха напред в резултата.Реал тръгна да търси изравняване. Близо до гол бе Лука Модрич, но ударът му след подаване на Карвахал мина покрай гредата.В 28-ата минута Миньоле реагира блестящо и изби удар с глава на Варан. Шест минути по-късно Тау излезе сам срещу Куртоа, но вратарят спаси. Гостите нанесоха втория си удар в 39-ата минута. Тогава Денис отново бе изведен сам срещу вратаря и не сбърка. Реал започна второто полувреме с неспирни атаки, но Азар и Каземиро не успяха да се разпишат. В 54-ата минута Денис можеше да оформи своя хеттрик, но влезлият на почивката Ареола спаси. Секунди по-късно Серхио Рамос вкара с глава, а Кабаков отново отмени попадението след сигнал за засада от своя помощник. След консултация с ВАР стана ясно, че защитник на белгийците покрива бранителя и голът бе признат. В 84-ата минута Рууд Формер бе изгонен с втори жълт картон. При центрирането от последвалия пряк свободен удар Каземиро изравни резултата с глава.До края на двубоя \"белите\" опитаха да стигнат до победен гол, но най-добрата възможност пропусна Рамос. ", "date": "2019.10.02", "title": "Бг съдии се поизложиха на Бернабеу, два пъти отменяха неправилно голове в мач на Реал в ШЛ"}
{"url": "https://www.novinite.bg/articles/180877/Boris-Djonsan-Napuskame-ES-na-31-vi-oktomvri", "text": "Британският премиер Борис Джонсън обеща Великобритания да напусне Европейския съюз на 31-ви октомври, \"каквото и да става\", със или без споразумение, съобщиха световните агенции, цитирани от БТА.Джонсън: Ирландия няма нужда от нова инфраструктура за митнически проверки след Brexit\"Това, което целият свят иска, е да се приключи с този въпрос и да преминем към нещо друго. Затова ние ще излезем от ЕС на 31-ви октомври, каквото и да става. Да осъществим Brexit. Можем, длъжни сме и ще го направим\", заяви Джонсън в реч на годишната конференция на Консервативната партия в град Манчестър. Пред съпартийците си премиерът каза, че представя на ЕС конструктивни и разумни предложения, които предвиждат компромис и за двете страни.\"Това е компромис от страна на Обединеното кралство и силно се надявам, че приятелите ни разбират това и на свй ред ще направят компромис\", допълни той.", "date": "2019.10.02", "title": "Борис Джонсън: Напускаме ЕС на 31-ви октомври!"}
{"url": "https://www.novinite.bg/articles/180855/Siderov-shtyal-da-sadi-BNT-otreche-da-vzima-droga-i-da-e-alkoholik", "text": "В цензура и полицейщина обвини лидерът на \"Атака\" Волен Сидеров БНТ. Причина за това стана неговото участие в предаването \"Референдум\" във вторник за предстоящия местен вот. Заедно с него в студиото бяха Даниела Дариткова от ГЕРБ, Деница Златева от БСП, Халил Летифов от ДПС, Юлиан Ангелов от ВМРО, Стефан Иванов от НФСБ и Веселин Марешки от \"Воля\".Волен Сидеров взе думата още от самото начало и влезе в конфронтация с представителя от вече бившите коалиционни партньори на \"Атака\" - ВМРО.В крайна сметка микрофонът на Сидеров беше изключен и служители на телевизията и охранителна опитаха да изведат политика от студиото.Заради случая БНТ излезе днес с позиция, която заклейми поведението на лидера на \"Атака\" и грубото незачитане на подписаното между ЦИК, БНТ и политическите партии споразумение.Сидеров обаче коментира, че не той е нарушил споразумението, а националната телевизия, така че ще съди БНТ.\"Недопустимо е да се пуска полиция в студиото. БНТ се издържа с парите на всички данъкоплатци, а идват полицаи и жандармеристи, защото казах няколко истини, че Джамбазки е гей и трябва да си го признае, за да не заблуждава избирателите си и че предаването \"Референдум\" е скучно\", коментира Сидеров.Според него той е изразил личното си мнение за \"Реферундум\", чиято водеща от години отегчавала зрителите.\"Питам защо едно предаване на обществената телевизия си позволява да налага цензура, а днес чета някакви декларации на Емил Кошлуков, че нямало да ме допуска – това да не му е бащиния, кой определя един депутат, избран с гласовете на хората дали да има достъп до телевизията, която се издържа от парите на българския народ и как може да се цензурира един политик\", скочи лидерът на \"Атака\".БНТ от обществена телевизия се е превърнала в манипулатор, а в конкретния случай става дума за цензура, неправомерно прекъсване на споразумението с \"Атака\", за да се угоди на водещата на предаването, смята той.Според него водещата на \"Референдум\" Добрина Чешмеджиева трябва да му се извини, защото го е прекъсвала и му е изключила микрофона.Сидеров заподозря, че има медиен чадър над ВМРО.Той отрече да е употребил алкохол преди предаването.\"Защо този въпрос не го задавате на Красимир Каракачанов, който редовно употребява алкохол, виждал съм го как употребява алкохол пред мен, яде, пие след това отива в предаването\", каза Сидеров.Според лидера на \"Атака\" от 15 години се говорят глупости за него като това, че злоупотребява с алкохол и наркотици.\"Това са ченгесарски номера, които се пускат в пространството с идеята някой да повярва в тях\", настоя политикът.", "date": "2019.10.02", "title": "Сидеров щял да съди БНТ, отрече да взима дрога и да е алкохолик"}
{"url": "https://www.novinite.bg/articles/180841/Slanchevo-i-toplo-vreme", "text": "Днес ще бъде предимно слънчево и топло за периода. Ще духа слаб до умерен вятър от южната четвърт. Максимални температури между 27° и 32°, в София около 27°.Над планините ще е слънчево с временни увеличения на облачността, без валежи. Ще духа умерен, по високите и открити части - до силен вятър от юг-югозапад. Максимална температура на височина 1200 метра – около 21°, на 2000 метра – около 15°.Над Черноморието също ще бъде предимно слънчево. Ще духа до умерен вятър от юг-югоизток. Максималните температури ще са между 24° - 27°. Температурата на морската вода е 21-22°. Вълнението на морето ще бъде 1 - 2 бала.", "date": "2019.10.02", "title": "Слънчево и топло време"}
{"url": "https://www.novinite.bg/articles/180879/15-ot-badeshtite-ni-studenti-otivat-v-chujdestranni-universiteti", "text": "През тази учебна година около 15% от учениците, завършили средното си образование, продължат своето образование в чуждестранни университети. Това каза в Националния пресклуб на БТА Николай Христанов от проекта \"Световно образование\".От близо десетилетие Холандия иска да достигне Великобритания като образователна сила в Европа и това успешно се реализира чрез политиката на холандското правителство за студентско кредитиране и за увеличаване на програмите на английски език, каза консултантът Стефка Златева. Тя уточни, че Холандия е с централизирана система на кандидатстване и тя показва, че има ръст на кандидатите с до 20 процента годишно. Причина за това е традиционно силният интерес на кандидатите заради многото специалности на английски език, но и заради решението на Холандия отпреди три години да намали таксите наполовина за всички първокурсници от ЕС. Вече се знае и новата такса за приема от септември 2020 г. и тя ще е 2143 евро, като за студентите в първи курс ще е наполовина. Финансирането се запазва както върху таксата за обучение, така и за съчетаването на работа с обучение при семеен доход до 30 000 евро годишно, обясни Златева.По данни на централизираната система за прием на студенти в Холандия броят на българските студенти за последните три години устойчиво се увеличава. Към момента 3126 са българските студенти в Холандия, а през 2007 г. в холандските университети са се обучавали само 470 наши студенти. Българите продължават да са на шесто място по националност в Холандия след студентите от Германия, Италия, Китай, Белгия и Великобритания.Новост за Холандия е, че за специалността \"Психология\" университетите започват да въвеждат селективен подбор на кандидатите и да ограничават приема. За някои инженерни специалности в академичните холандски университети вече се изисква матура по математика от кандидатитеСред най-предпочитаните специалности от българите в Холандия са бизнес и икономика, програмиране и компютърни науки, артдизайн, интериорен и графичен дизайн, дизайн на електронни игри, психология, медии и комуникации. Има засилен интерес на нашите кандидати и към по-нетрадиционните специалности, като спортен мениджмънт, авиоинженерство и мениджмънт на събития, каза Златева.Германия и Австрия имат много специалности в своите университети на немски език, но предлагат вече и отделни специалности на английски език, съобщи Христанов. Дания и Швеция също привличат много български кандидати през последните години, защото предлагат достъпно и безплатно образование - без такса за обучение за студенти от ЕС, каза консултантът. Той съобщи, че Дания е повишила изискванията към кандидатите за владеене на английски език и е въвела квоти за прием за различни програми. Най-предпочитани специалности в Дания са маркетинг, мениджмънт, туризъм и хотелиерство, мултимедиен дизайн и компютърни науки. За част от инженерните специалности се изисква и хорариум от часове по математика и физика от последните три години на средното образование в България.На френски език се предлагат програми във висшето образование на Франция и Белгия, като очакванията са двете страни да увеличат броя на чуждестранните студенти от Европа. Крайният срок за кандидатстване във Франция е 20 март. Испания и Италия в последните години също привличат български ученици от езиковите гимназии. Двете държави вече предлагат и повече програми и на английски език, каза консултантът.", "date": "2019.10.02", "title": "15% от бъдещите ни студенти отиват в чуждестранни университети"}
{"url": "https://www.novinite.bg/articles/180880/500-lv-nad-zaplatata-i-200-lv-za-naem-za-uchiteli-ako-rabotyat-s-problemni-deca", "text": "С 500 лева ще бъде увеличена заплатата на учителите, които решат да работят в училища с проблемни области, включително - с ученици, които имат ниски образователни резултати или нисък статус. Тези педагози ще имат право и на 200 лв. месечно допълнително за разходи за наем в продължение на 12 месеца.Парите са предвидени по Национална програма \"Мотивирани учители\", актуализирана днес от Министерския съвет. Досега месечната сума над заплатата беше не 500 лв., а 300 лв.Същите педагози ще имат право и на възстановяване на средства за транспортни разходи, ако пътуват от друго населено място.С промените се разрешава и на висшисти със степен \"бакалавър\" да се включат в 1-годишните обучение за придобиване на професионална квалификация \"учител\" по предметите математика, информатика и информационни технологии, чужди езици, биология и здравно образование, химия и опазване на околната среда. Досега от кандидатите се изискваше да са магистри.До 10 дни от публикуване на изменението на програмата на сайта на МОН ще се приемат документи на кандидатите за допускане до процедурата по подбор.Удължава се и срокът за кандидатстване по програма „Подпомагане на общините за реализиране на дейности за образователна десегрегация“. Това ще става до 15 октомври 2019 г. включително като продължителността на подадените в този срок и евентуално одобрени проекти за финансиране ще бъде до края на учебната 2019/2020 година.", "date": "2019.10.02", "title": "500 лв. над заплатата и 200 лв. за наем за учители, ако работят с проблемни деца"}
{"url": "https://www.novinite.bg/articles/180878/Lyupko-Petrovich-napusna-CSKA", "text": "Наставникът на ЦСКА Люпко Петрович занапред няма да бъде начело на отбора, информира официалният сайт на \"червените\".След среща със собствениците на клуба, той декларира намерението си да напусне поста, поемайки своята отговорност за представянето на тима. Въпреки опитите на ръководството да го убедят да не прибързва с решението си, сръбският специалист бе категоричен в желанието си, което в крайна сметка бе уважено, пише още в пресинформацията.В предстоящата среща с Витоша (Бистрица) \"червените\" ще бъдат водени от досегашните му помощници в треньорския щаб. Двубоят от 12 кръг на efbet Лига е в събота (5 октомври) 20:00 часа на \"Армията\".От ЦСКА благодариха на Люпко Петрович за досегашната му всеотдайна работа.", "date": "2019.10.02", "title": "Люпко Петрович напусна ЦСКА"}
{"url": "https://www.novinite.bg/articles/180843/Maj-na-kosam-ot-smartta-sled-skandal-s-rom-na-detska-ploshtadka", "text": "Мъж от костинбродското село Петърч е бил на косъм от смъртта, след като е пребит от свой съсед с лопата. Седмица преди това, той и съпругата му са получавали ежедневни заплахи. Всичко започва заради спор на детска площадка. Заради създалото се напрежение, всяка вечер в района патрулира и полиция. Пострадалият Людмил Зарев обаче продължава да получава заплахи за живота си.  По случая има задържани двама души за 24 часа.„С брат ми зареждаме колата на бензиностанция. От една от къщите излезе мъж от ромски произход и започна да ни гони с пушка. Звъннахме на телефон 112. През това време въпросният господин извика брат си. Той пък се опита да ни прегази с кола. След това слезе от нея и извади лопата. Полицаите дойдоха на място. Започнах да говоря с тях и изведнъж усетих как някой ме удари отзад с лопата”, разказа Людмил Зарев.„Имам рана на главата и на тила. Направиха ми общо 14 шева. Имам удар от лопата и в гръба, имам удар и в корема”, каза още пострадалият.Неговата съпруга Кристина Николова коментира, че това не е първият случай на насилие. „Преди дни отидохме с децата на детската площадка, която е в центъра на селото. Там имаше много жени и деца от ромски произход. Това не е необичайно. За пореден път те си бяха вкарали и кучетата на площадката. Направих им забележка, защото едно от животните се опита да нахапе детето ми. Тогава жените започнаха да ме заплашват и ние извикахме полиция”, каза тя.„След два дни пък мъж от ромски произход се опита да ни прегази с колата си. Докато се качвахме в колата, той ни видя, натисна газта и се засили към нас. Беше напълно умишлено”, разказа още Николова.", "date": "2019.10.02", "title": "Мъж на косъм от смъртта, след скандал с ром на детска площадка"}
{"url": "https://www.novinite.bg/articles/180847/Veliki-balgari-izgryaha-na-chinovete-v-General-Toshevo-SNIMKA", "text": "На чинове със снимки на известни българи – творци, революционери, владетели, както и карти на България от различни периоди, учат от началото на учебната година възпитаниците на Професионалната гимназия по земеделие „Тодор Рачински” в Генерал Тошево.Изображенията не само разнообразяват обстановката, но и помагат за учебния процес. С тях са обзаведени кабинетите по български и литература, история и география.Идеята е на директора на училището Кристияна Иванова.Тази година в училището учат 272 ученици, а само за две години възпитаниците на гимназията са се увеличили със 140.  ", "date": "2019.10.02", "title": "Велики българи изгряха на чиновете в  Генерал Тошево (СНИМКА)"}
{"url": "https://www.novinite.bg/articles/180851/Emocionalna-programa-i-mnogo-iznenadi-ochakvat-gostite-na-Vecherta-na-dobrodetelite-organizirana-ot-fondaciya-Za-Nashite-Deca", "text": "Обратното броене започна! Само пет дни ни делят от най-голямото благотворително събитие в календара на фондация „За Нашите Деца“ – Вечер на добродетелите 2019. То ще се проведе в понеделник, в Sofia Event Center, Paradise Center, а началният час е 19.30. Негов патрон е вицепрезидентът на Република България г-жа Илияна Йотова.  Гостите на събитието ще имат възможността да се докоснат по един неповторим начин до реалните съдби на деца и семейства, променени с подкрепата на фондацията. Програмата на Вечер на добродетелите 2019 ще е пълна с изненади. Шест от най-обичаните български артисти ще са водещи на събитието.Става въпрос за прекрасната Йоана Буковска, младите актьори Дария Симеонова и Бойко Кръстанов, изключителния Стоян Алексиев, както и зведната двойка Дони и Нети. По традиция, Вечер на добродетелите включва арт програма, в която ще вземат участие популярни български артисти, които застават зад каузата на фондация „За Нашите Деца“. Гостите на събитието ще могат да се насладят на изпълненията на великолепната певица Марияна Попова, балет Арабеск, детския хор на БНР, феноменалния пианист Людмил Ангелов, както и младите таланти Димитър и Христо. В програмата на Вечер на добродетелите 2019 е включен и благотворителен търг. Той ще даде възможност на гостите да наддават за ценни и атрактивни предмети и преживявания с висока емоционална стойност.   Повече за събитието може да научите ето .", "date": "2019.10.02", "title": "Емоционална програма и много изненади очакват гостите на Вечерта на добродетелите, организирана от фондация „За  Нашите Деца”"}
{"url": "https://www.novinite.bg/articles/180852/Semejstvo-Adams-a-vie-mislite-che-vasheto-semejstvo-e-stranno", "text": "Те са толкова странни, че изобщо не е странно, че са ни любими! Семейство Адамс са една от най-колоритните фамилии на всички времена, както заради семейните ценности, които са извън всякакви общоприети норми и стандарти, така и заради любопитството, което провокират от първата си поява до ден днешен. Още с дебюта си през 1938 г. като рисунки в The New Yorker, създадените от Чарлз Адамс образи се превръщат в абсолютен хит.През следващите години, чрез множеството проявления, през които преминават героите, Семейство Адамс се превръща в попкултурен феномен и се утвърждава като едно от „любимите семейства на Америка“, а емблематичната им музикална тема няма как да напусне съзнанието ви, веднъж попаднала там.A този Хелоуин странниците от семейство Адамс се завръщат на голям екран, за да ни запознаят с още по-необичайни похвати за сплотяване на семейство. Първият трейлър на анимацията Семейство Адамс ни припомня любимите герои и ни запознава с общата призрачна картина, на фона на която се развива историята. Мортиша и Гомес са изградили стабилни семейни устои на хълм в близост до жизнения и светъл Ню Джърси, но нито един симпатичен и сладникав елемент не е в състояние да развали така желания, шокиращ за останалите хора, уют… До сега! Уенсди се сблъсква със социалната среда, различна от нейната реалност, след като ѝ се налага да посещава съвременния затвор за деца, известен ни като „училище“, докато непохватният и заинтересован повече от експлозии и бели Пъгсли трябва да намери сили да признае пред себе си и семейството си, че е време традициите да бъдат нарушени и той може би не е типичният наследник на семейните ценнотси!Един от най-колоритните герои в Семейство Адамс – икономът Лърч също ще ни впечатли със зловещо присъствие, а любимият чичо Фестър отново ще ни въвлече в недодяланите си планове! Дали жителите на близкото градче ще приемат радушно новите съседи и в какво ще бъдат въвлечени семейство Адамс, ще разберем не кога да е, а на техният най-важен и единствен празник – Хелоуин. В предстоящата аниамция с нов и модерен аранжимент се завръщат и песните от емблематичния саундтрак на Семейство Адамс в изпълнение на едни от най-големите музикални звезди. „Кристина Агилера, музикалната банда Migos, Карол Джи, Рок Мафия и Снуп Дог са могъщи таланти. Не можехме и да мечтаем за по-добра комбинация от световни суперзвезди, които да вдъхновят публиката да приветства странностите и да празнува абсурдите с две чисто нови песни, които перфектно допълват тази прекрасна продукция.“, споделя президентът на Motion Picture Group, MGM Джонатан Гликман.  Кристина Агилера – „Haunted Heart\":  Migos, Карол Джи, Снуп Дог и Рок Мафия – „My Family\":  Режисьор на Семейство Адамс е Грег Търнън, а сценарият на филма е дело на Памела Петлър и Мат Либерман по образите, създадени от Чарлз Адамс. Не забравяйте, че колкото и странно да е вашето семейство, по-странни от Семейство Адамс няма! Затова, пригответе се за много хумор, светкавици и мрачни истории този Хелоуин само в кината на 3D.", "date": "2019.10.02", "title": "„Семейство Адамс“ – a вие мислите, че вашето семейство е странно?"}
{"url": "https://www.novinite.bg/articles/180858/Manolova-shte-se-vklyuchi-v-protesti-na-grajdani-v-kv-Nadejda-i-kv-Drujba", "text": "Днес, 2 октомври 2019 г., от 13.00 часа гражданският кандидат за кмет на София Мая Манолова ще посети блок №256 в кв. „Надежда“, където ще се присъедини към протеста на граждани срещу високите сметки за парно на „Топлофикация“. По-късно, от 17.30 часа, тя ще бъде в шатрата (до езерото) в кв. „Дружба“, а от 18.30 часа ще участва в протеста срещу презастрояването на квартала.", "date": "2019.10.02", "title": "Манолова ще се включи в протести на граждани в кв. „Надежда“ и  кв. „Дружба“"}
{"url": "https://www.novinite.bg/articles/180860/27-hil-leva-globa-za-BNR", "text": "Единодушно с 4 гласа „за“ от СЕМ е взето решение да бъдат наложени две глоби на БНР, предаде ТОПНОВИНИ.„Размерът на актовете е обсъден. Наложени са две санкции“, обяви председателят на медийния регулатор София Владимирова.Едната санкция е в размер на 7 хил. лева за нарушаване на индивидуалната лицензия.Вторият акт е за нарушаване на принципа за гарантиране правото на информация, а санкцията е максималната- 20 хил. лева.", "date": "2019.10.02", "title": "27 хил. лева глоба за БНР"}
{"url": "https://www.novinite.bg/articles/180848/BNT-osadi-povedenieto-na-Volen-Siderov-v-Referendum", "text": "Ръководството на БНТ излезе в декларация след вчерашното предаване „Референдум“. Те заклеймяват грубото незачитане на подписаното между ЦИК, телевизията и политическите партии споразумение от лидера на \"Атака\" Волен Сидеров.Ръководството определя държанието на Сидеров като „възмутително“ и накърнило достойнството на водещата на предаването Добрина Чешмеджиева и на всички работещи в БНТ. Те застават зад колегата си и действията й по време на предаването.„Поведението, което демонстрира Сидеров, беше низко, демонстрация на безнаказаност и липса на уважение към БНТ, каквато депутатският имунитет не му дава. Недопустимо е използването на ефира на обществената телевизия и употребата на език на омразата, на думи, които очернят политически опоненти“, категорични са от националната телевизия. Те изтъкват, че никога в 10-годишната история на предаването \"Референдум\" не е имало такова шокиращо поведение на участник.Заради това отношение БНТ ще предложи на ЦИК и СЕМ да изключат от споразумението ПП \"Атака\" и тя да няма безплатни и платени участия в БНТ. От телевизията изразяват надежда политиците в НС да се дистанцират от поведението на Волен Сидеров.Генералният директор Емил Кошлуков заяви, че БНТ няма да търпи подобно отношение и поведение в ефира. Той обяви, че участието в „Референдум“ вчера е било последното за Сидеров. Кошлуков разпореди колегите да не го канят.", "date": "2019.10.02", "title": "БНТ осъди поведението на Волен Сидеров в „Референдум“"}
{"url": "https://www.novinite.bg/articles/180870/Rekordna-krajba-na-tok-v-Pleven-zagubite-sa-v-razmer-na-200-000-kilovatchasa-mesechno", "text": "ЧЕЗ разкри рекордна кражба на ток. В Плевен е установено незаконно ползване на електроенергия в промишлени количества.На проверката са присъствали и полицаи. В обект за производство и пакетиране е открит скрит трансформаторен пост.По предварителни изчисления загубите са в размер на 200 000 киловатчаса месечно, съобщиха от дружеството. Това е достатъчно за 1000 семейства.Кражбата е една от май- мащабните разкривани досега.От ЧЕЗ обявиха, че с настъпване на есенно-зимния сезон и увеличаването на консумацията на електроенергия проверките им ще зачестят.", "date": "2019.10.02", "title": "Рекордна кражба на ток в Плевен - загубите са в размер на 200 000 киловатчаса месечно"}
{"url": "https://www.novinite.bg/articles/180872/Banka-DSK-i-Ekspresbank-se-obediniha-na-sportnata-ploshtadka", "text": "На 28-ми и 29-ти септември в София и Варна се проведе първата мащабна съвместна инициатива на Банка ДСК и Експресбанк, насочена към служителите на двете банкови организации. Под мотото „Изграждаме успеха заедно“, близо 300 служители участваха активно в общи спортни занимания, изграждайки по-близки и неформални отношения през призмата на отборните ценности и принципи за успех, които са присъщи за всеки колективен спорт. С участието си всеки служител допринесе и за благородната кауза „“ на фондация „Майко мила“.От името на всички, обединената Банка ДСК дари 5 000 лв. в подкрепа на майки на деца с увреждания. На 28-ми септември служители на Банка ДСК и Експресбанк от Варна и региона се събраха на спортните терени в СОК „Камчия“. 120 колеги от двете банки се забавляваха и играха футбол, волейбол, тенис на корт, тенис на маса, аеробика, йога и федербал. В приятната, неформална атмосфера екипите на двете банки успяха да научат повече за колегите си и да прекарат заедно времето си в спортни състезания. На следващия ден, 29-ти септември, спортът отново обедини Банка ДСК и Експресбанк, този път в София, а събитието беше открито от Главния изпълнителен директор и Председател на УС на Банка ДСК, г-жа Виолина Маринова.  „Сега, когато създаваме общата ни история, ние търсим приликите, пресечните точки, това, което ни свързва, за да създадем екипен дух и да сме успешни заедно. Спортът е още един от начините да изявяваме силите и духа си, да надскачаме себе си. Той обаче ни дава и възможността да правим всичко това, заедно, като един отбор.“ С тези думи г-жа Маринова даде начало на събитието в София, в което участваха 150 служители на Банка ДСК и Експресбанк. Спортният ден започна с хоро, в което служителите и на двете банки се включиха с желание и ентусиазъм. Танцът завърши с изграждането на логото на Банка ДСК. И през този ден участниците играха с много настроение футбол, волейбол, баскетбол, тенис на корт, тенис на маса, аеробика, практикуваха йога и разучаваха народни танци. В края на събитието г-н Юрий Генов, изпълнителен директор на Банка ДСК, връчи купите на победителите, като сподели, че е щастлив да види толкова много служители на едно място, обединени в името на това да спортуват заедно и да подпомогнат една социално значима кауза.", "date": "2019.10.02", "title": "Банка ДСК и Експресбанк се обединиха на спортната площадка"}
{"url": "https://www.novinite.bg/articles/180876/Karakachanov-Povedenieto-na-Siderov-v-BNT-e-nedopustimo", "text": "Това се казва в изрична позиция на председателя на ВМРО – БНД Красимир Каракачанов по повод недопустимото поведение на Сидеров в предаването „Референдум“ по БНТ.Реакцията на водещата Добрина Чешмеджиева и последвалите действия от страна на БНТ са достойни и аз и ВМРО категорично подкрепяме професионализма на журналистите в абсурдната ситуация, в която ги постави един меко казано лабилен човек, допълва още Каракачанов.Българските журналисти трябва да знаят, че се ползват с обществената подкрепа, за да изпълняват своите задължения безпристрастно. Когато обаче са подложени на вербална, а в много случаи и на физическа агресия, това дава едно усещане за обществена незрялост, характерно за народи, далеч от нашите географски ширини.Недопустимите обиди, арогантност и демонстрацията, че някой е над закона и над общоприетите норми са откровена обида за българския народ. Ето защо аз съм убеден, че именно суверенът в лицето на избирателите отново ще даде урок и ще игнорира агресивните субекти от политическата сцена.Нека всички заедно да кажем не на порнографията в българската политика, призовава Красимир Каракачанов.", "date": "2019.10.02", "title": "Каракачанов: Поведението на Сидеров в БНТ е недопустимо!"}
{"url": "https://www.novinite.bg/articles/180854/Karakachanov-Makedonskite-politici-na-masa-sa-dobri-balgari", "text": "''Те мислят, че могат хем да влязат в ЕС, хем да запазят антибългарската си риторика. Това няма как да стане'', заяви в ефира на bTV лидерът на ВМРО и министър на отбраната Красимир Каракачанов относно подкрепата от страна на България за членство на Северна Македония в ЕС.Той уточни, че неговото търпение към нашата съседка отдавна се е изчерпало. „Познавам добре всички македонски политици, с някои от тях съм пил ракия на маса. Македонските политици на маса са добри българи, но публично започват да обясняват, че е много сложно“, уточни лидерът на ВМРО.Каракачанов е подготвил предложение с два варианта за позицията на България относно Северна Македония и ще ги представи на следващото заседание на Министерския съвет. ''Разбира се, правителството ще е това, което ще вземе решението'', уточни той.Лидерът на ВМРО коментира и казуса с нападания многократно и обиран ветеран от Втората световна война Дянко Марков.''Проблемът е, че никой не иска да вземе отношение към циганския бандитизъм в държавата, няма да стане с тупане на топката и отбиване на номера'', каза министърът на отбраната.В тази връзка днес от ВМРО ще да внесат законопроект, свързан с битовата престъпност. Една от предлаганите промени е за разширяване на обхвата на неизбежната отбрана. Той обясни и защо партията му поиска закриването на Българския хелзинкски комитет (БХК).Според него заслуга за начина, по който живеят ромите в България в последните 30 години имат организациите като „антибългарския хелизинкски комитет“.''Не съм чул в последните 25 години да защити българи жертви на подобни престъпления. Те се занимават само с правата на сепаратисти, изнасилвачи и убийци, а не на жертвите'', обясни Каракачанов.По думите му председателят на БХК Красимир Кънев е една от причините за скандала с решението за предсрочно освобождаване на австралиеца Джок Полфрийман.''Делото на ВКС е насрочено за понеделник – 7 октомври. Ние призоваваме всички граждани, които не са съгласни с решението на съда, да се съберат пред Съдебната палата в 9 ч. да си изразим мнението'', призова лидерът на ВМРО. ", "date": "2019.10.02", "title": "Каракачанов: Македонските политици на маса са добри българи"}
{"url": "https://www.novinite.bg/articles/180881/Mishka-prekasna-preckonferenciya-v-Beliya-dom", "text": "Мишкa, пaднaлa oт тaвaнa в Бeлия дoм, прeдизвикa хaoc нa прecкoнфeрeнция, eднo oт мaлкoтo cъбития c eкшън в брифиниг зaлaтa oт мeceци, cъoбщaвaт \"Хил\" и \"Ню Йoрк пocт\".Живoтнoтo ce призeми в cкутa нa кoрecпoндeнтa Питър Aлeкcaндър и избягa в зaлaтa. Туитoвe нa инцидeнтa пoкaзвaт кoрecпoндeнти, кoитo търcят гризaчa (oпиcaн кaтo бeбe) пoд бюрa нa първия eтaж, къдeтo ca мeдиитe. Пo-къcнo прeтърcвaнeтo прoдължaвa в брифинг зaлaтa, кoятo ceди нeизпoлзвaнa прeз пoвeчeтo врeмe, тъй кaтo нaй-нoвaтa прecceкрeтaркa Cтeфaни Гришaм никoгa нe e прoвeждaлa брифинг. Други рeпoртeри, включитeлнo кoрecпoндeнтът нa \"Рoйтeрc\" Cтив Хoлaнд, пoкaзвaт cнимки нa тeхни кoлeги в Бeлия дoм, кoитo ce oпитвaт дa я хвaнaт, прeдaдe Nеws.bg. \"Прecлeдвaнe в дeйcтвиe\", пишe кoрecпoндeнтът нa CиEнБиCи Eймoн Джaвърc. Мишкaтa нe e хвaнaтa.", "date": "2019.10.02", "title": "Мишка прекъсна прecкoнфeрeнция в Белия дом"}
{"url": "https://www.novinite.bg/articles/180867/Otpuskat-51-mln-leva-za-remonti-na-patishta", "text": "Правителството отпусна 50 817 326 лв. за извършване на дейности предимно по второкласна и третокласна републиканска пътна мрежа, съобщиха от правителствена пресслужба.С 45 317 326 лв. ще бъдат финансирани: ремонт на асфалтова настилка, локални ремонти, отводнителни мероприятия, бетонови работи, полагане на нова хидроизолация и подмяна на фуги на съоръжения, ремонт и монтаж на нови ограничителни системи, възстановяване на вертикалната сигнализация, полагане на хоризонтална маркировка и ландшафтно оформяне.  Очаква се с тяхното изпълнение пътищата да се приведат към съвременните изисквания за безопасност и комфорт на движението.Голяма част от предвидените за ремонт отсечки са по направления, които са изключително натоварени целогодишно, като Монтана - Лом, Пазарджик - Пловдив, Велинград - Сърница, Сливен - Стара Загора и др. Други от обектите са част от туристическите маршрути към българското Черноморие - Добрич - Албена, Карнобат - Бургас и др.Остатъкът от ресурса в размер на 5,5 млн. лв. ще бъде изразходван за изплащане на равностойните парични обезщетения на собствениците на отчуждените имоти и части от имоти, засегнати от изграждането на първия етап от обходния път на град Бургас и локалните платна към него.", "date": "2019.10.02", "title": "Отпускат 51 млн. лева за ремонти на пътища"}
{"url": "https://www.novinite.bg/articles/180873/Okolo-30-ot-novite-jilishta-se-kupuvat-s-kredit", "text": "Около 30% от новите жилища се купуват с кредит. Това сочат данни на Националната асоциация на строителните предприемачи (НАСП). Според Десислава Петрова от една от фирмите, членуващи в асоциацията 70% от сделките в сегмента са са двустайни, като по-голямата част от тях се придобиват за инвестиция. По думите й, при тристайните преобладават броят на имотите купувани за собствено ползване.„Купувачите на апартаменти за даване под наем са хора от малки градове в страната или българи, живеещи в чужбина. От общия брой сделки около една десета са с наши гурбетчии, решили да вложат парите с в имот в родината, като преобладават българите, пребиваващи в момента във Великобритания. По-малките жилища най-често се купуват от млади семейства на възраст над 25 години, а по-просторните от хора между 35-40 годишна възраст“, поясни тя. Петрова добави, че се съкращава и времето за покупка на жилищата.Допреди няколко години то е било обикновено след 7-8 огледа, а сега това става след третия или четвъртия. Голям процент от хората, търсещи да закупят имот, се насочват към ново строителство, заради което почти 100% от проектите се продават преди да получат разрешение за ползване.„Търсенето в София остава основно отново в южните райони. В момента на пазара има предлагане на ново строителство, но не и свръхпредлагане. През миналата година са били издадени около 15 000 разрешителни за строеж, но започнатите проекти са 8000“, поясни тя. „Купувачите отдават все по-голямо внимание на сервизните помещения, особено тези с лесен достъп в самото жилище. Близо 80% от клиентите имат изискване за място за съхранение на вещите, както и мокро помещение, когато търсят нов дом. Тази потребност е пряко свързана с подсигуряването на битово удобство, особено при семействата с деца“, допълва Десислава Петрова. По думите й клиентите се интересуват все повече и от общите части на сградата - имат желание да разгледат някоя от вече построените сгради на инвеститора, за да са наясно какво биха могли да очакват за своя бъдещ нов дом. Председателят на НАП Георги Шопов отново припомни предложението на асоциацията за въвеждане на електронни разрешителни за строеж, каквато е практиката в съседните Северна Македония и Сърбия. „За първите шест месеца на годината строителните предприемачи са внесли в бюджета на Столична община приблизително 7.8 млн. лева от такси за разрешения за строеж на сгради. Издадените визи за изграждане на жилища са с общо 788 214 кв. м РЗП, показва справка в НСИ.", "date": "2019.10.02", "title": "Около 30% от новите жилища се купуват с кредит"}
{"url": "https://www.novinite.bg/articles/180861/Byudjet-2020-10-rast-na-byudjetnite-zaplati-i-dvoen-na-uchitelskite", "text": "Рано е да се говори кои ще са приоритетите в Бюджет 2020, но със сигурност в него влизат планираните 10% скок на заплатите в държавната администрация, както и двойното повишаване на учителските заплати. Това гарантира министърът на финансите Владислав Горанов в Министерския съвет, след края на заседанието, в отговор на въпроса кои са приоритетите за догодина .\"Това са двете сигурни неща, срокът е до края на този месец, на финалната права сме, предстоят разговори с колегите министри\", коментира пред медиите Горанов. Той съобщи още, че за месец септември е налице превишение на разходите със 150 млн. лв., което от своя страна увеличава разходите за деветте месеца на годината. Те възлизат на малко над 1,2 млрд. лв.\"Но голяма част от инвестиционните разходи са струпани в края на годината, така че очакваме бюджетът да не ни изненада в отрицателен аспект и горе-долу се движим в рамката на актуализацията му\", разясни министърът на финансите.Попитан дали трябва да се разделят с коалиционния партньор \"Атака\" заради скандалното поведение на Волен Сидеров в студиото на държавната телевизия, Горанов заяви, че не желае да говори вместо него, но също така подчерта: \"Нищо не налага да дестабилизираме държавата\".В същото време финансовият министър коментира, че всеки носи отговорност за действията си и последствията от тях. \"За мен подобно поведение е неприемливо\", категоричен беше Владислав Горанов.", "date": "2019.10.02", "title": "Бюджет 2020: 10% ръст на бюджетните заплати и двоен - на учителските"}
{"url": "https://www.novinite.bg/articles/180882/Masirana-ataka-v-Sofiya-SPARK-proplaka-che-15-tehni-koli-sa-potrosheni-za-3-dni", "text": "В последно време все повече електро автомобили на компанията SPARK щъкат из столицата, спомагайки за това въздухът в над 2-милионния град да е поне малко по-чист. Явно интереса към този вид споделени коли се засилва, защото на Фейсбук страницата на фирмата оператор се появи обезпокоително съобщение. От него се разбира, че доста автомобили SPARK са обект на посегателства. Вандалщината директно рефлектира върху около 50 000 софиянци, поне така твърдят от компанията. Постът им в социалната мрежа предизвика цунами от съпричастност. Вече над 3500 души са харесали публикацията, 2400 са я споделили, има и стотици коментари:", "date": "2019.10.02", "title": "Масирана атака в София! SPARK проплака, че 15 техни коли са потрошени за 3 дни"}
{"url": "https://www.novinite.bg/articles/180845/KNSB-alarmira-Uvolnyavat-rabotnici-zaradi-Fejsbuk-komentari", "text": "50% от болничните в България за 2019 година са заради т.нар. „бърнаут“ или прегаряне на работното място. Според статистиката 30 на 100 от текучеството на кадри в страната се дължи отново на прегряването. Изразено в пари, това води до 140 млн.лв. загуби.От друга страна, всеки четвърти служител в България не е на ясно какви са очакванията към него от работодателите.Тези данни бяха съобщени в Пловдив от президентът на Конфедерацията на независимите синдикати в България (KНСБ) Пламен Димитров, който представи национална кампания „Арена Работеща България“. Тя цели да постави най-сериозните проблеми на хората на труда, които не са представени в синдикати.Според статистиката 3/4 от работниците в страната не членуват в синдикати, които да ги представляват и няма кой да застане зад исканията им, както и да защити правата им.87 % от работниците и служителите в България имат профили в социалната мрежа  Фейсбук. Вече има такива, които са уволнени, след ползване на социалните мрежи. Темата за социалните мрежи и използването им в работното време не е регуллирана в България, коментираха от синдиката.Пламен Димитров посочи, че една от причината българите да не членуват в синдикати, е защото е нарушено правото на сдружаване в повечето фирми. „ В Пловдив се поставиха традиционно въпросите за заплащането, както във фирмите, така и в системата на висшето образование, нощния труд, извънредния труд, условията на работа, работното време.“, коментира Пламен Димитров.Според синдиката,. 87 % от всички работещи българи имат профили във Фейсбук, а вече има работници, които са уволнени, след ползване на социалните мрежи.„В България има редица примери за уволнени работници, злоупотребили, според работодателите, с корпоративния имидж. Уволняват заради коментари във Фейсбук или за това, че някой е обявил заплатата си в социалните мрежи,“ съобщи още Пламен Димитров.До края на годината в цялата страна КНСБ ще проведени срещи, на които ще се дискутират проблемите на хора, които не са членове на синдикатите.", "date": "2019.10.02", "title": "КНСБ алармира: Уволняват работници заради Фейсбук коментари"}
{"url": "https://www.novinite.bg/articles/180863/Sled-falita-na-Tomas-Kuk-240-turisti-sa-ostanali-v-chernomorski-kurorti-u-nas", "text": "Само 240 туристи, пристигнали у нас по линия на фалиралия туроператор \"Томас Кук\", са останали в курортите \"Златни пясъци\" и \"Слънчев бряг\". Това заяви пред журналисти министърът на туризма Николина Ангелкова.Тя допълни, че в идните дни и те ще отпътуват за родните си места.  Ангелкова напомни, че разходите им са поети от съответните застрахователи.", "date": "2019.10.02", "title": "След фалита на „Томас Кук”: 240 туристи са останали в черноморски курорти у нас"}
{"url": "https://www.novinite.bg/articles/180884/Prekrasnata-Ivet-Lalova-e-naj-barzata-byala-jena-na-Svetovnoto-sred-7-cherni-panteri", "text": "Великолепната ни атлетка Ивет Лалова се класира седма в света, след като преди малко даде време 22,77 секунди във финалния спринт на 200 метра. Планетарният шампионат по лека атлетика се провежда в Доха, Катар.Нашето момиче бе единственото с бял цвят на кожата сред 8 финалистки. Просто отбелязваме, без да влагаме расистка нотка.Очаквано титлата в тази дисциплина отиде при британката Дина Eшър-Смит, която спря хронометрите на 21,88, което е нов национален рекорд на Обединеното кралство, следвана от Бритъни Браун от САЩ с 22.22 и Муджинга Камбунджи от Швейцария с 22.51 секунди.Ивет, която е на 35 години, бяга за трети път в славната си кариера на финал на 200 метра на Световно. Интересното е, че и в предишните 2 пъти тя бе седма.Както е известно - Лалова отдавна си осигури и участие на Олимпиадата догодина в Токио. Там също големите очаквания на феновете са в коронната й дисциплина - 200 метра спринт.", "date": "2019.10.02", "title": "Прекрасната Ивет Лалова е най-бързата бяла жена на Световното сред 7 черни пантери"}
{"url": "https://www.novinite.bg/articles/180874/Tramvaj-blasna-peshehodec-na-bul-Mariya-Luiza", "text": "Трамвай блъсна пешеходец на столичния бул. \"Мария Луиза\". Инцидентът е станал около 11.00 часа, съобщи Bulgaria ON AIR.Наложи се движението по булеварда временно да бъде ограничено.Пострадалият мъж е бил на видима възраст около 80 години. Той е настанен в \"Пирогов\".Причините за инцидента все още се изясняват.", "date": "2019.10.02", "title": "Трамвай блъсна пешеходец на бул. \"Мария Луиза\""}
{"url": "https://www.novinite.bg/articles/180868/SEM-skastriha-Siderov-Narushi-grubo-pravilata", "text": "\r\nСъветът за електронни медии (СЕМ) изрази тревога по повод нарушаване на Споразумението за отразяване на предизборната кампания за провеждане на избори за общински съветници и кметове, подписано между Българската национална телевизия (БНТ) и политическите партии, коалициите от партии и инициативни комитети, одобрено от Централната избирателна комисия (ЦИК), пише в декларация, публикувана на сайта на СЕМ.\r\n\r\n\r\n\r\n\r\n\r\n", "date": "2019.10.02", "title": "СЕМ скастриха Сидеров: Наруши грубо правилата"}
{"url": "https://www.novinite.bg/articles/180859/Chernobil-otvatre-turistite-veche-mogat-da-vidyat-kade-e-zapochnalo-vsichko-SNIMKI-i-VIDEO", "text": "Украйна отвори за туристи епицентъра на Чернобилската ядрена авария – контролната зала на реакторен блок 4.Именно на това място през април 1986 г. съветските инженери спират охлаждащата система на ядрения реактор като част от тест за сигурността, който довежда до неговата експлозия и смъртта на най-малко 54 души. Радиацията, която се отделя в атмосферата, достига до стотици хиляди други. Решението да се отвори за посетители едно от най-радиоактивните места на планетата идва след засиления туристически интерес към ядрената централа след мини сериала на НВО “Чернобил”, който стана най-високо оцененият в историята на телевизията.Изчислено е, че под изградения от цимент и стомана саркофаг все още има 200 тона радиоактивно гориво. Новият саркофаг беше изграден и поставен над четвърти реактор на АЕЦ “Чернобил” през 2016 г.До момента туристи бяха допускани до централата единствено отвън. Повечето от тях се разхождаха в близкия призрачен град Припят и можеха да зърнат АЕЦ “Чернобил” в далечината.Миналата седмица официални лица разведоха журналисти в контролната зала на реактор 4, която се намира под новия саркофаг, за да обявят новите туристически обиколки. Обиколката продължила едва няколко минути, за да не бъдат изложени гостите на големи нива на радиация.Всички туристи ще бъдат с маски и защитно облекло, като ще минават през скенери на влизане и на излизане от централата. Нивата на радиация в самата централа са различни, но са концентрирани най-вече в почвата и растенията. Друга голяма опасност е радиоактивният прах, който покрива всичко. Служителите в централата пръскат всичко със специални химикали, като целта е този прах да не се вдига във въздуха.", "date": "2019.10.02", "title": "Чернобил отвътре, туристите вече могат да видят, къде е започнало всичко (СНИМКИ и ВИДЕО)"}
