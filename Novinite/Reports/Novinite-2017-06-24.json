{"url": "http://www.novinite.bg/articles/146188/Silen-vzriv-sabudi-Studentskiya-grad", "text": "Силен взрив събуди тази сутрин жителите на Студентския град в София, предаде БНТ.Около 6 часа и 10 минути сутринта започнал пожар в склад до блок 60-ти, където се помещава офисът на частната охранителната фирма \"Ви Ти Ай Секюрити\". Складът също е собственост на фирмата. Сигналът за пожар е подаден в 6 часа и 17 минути на спешен телефон 112. На място веднага са изпратени две пожарни коли и екип на МВР. По първоначални данни са се запалили боклуци в складово помещение.Няма данни за пострадали. В момента се разследва причината за инцидента.", "date": "2017.06.24", "title": "Силен взрив събуди Студентския град"}
{"url": "http://www.novinite.bg/articles/146201/Arestuvaha-15-dushi-za-narkotici-na-tehnoparti", "text": "\r\n15 души са увани снощи на технопарти в  в , съобщиха от МВР, предаде бТВ. В 14 от тях са открити , а един е задържан за шофиране под въздействието на дрога. Образувани са 15 бързи полицейски производства.\r\nската полиция е провела , която е започнала в 22 ч. вечерта и е продължила до 6 часа тази сутрин.\r\n", "date": "2017.06.24", "title": "Арестуваха 15 души за наркотици на технопарти"}
{"url": "http://www.novinite.bg/articles/146200/Strelba-v-stolichniya-kv-Drujba", "text": "Стрелба в столичния квартал „Дружба”. Късно снощи пред заложна къща в квартала мъж извадил газов пистолет и стрелял срещу служител на заложната къща, който се заключил в помещението, предаде Нова телевизия.Нападателят е задържан за изясняване на причините за стрелбата. ", "date": "2017.06.24", "title": "Стрелба в столичния кв. \"Дружба\""}
{"url": "http://www.novinite.bg/articles/146192/Grigor-Dimitrov-Obicham-da-predvijdam-dejstviyata-na-oponenta", "text": "Ракета номер едно на България Григор Димитров ще играе днес срещу Фелисиано Лопес за място на финала на турнира в Куинс. Българинът е носител на трофея за 2014 година. Полуфиналът на нашето момче започва около 17,00 ч. наше време.Гришо говори нашироко преди мача със стария познайник, като започна с анализ на вчерашната си победа над руснака Медведев.\"Не беше приятно да започнем мача с 10-минутно прекъсване, но трябва да си готов да преодолееш всякакви препятствия по време на мач, а днес също имаше няколко такива. Условията бяха много тежки - нужно бе да съм напълно концентриран върху собственото си представяне.Доволен съм, че успях да се справя със ситуацията на корта и по-специално в третия сет. Мисля си, че играх добре и в първия, но тогава нямаше много разигравания. Вече във втория сет започнах да търся нужния пробив.В третия сет изостанах в резултата с пробив и се наложи да намеря начин да осъществя обрат. И го сторих,\" анализира Димитров.\"Наслаждавам се на сезона на тревни кортове. Никога не знаеш колко дълго ще продължи той и колко мачове ще изиграеш. Играта ми като цяло е много подходяща за трева. Обичам бързите настилки, да мога да използвам моя слайс повече. Обичам да предвиждам действията на опонента - тази игра на котка и мишка,\" допълни той.\"Фели е супер опитен играч. Той разчита много на тактиката. Използва сервис-воле. Ще седнем с моя треньор и ще обсъдим какво да предприемем като изградим план. Нужно е да се съсредоточа върху моята игра, а това правя и по време на целия турнир.\"Източник: ", "date": "2017.06.24", "title": "Григор Димитров: Обичам да предвиждам действията на опонента"}
{"url": "http://www.novinite.bg/articles/146194/Iliyan-Micanski-Levski-shte-otstrani-Sutieska-no-v-sablekalnyata-ima-razdelenie", "text": "Националът на България Илиян Мицански направи интересни изказвания за бившия си тим - Левски. Медиите в Хърватия потърсиха българина, за да коментира евентуалния двубой между Хайдук (Сплит) и \"сините\" в Лигавропа. Преди това обаче столичани трябва да отстранят Сутиеска.\"Говори се, че финансовото положение в Левски не е добро, но докато бях в клуба, всичко беше окей. Затова говори и привличането на шест-седем нови попълнения. Пристигнаха предимно играчи, които са били в школата на Левски. Мисля че ще отнеме време, в което да се докажат. Вярвам, че Левски ще отстрани Сутиеска, но след това ще му бъде много трудно срещу Хайдук. Не съм запознат много с хърватския футбол, но от време на време се чувам със старши треньора на Динамо (Загреб) - Ивайло Петев\", заяви Мицански пред \"Спортске новости\".\"Играл съм в чужбина и такова нещо като в България няма. В съблекалнята на Левски има разделение българи на чужденци, но така е на Балканите. В другите страни такова нещо няма. Даниел Боримиров се опитва да направи нещо ново с тима, но с потенциала, с който разполага, едва ли ще може да се противопостави на Лудогорец. Аз съм приятел със сина на спортния директор - Алекс Боримиров. Той е младо момче на 19 години, което притежава интересен ляв крак. В Левски има няколко африкански играчи, но те по принцип са непостоянни в изявите си. Бабатунде Адениджи може да вкара изключителен гол, а след това да пропусне много изгодна ситуация. Такава е ситуацията и с новия нападател Жуниор Мапуку“, анализира Мицански.Източник: ", "date": "2017.06.24", "title": "Илиян Мицански: Левски ще отстрани Сутиеска, но в съблекалнята има разделение"}
{"url": "http://www.novinite.bg/articles/146195/Stojcho-Mladenov-pomaga-na-Dunav-za-dvuboya-s-Irtish", "text": "Треньорът на евроучастника ни Дунав (Русе) - Веселин Великов, ще търси съвети и информация за състоянието и играта на Иртиш (Павлодар) от Стойчо Младенов, пише \"Тема Спорт\".Наставникът на \"драконите\" вече имал уговорка да се чуе с Младенов, който да му разкаже подробности за играта на водения от Димитър Димитров -Херо тим. Днес Иртиш се изправя срещу Кайсар на Младенов в двубой от 17-ия кръг на шампионата в Казахстан. Междувременно Великов говори пред казахстанските медии, като изрази надежда тимът му да изтръгне равенство или загуба с един гол при гостуването в Павлодар.Източник: ", "date": "2017.06.24", "title": "Стойчо Младенов помага на Дунав за двубоя с Иртиш"}
{"url": "http://www.novinite.bg/articles/146197/Nad-200-vida-bilki-v-Prirodniya-park-Rilski-manastir", "text": "\r\nНад 200 вида  има на територията на Природния парк \"\". За да бъдат полезни през цялата година, набраните  е важно да бъдат съхранявани правилно и при подходящи условия, обясниха специалисти от Института по ботаника към Българската академия на науките, предаде БНТ.\r\n\r\nПрез този сезон на разрешените места в природен парк „\" се берат най-много мащерка, жълт кантарион, бял равнец, чобанка, шипка и глог.\r\nДесислава Андонова, ст. експерт по флората в Природен парк \"\": Това са най-често срещаните , които може би имат най-добри вкусови качества, защото мащерката е много хубава за чай, за разлика например от жълтия кантарион и белия равнец, които имат малко по-горчив вкус.\r\nСпециалистите съветват билкарите да берат внимателно лечебните растения, без да унищожават кореновата им система.\r\nДесислава Андонова, ст. експерт по флората в Природен парк \"\": Това са видове, които са ендемити, видове, които са включени в закона за биологичното разнообразие. Популацията на тези видове са с много ниска численост.\r\nМного от лечебните растения могат да бъдат и опасни. Такива са момината сълза и дванайсетопръстника. Според специалистите, е важно да не се прекалява с количеството , които се използват за чай или лек.\r\nПроф. Димитър Пеев, Институт по ботаника към Българската академия на науките: Въпросът е не само дали действа, а какво количество действа. Определено количество може да има лечебен ефект, а по-голямо количество да има отрицателен или да бъде отровно дадено растение.\r\nЗа да бъде една билка ефикасна след изсушаване, трябва да се съхранявана при подходящи условия, съветват специалистите.\r\nПроф. Димитър Пеев, Институт по ботаника към Българската академия на науките: Сушене на проветриво и хладно място, за да не се разрушават активните вещества, след това в сухо помещение, проветриво помещение в платнени или хартиени торби.\r\nОт Института по ботаника съветват лечебните растения да се берат рано сутрин, защото слънцето още не е нагряло цветовете и листата,а етеричните масла, които съдържат, не се изпаряват.\r\n", "date": "2017.06.24", "title": "Над 200 вида билки в Природния парк \"Рилски манастир\""}
{"url": "http://www.novinite.bg/articles/146182/Pet-jertvi-pri-tokov-udar-v-turski-akvapark", "text": "\r\nПетима души загинаха при  в аквапарк в Турция. Сред те са и три деца, предаде бТВ. Сред загиналите са управителят на парка в черноморската провинция Сакария и синът му. Те се гмурнали, за да помогнат на децата, които плували в басейна.\r\nИ петимата били откарани в болница, но докторите не могли да ги спасят.\r\nТурските власти разследват случая.\r\n", "date": "2017.06.24", "title": "Пет жертви при токов удар в турски аквапарк"}
{"url": "http://www.novinite.bg/articles/146210/Parvata-jena-gondolier-vav-Veneciya-stava-maj", "text": "Германката Александра Хай, която бе призната за първата жена гондолиер във Венеция, обяви, че ще смени пола си, предаде Нова телевизия.\"Подкрепям равните права за жените и смятам, че като човек, усвоил управлението на гондола, доказах, че дори и девойките могат да го правят. Но аз не съм жена и борбата на феминизма не е моя лична борба. Аз просто искам да се занимавам с работа, към която изпитвам страст и да изглеждам така, че хората да виждат в мен същия човек, който виждам аз\", пише Хай във Facebook.Хай обявява още, че вече се казва Александър и говори за себе си в мъжки род. Казва, че планира операция за смяна на пола в Сан Франциско.Тя става стажант гондолиер през 1996 г., но много години не може да вземе лиценз. Президентът на Асоциацията на гондолиерите на Венеция Роберто Лупи възразява срещу приемането на германката в древната гилдия, която 900 години предава занаята от баща на син.През 2007 г. Хай спечели съдебен процес и официално стана първата жена, която работи като частен гондолиер във Венеция. ", "date": "2017.06.24", "title": "Първата жена гондолиер във Венеция... става мъж"}
{"url": "http://www.novinite.bg/articles/146193/PFK-CSKA-AD-otnovo-vliza-v-sada", "text": "Софийски градски съд свика заседание на 13 юли по възражение на ПФК ЦСКА АД, което е в несъстоятелност. То е входирано против приемането на вземане на НАП, включено в допълнителния списък на приетите вземания. Този дълг вече е вписан в Търговския регистър, пише „Тема Спорт“.Жалбата не е срещу основния приет дълг към НАП в размер на 4,5 милиона лева, а срещу друго по-малко задължение. Мотивите на обжалването не са известни, а синдик Дора Милева отказа подробности с мотив, че е заета.Заседанието трябва да се проведе на 13 юли от 16 часа, като са призовани синдикът, длъжникът, както и кредиторът НАП. Съдът е разрешил на Милева да сключи договор с адвокат на минимално възнаграждение, който да й помага в дейността около фалиралото дружество.Синдикът вече изготви списък с одобрени вземания на базата на офертата за 8 милиона лева на \"Ред Енимълс\". Той беше вписан в Търговския регистър в четвъртък и подлежи на обжалване в 14-дневен срок. Една жалба - на самия длъжник, вече е подадена, очакват се и други.Източник: ", "date": "2017.06.24", "title": "ПФК ЦСКА АД отново влиза в съда"}
{"url": "http://www.novinite.bg/articles/146184/Zatrupani-blizo-140-dushi-zaradi-svlachishte-v-kitajskata-provinciya-Sachuan", "text": "Около 140 души бяха затрупани от свлачище в китайската провинция Съчуан, предаде Би Би Си, информира бТВ.Природното бедствие било предизвикано от дъждове. Разрушени са около 40 къщи в село Синмо. На  мястото тече спасителна операция. Кадри показват как булдозери разчистват срутилата се маса.Свлачището е станало около 6 ч. сутринта местно време (1 ч. българско време).Двукилометров участък от течението на река е блокиран.", "date": "2017.06.24", "title": "Затрупани близо 140 души заради свлачище в китайската провинция Съчуан"}
{"url": "http://www.novinite.bg/articles/146187/Izvadiha-evolyucionnata-teoriya-na-Darvin-ot-turskite-uchebnici", "text": "\r\nГимназистите в съседна Турция повече няма да учат теория за еволюцията на Чарлз Дарвин, решиха управници, предаде бТВ. Темата е извадена от учебния материал с цел да се „елиминират спорни теми”, заяви ръководителят на националния борд по образование Алпаслан Дюрмус.\r\n„Ако учениците ни нямат нужните знания или информация, за да разберат дебата по спорни въпроси, ние просто ги изключваме”, поясни Дюрмус.\r\nПроектът на новата програма е одобрен от президента Реджеп Ердоган и ще бъде публикуван в Държавен вестник следващата седмица. Новата учебна програма влиза в сила от учебната 2017 – 2018 г.\r\nДецата ще изучават обаче открития и текстове на мюсюлмански и конкретно турски учени. В часовете по история ще се преподава „отвъд евроцентризма”, а в тези по музика учениците ще изучават „всички видове турска музика”.\r\nТурската опозиционна партия Народнорепубликанска партия заяви, че управляващата партия се опитва да подкопае светската образователна система на Турция и да я превърне в ислямистка. Според депутати опитът на правителството да управлява страната с догми през XXI в. ще има обратен ефект.\r\nСпоред Баръш Яркадаш, депутат от опозиционната партия, е възможно правителството да стигне и по-далеч, като забрани да се публикуват книги за еволюцията.\r\n", "date": "2017.06.24", "title": "Извадиха еволюционната теория на Дарвин от турските учебници"}
{"url": "http://www.novinite.bg/articles/146183/Aleksandar-Vuchich-oficialno-vstapi-v-dlajnost-kato-prezident-na-Sarbiya", "text": "\r\n официално встъпи в длъжност като  на Сърбия. На церемония в двореца „” в столицата Белград присъстваха общо 5000 гости, включително и представители от над 60 чуждестранни делегации, предаде бТВ.\r\nТой положи клетва като държавен глава още на 31 май. На приема снощи бяха поканени гости както от , така и от съседните страни, САЩ, Русия, ЕС, НАТО и Китай.\r\nВучич ги посрещаше заедно със съпругата си Тамара. Това бе първа публична поява за нея, откакто му роди син на 10 юни.\r\nВ своята реч по встъпването си в длъжност новият сръбски  подчерта, че страната му се гордее със своите традиционни приятелски отношения с Русия. „Намираме се на пътя към Европа и искаме да останем на него”, отбеляза в същото време Вучич.\r\n", "date": "2017.06.24", "title": "Александър Вучич официално встъпи в длъжност като президент на Сърбия"}
{"url": "http://www.novinite.bg/articles/146198/Bez-kameri-na-preskonferencii-v-Beliya-dom-CNN-izpratiha-hudojnik", "text": "\r\nСлед като говорителят на  Шон Спайсър обяви, че телевизионните камери и фотоапаратите вече няма да бъдат допускане на някои негови брифинги, от Си Ен Ен вчера изпратиха… , който да отрази събитието, предаде бТВ.\r\nОт медията са наели Бил Хенеси, който направил доста сполучливи скици по време на брифинга.\r\n\r\nОт Асоциацията на кореспондентите, акредитирани към , изрази възраженията си към забраната.\r\n„Американците трябва да имат възможност да гледат и слушат как висшите ръководители отговарят на въпросите на независимите медии”, коментират от Асоциацията.\r\n", "date": "2017.06.24", "title": "Без камери на пресконференции в Белия дом, CNN изпратиха художник"}
{"url": "http://www.novinite.bg/articles/146205/Dva-samoubijstveni-atentata-v-Iztochen-Mosul", "text": "\r\nАтентатори камикадзе се взривиха в източната част на , която отново е под контрола на иракската армия, и причиниха смъртта на трима души, съобщиха представители на сигурността и здравните власти, цитирани от Франс прес, предаде бТВ.\r\nМишена на атаките, станали късно снощи, е бил квартал Мусана, в момент когато хората пазарували за празника Айд ал Фитр, бележещ края на месеца на мюсюлманския пост Рамазан.\r\nПървият от атентаторите се взривил точно когато го приближил полицай, загинал на място, уточни полицейски служител. Вторият успял да влезе в търговския център и задействал взривното си устройство насред цивилното население, убивайки най-малко двама души и ранявайки деветима. Имало и трети, който бил убит от полицията, преди да задейства жилетката си с експлозиви. \r\nПрез януари иракските сили прогониха джихадистите от „Ислямска държава” от Източен , а сега се опитват да ги изтласкат и от последната им територия в западната част на града.\r\n е последният голям бастион на  в Ирак.\r\nВ Париж днес френски медии съобщиха, че френската журналистка Вероник Робер, която бе ранена при експлозия на мина в , докато правела репортаж, е издъхнала от раните си.\r\nСлед като бе оперирана в Багдад, в нощта на четвъртък срещу петък журналистката бе прехвърлена във военна болница край Париж. Двамата й колеги – французинът Стефан Вилньов и иракчанинът Бахтияр Адад – загинаха при взрива, припомня АФП. \r\n", "date": "2017.06.24", "title": "Два самоубийствени атентата в Източен Мосул"}
{"url": "http://www.novinite.bg/articles/146206/Zabraniha-gej-parad-v-Istanbul", "text": "Турските власти съобщиха, че няма да разрешат планиран за неделя гей парад в Истанбул, предаде Асошиейтед прес, информира бТВ. Валийството на Истанбул съобщи днес, че шествието в подкрепа на правата на ЛГБТ общността (лесбийки, гейове, бисексуални и транссексуални) ще бъде забранено заради риск за сигурността на участниците, туристите и обществения ред.Активисти на общността обявиха в социалните медии, че ще организират шествие, което ще започне от площад Таксим.Валийството на Истанбул изтъкна, че този район не е предназначен за демонстрации, а освен това не е постъпила необходимата молба за разрешаване на шествието.Местните власти изтъкнаха още, че е имало \"сериозни реакции\" против парада от страна на различни групи. Парадът на гордостта в Истанбул през 2014 г. привлече над 100 000 души и беше едно от най-масовите събирания на ЛГБТ общността в мюсюлманския свят.Оттогава властите не са разрешавали гей паради.", "date": "2017.06.24", "title": "Забраниха гей парад в Истанбул"}
{"url": "http://www.novinite.bg/articles/146208/Zadarjaha-teroristi-s-eleci-natapkani-s-eksplozivi-v-Turciya", "text": "Турската полиция арестува петима потенциални атентатори-самоубийци в провинция Хатай, разположена близо до границата със Сирия, съобщава БГНЕС, информира Нова телевизия.Трима от арестуваните са сирийци. Двама от тях носели натъпкани с експлозиви елеци и били готови да се взривят, гласи информация на местните власти.Арестите били извършени точно преди заподозрените да достигнат до центъра на града.Все още няма информация за това към коя екстремистка групировка принадлежат задържаните.През последните няколко години в Турция бяха извършени редица терористични атаки, включително и от екстремисти от \"Ислямска държава\". ", "date": "2017.06.24", "title": "Задържаха терористи с елеци, натъпкани с експлозиви в Турция"}
{"url": "http://www.novinite.bg/articles/146189/Koga-idvat-jegite-do-40-gradusa", "text": "До 40 градуса в някои части от страната. Това очакват синоптиците да се случи към четвъртък-петък следващата седмица, предаде Нова телевизия. Този уикенд времето ще е чудесно по Черноморието. Ще е слънчево, със слаб бриз, без валежи. Максималните температури на въздуха ще стигат до 26-30 градуса, а морската вода по южното крайбрежие ще е към 24 градуса, по северното - около 21. Вълнението ще е 2 бала.В останалата част от страната: слънчево време с кратки валежи следобед само над районите от Южна България.Вятърът ще се обърне от северозапад и съвсем малко ще понижи температурите, но отново денят ще бъде горещ.Максималните стойности, които се очакват за събота са от 29 до 34 градуса, в някои райони като Сандански по-високи - до 35-36 градуса.Имайте предвид, че в планините следобед на места ще превали. Повече ще бъдат валежите в Рило-Родопската област. Температурите ще са високи -  на височина 1200 м през деня ще бъде 24 градуса.Жегата определено не е само при нас, а в цяла Южна Европа.В много държави като Испания, Франция, Италия, Австрия, Западните Балкани са обявени предупреждения от първа и втора степен за опасно горещо време. Стойностите в Испания отново ще прехвърлят 40 градуса.За избралите Гърция през почивните дни - очаквайте само слънце и високи температури до 35 градуса.У нас  в неделя, както и през следващата седмица ще продължава да е слънчево и доста топло. Към четвъртък - петък дори температурите ще са необичайно високи - прогнозата е до 40 градуса на места.  ", "date": "2017.06.24", "title": "Кога идват жегите до 40 градуса"}
{"url": "http://www.novinite.bg/articles/146190/Kniga-za-Apostola-izdadoha-uchenici-ot-Karlovo", "text": "\r\nУченици от  в  издадоха  по повод 180 -та годишнина от рождението на Васил Левски. Освен за Апостола на българската свобода в та читателя ще може да прочете за най-видните карловци и за значимите местности в региона, предаде БНТ.\r\n\r\nКнигата \"180 причини да се гордеем, че сме карловци\" е съвместен продукт на двата клуба към училището \"Краезнание\" и \"Мултимедийна работилница\". Първо те от клуб \"Краезнание\" събрали информация за най-бележитите личности от миналото и за интересни обекти и забележителности в Карлово.\r\nЧудомира Зонева - ученичка в 7-ми клас на СУ \"Христо Проданов\": Първоначално мислехме, че няма да съберем 180 причини, но след това събрахме 232 и трябваше да ги събираме по групи, за да успеем да ги смалим до 180. Трябва наистина да сме горди, че сме карловци, защото първо е града на Апостола, освен това и на много други известни личности.\r\nПосланието на та е, че всеки българин трябва да се гордее с Левски и никога да не го забравя, защото той е Апостола на българската свобода\r\nЦветан Василев - ученик в 7-ми клас: Той е бил просто един обикновен човек, според мен е не правилно да го издигаме като светец защото и той е правил както всеки човек и той е обичал и той е правил грешки.\r\nВъзпитаниците от клуб \"Мултимедийна работилница\" са направили предпечатната подготовка и графичния дизайн на та. По-голямата част от снимковия материал е бил предоставен от историческите музеи в , Клисура и Калофер. В изданието има и авторски снимки на техни съученици.\r\nНикола Николов - ученик в 11-ти клас: Много усилия ни отне, защото работихме със специфичен софтуер, чрез който трябваше да се учим и заедно с нашия ръководител ние заедно обработихме всичко.\r\nДиректорката на ученото заведение посочи, че уроците по родолюбие са традиция в училището и на първо място е патриотичното възпитание на те.\r\nМариана Маринова - директор на СУ \"Христо Проданов\": Книгата е ценна не само затова, че са събрани толкова материали, но и с това че самата предпечатка, дизайна е също дело на нашите ученици.\r\nЯна Минева - преподавател по история: Вярвам, че нещо толкова хубаво ще остане в историята на нашия град. Книгата завършва с изречението допишете вие, защото сме сигурни, че карловци ще открият други нови причини, с които да се гордеят.\r\nКнигата предстои да бъде представена официално пред жителите на Карлово. Учениците обмислят да изработят и документален филм за Освобождението на България.\r\n", "date": "2017.06.24", "title": "Книга за Апостола издадоха ученици от Карлово"}
{"url": "http://www.novinite.bg/articles/146180/Signal-za-bomba-zatvori-letishte-Sofiya-tazi-nosht", "text": "Фалшив сигнал за бомба на Летище София тази нощ. Двата терминала бяха отцепени около 23:30 часа. Хората изчакваха и не бяха допускани в близост до терминалите, предаде Нова телевизия.Час след полунощ движението на автомобилите в района беше възстановено. Сигналът за взривното устройство е подаден на телефон 112, потвърдиха от пресцентъра на Министерство на транспорта. Чакащи пътници твърдяха, че самолетите кръжат във въздуха, но от министерството заявиха, че самолетите са излитали и кацали по разписание.След сигнала на място са пристигнали екипи, които са проверили и  двата терминала, без да открият повод за тревога. ", "date": "2017.06.24", "title": "Сигнал за бомба затвори летище София тази нощ"}
{"url": "http://www.novinite.bg/articles/146185/Dneven-horoskop-za-24-yuni-2017g", "text": "Не се чувствате особено комфортно, заради всички неща, които трябва да свършите днес, но това не означава, че трябва да се отказвате. Всъщност ако правите всичко както трябва, ще разберете, че нещата стават все по-хубави. Може да не се гордеете с чувствата си днес, но със сигурност не можете да ги отречете! Днес ще бъдете свидетели на ситуация, която няма да ви направи особено щастливи, но ще го преодолеете. Борете се за това, което искате.Днес не се чувствате във форма. Наясно сте, че ако се захванете с нещо, няма да го свършите по възможно най-добрия начин. По-добре се обадете и отменете ангажиментите си. Останете вкъщи или правете нещо, което ви харесва.  Ако сте представител на някой от останалите зодиакални знаци, можете да намерите своя дневен хороскоп .", "date": "2017.06.24", "title": "Дневен хороскоп за 24 юни 2017г."}
{"url": "http://www.novinite.bg/articles/146186/Kade-jivee-edin-ot-naj-edrite-balgari", "text": "\r\n е един от най-едрите хора в , тежи 256 килограма. Хората обаче го приемат не според необичайния му външен вид, а според характера. Екип на бТВ му отиде на гости във врачанското село Лиляче.\r\n\"Похапвам си, но не ям толкова много\", казва Гриша. Признава, че всичко му е трудно с това тегло.\r\nСпомня си, че в казармата е влязъл 68 килограма и след 2 години и 53 дни служба се уволнил 84 килограма.\r\n\"Надеждата умира последна. Иска ми се да бъда какъвто съм бил\", допълва Гриша.\r\nТой иска да си направи операция на стомаха, подобна на тази на режисьора Люси Иларионов, но няма необходимите средства, затова се надява да има желаещи да му помогнат.\r\n", "date": "2017.06.24", "title": "Къде живее един от най-едрите българи"}
{"url": "http://www.novinite.bg/articles/146181/Zemetresenie-vav-Vrancha", "text": "Земетресение от 4,2 по Рихтер разлюля тази нощ района на Вранча, предаде Нова телевизия. Трусът е регистриран около 02:50 часа, съобщи Европейският средиземноморски сеизмологичен център.Епицентърът е на 130 км северно от Букурещ. ", "date": "2017.06.24", "title": "Земетресение във Вранча"}
{"url": "http://www.novinite.bg/articles/146196/Pamporovo-otkriva-letniya-turisticheski-sezon", "text": "\r\nВ  се открива днес летния туристически сезон. През целия ден лифтовете ще работят безплатно за всички гости. Много изненади очакват почитателите на планината през то, предаде БНТ.\r\nДвете туристически зони отварят едновременно и ще предлагат общи пакети на запалените планинари. Днес за всички гости лифтовете работят безплатно, а през целия сезон лифткартата ще струва 24 лева за ден.Атрактивни веломаршрути ще привличат туристите. Велопреходите вече започнаха с Пампорово байк фест. Предлагат се и различни пешеходни турове, а за семействата, предпочели летен отдих на планина има специални пакети.", "date": "2017.06.24", "title": "Пампорово открива летния туристически сезон"}
{"url": "http://www.novinite.bg/articles/146202/Sofiya-disha-zatvarya-chast-ot-sofijskite-ulici", "text": "Фестивалът за градска култура „София диша” затваря улици в центъра на София и тази година, предаде бТВ. Тази година фестивалът е и на ново място – около храм-паметник „Александър Невски”.Движението около паметника ще бъде затворено до полунощ в неделя, като няма да се допускат коли и по ул. „Оборище”, ул. „Дунав” и ул. „11 август”.Тази година ще има и фестивална зона „България”, която ще е посветена на българските традиции и обичаи, народните занаяти и музикален и танцов фолклор.Фестивалът започва в 16:00 ч.", "date": "2017.06.24", "title": "„София диша” затваря част от софийските улици"}
{"url": "http://www.novinite.bg/articles/146209/Opashki-na-Makaza", "text": "\r\nОгромни опаши са се образували на , предаде бТВ. На гръцка територия опашката е 3 км, а в България – около 1,5 км. Чака се минимум два часа, твърдят потърпевшите.\r\nВсяка година през лятото, особено в почивни дни, се образуват подобни  при „Маказа”, тъй като граничният пункт е с много малък капацитет.\r\n", "date": "2017.06.24", "title": "Опашки на „Маказа”"}
{"url": "http://www.novinite.bg/articles/146179/Enovden-e", "text": "Еньовден е. Празникът съвпада с лятното слънцестоене, затова и много от поверията и обичаите са свързани с пътя на небесното светило и култа към него, предаде Нова телевизия. Според народа на Еньовден започва далечното начало на зимата – казва се: „Еньо си наметнал кожуха да върви за сняг“.Вярва се, че сутринта на празника, когато изгрява слънцето, то „трепти“, „играе“ и който види това, ще бъде здрав през годината.Точно по изгрев всеки трябва да се обърне с лице към него и през рамо да наблюдава сянката си. Отразява ли се тя цяла, човекът ще бъде здрав през годината, а очертае ли се наполовина – ще боледува, гласи народното поверие.Грижата за съхраняване на реколтата и страхът от природните сили са породили още един ритуал — забраната да се жъне на Еньовден. Според поверието Свети Еньо ще порази с гръм нивата на онзи, който не го е уважил на празника му, а е отишъл да работи.Смята се, че на Еньовден различните треви и билки имат най-голяма лечебна сила, особено на изгрев слънце.Затова е най-добре да се берат рано сутринта преди изгрев слънце. Набраните за зимата билки трябва да са „77 и половина“ – за всички болести и за „болестта без име“. От набраните билки, между които на първо място е еньовчето, жените правят еньовски китки и венци, вързани с червен конец. Те се окачват на различни места из дома и през годината ги използват за лек.С билките, събрани на Еньовден, според народните вярвания се лекуват бездетни жени, прогонват се зли духове, правят се магии за любов и омраза.Имен ден празнуват всички с имената Еньо, Енчо, Йоана, Йоан, Яни, Яна, Янина, Янка, Янита, Янко, Янчо. ", "date": "2017.06.24", "title": "Еньовден е!"}
{"url": "http://www.novinite.bg/articles/146211/Nana-prizna-che-otnovo-sa-j-otkrili-rak-na-gardata", "text": "„През 2012 г. бях диагностицирана с рак на гърдата. След като преминах успешно лечение, пет години всичко беше чудесно. Но от доста време пазя нещо в тайна. Сега дойде време да го споделя с вас. Отново имам рак. Този път на другата гърда”. Това сподели Нана Гладуиш в ефира на предаването „Съдебен спор” по NOVA.Водещата каза през сълзи, че доскоро е планирала лятната си почивка, но сега й се налага пак да мисли за операция и химиотерапия.„Предстои ми битка. И, ако един път съм успяла да се справя, вярвам, надявам се, моля се да се справя и втори път. И да стана още по-голям пример за всички хора с онкологични заболявания в България”, сподели още Нана.Преди години тя основа фондация \"Една от 8\", която работи по проекти в подкрепа на жените, болни от рак на гърдата.  ", "date": "2017.06.24", "title": "Нана призна, че отново са й открили рак на гърдата"}
{"url": "http://www.novinite.bg/articles/146203/Gerdjikov-Ne-sme-vrazvali-racete-na-Borisov-za-iztrebitelite", "text": "Не сме връзвали ръцете на Бойко Борисов за изтребителите. Това каза в предаването „Тази събота” по bTV бившият служебен премиер Огнян Герджиков, след като вчера премиерът Борисов заяви, че шведските изтребители „Грипен” са предопределени.„Те можеха съвсем спокойно да решат и всичко друго. Нямаше обвързваща сила”, уточни Герджиков.По думите му служебният кабинет е одобрил „Грипен”, защото е имало такова експертно мнение от военни специалисти. „Аз лично винаги отдавам приоритет на експертните решения пред политическите”, отбеляза той.Герджиков определи като поредната „тежка самодейност” идеята на ГЕРБ за 10-годишна абсолютна давност на дълговете с промени в закона.„Има абсолютна давност в публичните вземания, но в частните отношения ще бъде катастрофа”, прогнозира Герджиков.„Един съдебен процес в България много често трае над 10 г. По време на съдебния процес давността не тече, тя е спряла. Минат 10 г. и тези пари никога не мога да си ги взема, защото е изтекла давността. Това е страхотен стимул за длъжниците да бягат. Ще има едно криене, едни болни адвокати”, обясни той.Според него мярката до 2 г. разплащанията в брой да бъдат ограничени до 1000 лв., която беше приета на първо четене в парламента, е несъразмерна. „1000 лв. е твърде нисък праг и това ще спъне много елементарни разплащания”, коментира той. „Ако става дума за плащания между търговци -  да, но за обикновени хора, ако например искам да ви продам колело за 1000 лв. – защо? За да платим допълнително такси, за да рискуваме да минем през банкова система, където не се знае дали няма да се блокира и нещо да стане?”, попита Герджиков.Според него това, че парламентът работи трудно, има и своите плюсове, тъй като по думите му свръхпроизводството на закони показва безсилието на една държава. Ние сме шампиони по непрекъснати промени в законите, заяви той. Герджиков даде пример с Кодекса за социално осигуряване, който от 2000 г. до средата на 2017 г. е бил променян 120 пъти.Бившият служебен премиер Огнян Герджиков отчете като грешка, която не би повторил, прекалено многото кадруване по време на служебното правителство.„Не бива един служебен кабинет да прави толкова много уволнения и назначения, само там, където наистина се налага”, посочи той.  Герджиков заяви, че не би назначил за шеф на митниците Георги Костов, който при служебния кабинет беше уволнен като главен секретар на МВР. „Това е въпрос на решение на сегашния кабинет. На бюрото на премиера бях оставил папка, в която пишеше неща, които не са от най-добрите”, отбеляза Герджиков, но не пожела да навлиза в подробности.Герджиков коментира, че отново би приел, ако го поканят за служебен премиер, защото вече е  натрупал допълнителния опит, който е много ценен. „Имам усещането, че нашият служебен кабинет в общи линии се справи много добре”, заяви той.Герджиков призна също, че с президента Румен Радев са се чули само веднъж след мандата.", "date": "2017.06.24", "title": "Герджиков: Не сме връзвали ръцете на Борисов за изтребителите"}
{"url": "http://www.novinite.bg/articles/146178/Slancheva-i-mnogo-goreshta-sabota", "text": "Днес ще бъде предимно слънчево. Около и след обяд над планинските райони ще се развива купеста и купесто-дъждовна облачност и на отделни места там ще превали и прегърми. Ще духа слаб до умерен северозападен вятър. Максималните температури ще са между 29° и 34°, на места в низините и малко по-високи, съобщи НИМХ.Атмосферното налягане е близко до средното за месеца и няма да се променя съществено.Над планините ще преобладава слънчево време с временни увеличения на облачността, по-значителни след обяд, когато на места ще превали и прегърми. На повече места ще са валежите в Рило-Родопската област. Ще духа до умерен северозападен вятър. Максималната температура на височина 1200 метра ще е около 24°, на 2000 метра – около 16°.Над Черноморието ще преобладава слънчево време. Преди обяд вятърът ще е от северозапад, след обяд ще се ориентира от изток-югоизток, но ще е предимно слаб. Максимални температури на въздуха: 26-30°. Температурата на морската вода е 21-24°. Вълнението на морето - 2 бала.", "date": "2017.06.24", "title": "Слънчева и много гореща събота"}
{"url": "http://www.novinite.bg/articles/146199/Evakuiraha-800-apartamenta-v-London", "text": "Хиляди лондончани са евакуирани от жилищни блокове, подобни на този, който изгоря миналата седмица, предаде Нова телевизия. Една от общините в столицата изпразни 800 апартамента, за да бъде извършена обстойна инспекция на сградите.79 души загинаха при пожара в блок „Гренфел Тауър” миналата седмица.Заключението на експертите беше, че огънят е тръгнал от дефектирал хладилник и се е разпространил толкова бързо заради облицовката на блока, която не е била пожаро безопасна.Сега, от съображения за сигурност, около 4 000 души бяха изведени принудително от домовете си. За сметка на общината са наети няколко хотела, където хората ще бъдат настанени.Евакуацията предизвика недоволство сред някои от гражданите. ", "date": "2017.06.24", "title": "Евакуираха 800 апартамента в Лондон"}
{"url": "http://www.novinite.bg/articles/146204/Chelen-udar-v-burgaski-kvartal-otne-jivota-na-pet-choveka", "text": "Четирима души загинаха на място при жестока катастрофа, станала в бургаския квартал „Ветен” в събота, съобщават от МВР, предаде Нова телевизия. В бургаската болница бе откарана още една пострадала при инцидента жена. Няколко часа по-късно бе съобщено, че лекарите не са успели да се преборят за живота й.По първоначална информация, на входа на магистралата, лек автомобил, идващ от квартала, се ударил челно в друга кола.Малко по-рано, при друга катастрофа на пътя село Звездец – Малко Търново в посока Бургас, моторист се е блъснал в лек автомобил. На път за болницата мотористът е починал.От МВР отчитат повишен брой на жертвите на катастрофи заради летния сезон. От началото на месеца по пътищата на страната ни са загинали 50 души, а от началото на годината броят им е 273. ", "date": "2017.06.24", "title": "Челен удар в бургаски квартал отне живота на пет човека"}
{"url": "http://www.novinite.bg/articles/146191/Deputati-v-opit-da-zapazyat-balgarskiya-ezik", "text": "Нов законопроект, който да защитава българския език и да го опази от влиянието на употребата му в интернет, ще бъде внесен до края на месеца в Народното събрание от парламентарната група на „Обединените патриоти”. Новият закон трябва регламентира книжовната норма, а част от предложенията предвиждат и неговото налагане в дигиталния свят. На дискусия в парламента бяха обсъдени редица предложения, някои от които всъщност вече са част от други закони, предаде Нова телевизия.Една от основните мерки, към които ще се фокусира законопроекта е текст, според който мобилните оператори и банките ще трябва да изпращат есемес съобщения само на кирилица, а писането на латиница да отпадне.Това обаче, оказва се, не е толкова лесно за реализация поради техническите параметри на индустрията, а за да се случи ще трябва в страната да се забрани вносът на мобилни телефони, които не са пригодени за кирилица.Друга идея на „Патриотите” е всички надписи на табели и рекламни пана на търговски обекти и хотели също да са задължително изписани основно на български, независимо от семантиката и произхода на думата. Един от най-ярките примери за желаните от инициаторите на законопроекта промени са и служебните униформи в системата на МВР, голяма част от които са с надписи на английски език.Любопитно е, че в регламентирането за използване на кирилица в онлайн пространството предвижда промяна и на начина на изписване дори на официалната страница на Народното събрание, която към момента се изписва в пълен превод на английски. ", "date": "2017.06.24", "title": "Депутати в опит да запазят българския език"}
{"url": "http://www.novinite.bg/articles/146207/BSP-pravi-partijna-televiziya-prez-esenta", "text": "\r\n ще открие  през октомври. Това обявиха от ръководството на партията след пленума днес, предаде бТВ. Пленумът реши партията да поиска от държавата 10 години право на ползване на паметника \"Бузлуджа\".\r\nПартията ще предложи проектозакон за смесена избирателна система.\r\n„Заседанието на Националния съвет одобри предложения от нас законопроект за Изборен кодекс. От месеци наред предлагаме нашата теза за смесена мажоритарно-пропорционална система, която дава възможност да отговорим на очакванията на хората, показани в референдума за мажоритарен избор, но и да се запази държавността, институциите и парламентаризма в България. Изчакахме политическия театър, който ГЕРБ разиграха“, коментира лидерът на  Корнелия Нинова.\r\nТя уточни, че законопроектът е изготвен от широка група специалисти и по решение на Националния съвет ще бъде внесен другата седмица в Народното събрание.\r\nНинова обясни още, че предлагат система за избор на 120 пропорционални и 120 мажоритарни депутати, както и два вида бюлетини.\r\n„Гласуване в един ден и по двете бюлетини, освен ако човек не реши да упражни вота си само за единия вид избор. Второ гласуване – само там, където няколко мажоритарни кандидати имат еднакъв брой гласове“, допълни лидерът на БСП.\r\n", "date": "2017.06.24", "title": "БСП прави партийна телевизия през есента"}
