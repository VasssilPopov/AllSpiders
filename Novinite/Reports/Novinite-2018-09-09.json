{"url": "https://www.novinite.bg/articles/164199/Vreme-e-za-turshiya-chushkite-i-domatite-poevtinyavat", "text": "И на тържищните цени /ИТЦ/, който отразява цените на хранителните стоки на едро, се покачи тази седмица с 0,90 процента до 1,449 пункта, сочат данните на Държавната комисия по стоковите борси и тържищата /ДКСБТ/.Доматите от открити площи поевтиняха тази седмица със 7,95 на сто и се продават по 0,98 лева за килограм.Градинските краставици поскъпват с 17,4 процента до 0,95 лева.Картофите поевтиняват с 8,3 на сто и се търгуват по 0,55 лева за килограм на едро.Цената на зелените чушки се понижава с 1,8 на сто до 1,10 лева.Червените чушки поевтиняват с 5,4 на сто до 1,23 лева за килограм.Корнишоните се продават по 1,30 лв. /кг. Тиквичките поевтиняват с 5,3 на сто до 0,90 лева.Ябълките поевтиняват с 11,8 на сто и се продават по 1,05 лв./кг. Прасковите поскъпват с 5,2 на сто до 1,42 лв./кг. Дините се търгуват по 0,49 лв./ кг, а пъпешите поскъпват с 5,2 на сто и се продават по 1,22 лв./кг. Гроздето поевтинява със 12,9 на сто до 1,22 лева за килограм.Кравето сирене се търгува по 6,00 лв./кг; кашкавалът, тип \"Витоша\", се купува по 10,00 лв./кг, а олиото поскъпва с 1,5 на сто до 1,97 лева за литър. Каймата поскъпва с 1,1 на сто и се търгува по 4,62 лева за килограм. Пакетче краве масло от 125 грама поскъпва с 1,7 на сто и се търгува за 2,34 лева. Пилешкото замразено месо поскъпва с 0,8 на сто до 4,00 лева за килограм на едро в края на седмицата. Захарта се търгува по 1,05 лв./кг, а брашното тип \"500\" поевтинява с 2,4 на сто и се продава по 0,80 лева. Яйцата се продават по 0,20 лева за брой.", "date": "2018.09.09", "title": "Време е за туршия - чушките и доматите поевтиняват"}
{"url": "https://www.novinite.bg/articles/164205/Promyana-na-dvijenieto-okolo-nacionalniya-stadion", "text": "Времена промяна на организацията на движението ще има в неделя, 16 септември заради провеждане на футболна среща на Национален стадион „Васил Левски”, съобщават от районната администрация на „Средец“. Забранява се престоят и паркирането на пътни превозни средства, с изключение на автомобилите на участниците в мероприятието, както следва: при сектор „Г” на Националния стадион „Васил Левски” от вход 20 до вход 26. на моста пред Национален стадион „Васил Левски”. до приключване на футболната среща, само при необходимост и по преценка на ръководството на СДВР се забранява влизането на пътни превозни средства в двете посоки, с изключение на автобусите на масовия градски транспорт по:– ул. „Ген. Гурко” между бул. „Васил Левски” и бул. „Евлоги и Христо Георгиеви”;– бул. „Евлоги и Христо Георгиеви” между пл. „Орлов мост” и бул. „Черни връх”;– бул. „Драган Цанков” между бул. „Евлоги и Христо Георгиеви” и бул. „Пейо К. Яворов”.", "date": "2018.09.09", "title": "Промяна на движението около националния стадион"}
{"url": "https://www.novinite.bg/articles/164208/Zashto-dnite-na-izpitite-sled-7-klas-sa-uchebni", "text": "Променените дати на изпитите след 7. клас, които вече ще са в края на юни, може да доведе до напрежение в системата, липса на квестори и излишно натоварване. Причината - двата дни са обявени за учебни, за разлика от дните, в които се провеждат матурите в 12. клас през май.Тази година просветното министерство реши да върне старата схема и да раздели изпитите след 7. и 12. клас. Така матурите останаха на 21 и 23 май, а седмокласниците ще се явят на изпити на 17 и 19 юни. Но докато дните за матурите са неучебни, в тези за Националното външно оценяване ще се учи.Венелина Николова, директор на 125-о СУ: Не знам какви са мотивите на хората от МОН, не знам дали те въобще някога са провеждали подобни изпити, но ние тук го правим вече много години и знаем колко е тежка организацията. Това означава огромен брой квестори, които трябва да бъдат в училище, квесторите са от други училища, а нашите учители отиват квестори също в други училища.Най-вероятно всички ученици от 8. до 11. клас ще учат втора смяна, за да може техните учители да са от рано сутринта квестори на изпита след 7. клас. Същите тези учители ще трябва следобед пък да поемат часовете си до късно вечерта. Ще има работа и по предаването и засекретяването на тестовете. Няма как всичко това да стане в учебен ден, казват учителите.Венелина Николова, директор на 125-о СУ: Това ще бъде едно изключително тежко изпитание за всички нас. Смятам, че тези два дни не биха били фатални, ако бъдат обявени за неучебни. Да се нагнетява такова напрежение, мисля, че не е редно.От просветното министерство обясниха, че причината 17 и 19 юни да са учебни дни е липсата на достатъчно учебно време.Таня Михайлова, зам.-министър на образованието и науката: Времето е много ясно категорично определена величина, което ни показва, че няма откъде да вземем тези дни. Още повече ще има и ресурс от учители, които няма да бъдат през това време вече на работа, те могат да се включат като квестори. Със сигурност ще има добра организация.Началните учители никога не достигат за квестори, контрират обаче учителите. В крайна сметка тази година графикът на учебното време се удаде трудно на министерството след дебати и компромиси. В окончателния вариант 2 януари също е почивен ден и Коледната ваканция се увеличи. За сметка на това междусрочната беше сведена от четири на един ден.", "date": "2018.09.09", "title": "Защо дните на изпитите след 7. клас са учебни?"}
{"url": "https://www.novinite.bg/articles/164204/Promenyat-dvijenieto-zaradi-Aleya-na-knigata", "text": "Въвежда се временна организация на движението във връзка с провеждането на Алея на книгата. Това съобщиха от пресцентъра на Столична община. Забраняват се престоят и паркирането на пътни превозни средства, с изключение на автомобилите обслужващи монтажа и демонтажа на съоръженията и извън местата в режим на платено паркиране „служебен абонамент”, както следва:– от 07.00 до 19.00 часа на ул. „Уилям Гладстон” между бул. „Витоша” и ул. „Цар Асен” – 4 паркоместа.", "date": "2018.09.09", "title": "Променят движението заради Алея на книгата"}
{"url": "https://www.novinite.bg/articles/164209/Parvo-ognishte-na-afrikanska-chuma-po-svinete-v-Okrag-Gyurgevo", "text": "Първият случай нао свинете е потвърден в Окръг Гюргево, съобщи късно снощи агенция Аджерпрес, цитира \"Монитор\".Съседният на Русе окръг е дванайсетият в Румъния, който е засегнат от заразата. Досега в Гюргево имаше обявен червен код на опасност от поява на африканската чума заради близостта с поразени региони, но нямаше установено огнище.Огнището е в домакинство в село Брънищари в Община Кълугърени и се намира приблизително по средата между Букурещ и Русе. От Националната служба за ветеринарно-санитарен контрол и безопасност на храните в Румъния тази сутрин съобщиха, че случаят на зараза е установен в събота. Взети са всички мерки за ограничаване движението на хора, животни, стоки и превозни средства, допълват от службата. В Гюргево ветеринарните власти се събират спешно днес, за да приемат план на действие за контрол и борба с болестта.От Националната служба обобщават, че до 6 септември огнищата на африканска чума по свинете в Румъния са 826 в 190 общини в 11 окръга. До тогава са унищожени или умрели от болестта 160 000 прасета.", "date": "2018.09.09", "title": "Първо огнище на африканска чума по свинете в Окръг Гюргево"}
{"url": "https://www.novinite.bg/articles/164210/54-godishen-motorist-e-zaginal-pri-katastrofa-v-Plovdiv", "text": "Моторист загина след удар в лек автомобил в Пловдив, съобщиха от пресцентъра на МВР в града. Произшествието е станало около 10:15 часа на кръстовище в жк \"Тракия\" .По първоначални данни джип предприел завой и е отнел предимството на мотоциклетиста. При удара на място загинал 54-годишният моторист. В колата, която се преобърнала по таван, пътували 33-годишната шофьорка и трима пасажери.Единият от тях е откаран в болница.Пробата на водачката за алкохол е отрицателна, ще бъде тествана за наркотици, уточниха от полицейския пресцентър. До приключване на огледа движението се регулира от служители на реда.Причините за катастрофата се изясняват в досъдебно производство.", "date": "2018.09.09", "title": "54-годишен моторист е загинал при катастрофа в Пловдив"}
{"url": "https://www.novinite.bg/articles/164193/Jiteli-na-Samokov-izlizat-na-protest-zaradi-loshite-patishta", "text": "Жителите на Самоков излизат на протест заради лошите пътища в района. Местните хора настояват за спешен ремонт на шосето, което свързва магистралите „Тракия” и „Струма”, както и на пътя Радуил-Боровец.Сигнали до институциите за състоянието на пътя се подават от години и от години ремонтът предстои. Наскоро и свлачище затрудни придвижването в района.От АПИ заявиха, че вече подготвят документите за рехабилитация на участъка. Днес жители на Самоков ще затворят за движение трасето Самоков-Дупница, както и пътя Радуил-Боровец. Хората настояват регионалният министър да дойде на място и да види в какво състояние е пътят. Те твърдят, че това не е единственото свлачище по пътя, но то е най-голямото. Има още поне 10.От понеделник геолози ще вземат проби от свлачищата, за да се види каква е причината за тях. След това ще бъде изготвен технологичен проект за укрепване на най-активните. Ремонтът на пътя се е забавил, тъй като свлачищата са се активизирали отново вследствие на метеорологичните условия.", "date": "2018.09.09", "title": "Жители на Самоков излизат на протест заради лошите пътища"}
{"url": "https://www.novinite.bg/articles/164218/Zasilen-trafik-na-GKPP-Kapitan-Andreevo", "text": "Трафикът на българо-турската граница  при граничния пункт “Капитан Андреево” е засилен. Има образувани колони от превозни средства на изход. Опашката от тежкотоварните автомобили е около 5 километра. На границата с Гърция при граничния пункт “Маказа” започна струпване на автомобили. Движението се осъществява в две платна и в двете посоки. Очаква се в късния следобед да започне завръщането на съгражданите ни, които бяха по гръцките курорти през почивните дни. ", "date": "2018.09.09", "title": "Засилен трафик на ГКПП “Капитан Андреево”"}
{"url": "https://www.novinite.bg/articles/164219/Do-10-godini-uchilishtata-v-Sofiya-shte-uchat-v-edna-smyana", "text": "Столичните училища ще преминат към едносменен режим до 10 години. Това заяви образователния министър Красимир Вълчев в Русе, предаде Фокус. Това е най-дългият срок за преминаване от двусменен към едносменен режим и той е най-продължителен за големите общини като София.В МОН се правят анализи, въз основа, които се определят сроковете за отделните населени места за преминаване към учене в една смяна.Министърът препоръча на родителите да изпратят децата си за новата учебна година с по-голямо доверие към учителите. Той коментира и въвеждането на електронни дневници и смята, че електронния вариант помага за изграждането на доверие между учители и родители.", "date": "2018.09.09", "title": "До 10 години училищата в София ще учат в една смяна"}
{"url": "https://www.novinite.bg/articles/164201/Patyat-do-Svoge-e-s-nov-asfalt-i-markirovka", "text": "Участъкът от път II-16 Своге - София е с подменен износващ асфалтов пласт и с шумяща маркировка за повишаване безопасността на движение. Обновена е отсечката от водостока, преди пътния инцидент, до моста над река Лесковдолска.През следващате седмица започва одит по пътната безопасност и преглед на цялостното състояние на близо 82-километров участък на второкласния път през Искърското дефиле от лицензирани външни одитори по пътна безопасност.Въз основа на техните заключения ще бъдат взети решения какви допълнителни ремонтни дейности трябва да бъдат предприети и мероприятия, свързани с повишаване безопасността на движение, включително и с поставянето на допълнителни ограничителни системи и пътни знаци.Според Правилника за прилагане на Закона за пътищата - чл. 48, т. 1, „б“, в урбанизираните територии за населените места до 100 000 души, каквато е и община Своге, Агенция „Пътна инфраструктура“ отговаря за поддържането на платното за движение - т. е. от бордюр до бордюр.", "date": "2018.09.09", "title": "Пътят до Своге е с нов асфалт и маркировка"}
{"url": "https://www.novinite.bg/articles/164192/Shveciya-izbira-parlament", "text": "Швеция избира парламент. Очаква се страната да завие към популистката реторика. Крайнодясната партия Шведски демократи е на път да разбие политическото статукво и да попречи на традиционните партии да спечелят мнозинство.В Швеция, известна като бастион на либерализма, партията постави в центъра на дискусията въпроса за миграцията. По време на мигрантската вълна през 2015 година именно Швеция беше страната, която прие най-много мигранти на глава от населението - 160 000.Прогнозите сочат, че крайнодесните Шведски демократи ще спечелят около 20% от гласовете. Ако това се случи, то основните партии в ляво и дясно ще трябва да сформират правителство на малцинството.", "date": "2018.09.09", "title": "Швеция избира парламент"}
{"url": "https://www.novinite.bg/articles/164195/Avtomobil-se-vryaza-v-grupa-peshehodci-na-moskovski-bulevard", "text": "Автомобил Фолксваген Поло се е врязал днес в група пешеходци на \"Новочеркаския булевард\" в Москва. При инцидента има загинал, предаде ТАСС, позовавайки се на източник от спешните служби на руската столица. Шофьорът умишлено е насочил колата към групата пешеходци след конфликт в близко кафене. По предварителни данни в кафене на \"Новочеркаския булевард\" няколко мъже се скарали. Единият от тях се обидил, излязъл на улицата, седнал зад волана на колата и изчакал докато другите участници в конфликта напуснат заведението. След това той връхлетял с колата, съобщи местната полиция и уточни, че участниците в инцидента са граждани на Киргизстан. Сред пострадалите е младеж на 17 години.", "date": "2018.09.09", "title": "Автомобил се вряза в група пешеходци на московски булевард"}
{"url": "https://www.novinite.bg/articles/164202/Kade-Da-izchistim-Balgariya-zaedno-i-Sofiya", "text": "„Да изчистим България заедно“ обяви 24 локации в София. „Бихме искали да ви поканим на 15 септември да се присъедините към групата за почистване в ПП Витоша – Бялата вода. В 9 часа от НДК ще тръгне организиран автобус до мястото. Това е и една от локациите за отразяване на кампанията в нашите платформи“, съобщиха организаторите bTV Медиа груп пред партньора в инициативата .Всички точки в София са отбелязани на.", "date": "2018.09.09", "title": "Къде „Да изчистим България заедно“ и София"}
{"url": "https://www.novinite.bg/articles/164211/Dvijenieto-prez-granichniya-punkt-Makaza-e-spokojno", "text": "Движението през граничния пункт „Маказа“ бе спокойно днес преди обед. Няма струпване на изчакващи автомобили и образувани опашки.Обработката на един автомобил е за близо 10 минути.Пътуващи казаха, че преди две седмици имало два километра имаше опашка, а днес - организация перфектна.В следобедните часове се очаква натоварено движение от Гърция за България.", "date": "2018.09.09", "title": "Движението през граничния пункт „Маказа“ е спокойно"}
{"url": "https://www.novinite.bg/articles/164196/V-Phenyan-otbelyazaha-70-ata-godishnina-ot-osnovavaneto-na-Severna-Koreya", "text": "Военен парад по повод 70-ата годишнина от основаването на Северна Корея (КНДР) се състоя в столицата Пхенян, предадоха Асошиейтед прес и ТАСС.По оценки на агенция Йонхап в парада са участвали 10 000 военни от Корейската народна армия. Показани бяха и артилерийски системи, танкове и друга бойна техника, но не и междуконтинентални балистични ракети, нито балистични ракети с малък и среден обсег. В самата столица Пхенян не бяха забелязани плакати, възхваляващи значението на ядрените и ракетните разработки за КНДР, отбелязва японската агенция Киодо.Според експертите това е опит да не се нажежава атмосферата на фона на опитите за диалог със САЩ. Демонстрацията на междуконтинентални балистични ракети на 8 февруари на парада по повод 70-ата годишнина от основаването на севернокорейската армия предизвика негативната реакция на Япония и западните страни.Освен това лидерът на КНДР Ким Чен-ун днес не произнесе реч. Вместо него това направи председателят на парламента Ким Йон-нам, който наблегна на икономическите цели на режима, а не на ядрената му сила. Това показва, че новата стратегия на Ким Чен-ун е да се постави ударение върху развитието на икономиката, отбелязва АП, като посочва, че икономиката беше важна част и от концерта, организиран в навечерието на годишнината за чужди дипломати и журналисти.Странната история на Северна Корея – от партия до семейна диктатураПреглед на изображението в TwitterПреглед на изображението в TwitterПреглед на изображението в TwitterПреглед на изображението в TwitterНа парада присъстваха председателката на горната камара на руския парламент Валентина Матвиенко и председателят на китайския парламент Ли Чжаншу, специален представител на президента Си Цзинпин. В края на парада Ким Чен-ун се ръкува с него.", "date": "2018.09.09", "title": "В Пхенян отбелязаха 70-ата годишнина от основаването на Северна Корея"}
{"url": "https://www.novinite.bg/articles/164203/Bul-Balgariya-e-remontiran-vazstanovyavat-dvijenieto-v-ponedelnik", "text": "Възстановяват вижението по столичния бул. „България“ в понеделник. Отсечката от булеварда между „Иван Ев. Гешов“ и „Гоце Делчев“ вече е преасфалтирана. За отварянето на „България“ потвърди зам.-кметът по транспорт на София Евгени Крусев, цитиран от „Монитор“.Ремонтът започна в началото на август с реконструкцията на платното в посока „Бояна“. Преди два дни кметът на София Йорданка Фандъкова сподели, че е започнало полагането на последния слой асфалт. Така тапата по „България“ приключва в началото на новата седмица.Изцяло подменено е трамвайното трасе на кръстовището на бул. „България“ и „Гешов“. За разлика от „България“ ремонтите продължават на „Васил Левски“, от СУ до паметника на Васил Левски. Обновяват се и ул. „Граф Игнатиев“, булевардите „Арсеналски“, „Пенчо Славейков“ „Христофор Колумб“, Източната тангента и др.,отделно се реконструират и вътрешноквартални улици.Всички ремонти ще приключат до 15 септември с изключение на „Граф Игнатиев“, съобщават от Столичната община.", "date": "2018.09.09", "title": "Бул. „България“ е ремонтиран, възстановяват движението в понеделник"}
{"url": "https://www.novinite.bg/articles/164207/Protesti-sreshtu-klimatichnite-promeni-aktualizirana", "text": "Около 100 държави се включиха в масови демонстрации срещу климатичните промени. В протеста в Париж участваха около 18 000 души. В Сан Франциско демонстрантите бяха над 30 000. Всички протестиращи настояват за незабавни действия на политиците за овладяване на климатичните промени. Недоволни от бездействието на политиците в борбата с климатичните промени. Протести имаше на различни места по света - от Банкок до Сан Франциско и от Париж до Сидни. Защо има протести в толкова много държави ли? За да осъзнаят правителствата, че сме изправени пред климатична криза.Искането на протестиращите е да се ускори прехода към възобновяема енергия, а хората от най-уязвимите от климатичните промени райони да бъдат защитени. Мей Був, изпълнителен директор на организацията \"350.org\": Това е послание към целия свят за \"пробуждане\", за глобална мобилизация на всички, които сме избрали да ни управляват.Протестът в Париж се прерасна в подкрепа на Никола Юло, министърът на екологията, който преди няколко дни подаде оставка. Преди години и половина гласувах за Макрон, защото Никола Юло беше в екипа му. Но оставката му носи голямо послание.Бившият телевизионен водещ и зелен активист, беше включен в правителството, за да поддържа екологичния имидж, който Франция си спечели с Парижкото споразумение. Юло напусна заради несъгласие с политиката на Макрон за намаляването на зависимостта от ядрената енергия и забрана на хербицида глифозат.", "date": "2018.09.09", "title": "Протести срещу климатичните промени (актуализирана)"}
{"url": "https://www.novinite.bg/articles/164212/8-dushi-sa-zadarjani-sled-protestite-v-Solun", "text": "8 души са задържани на протестите срещу Преспанското споразумение в събота вечер в Солун, съобщава в електронното си издание гръцкият вестник \"Ефимерида тон синдактон\". Протестите бяха организирани в деня на откриването на Международния панаир в Солун, на което присъства и министър председателят на страната Алексис Ципрас. Преспанското споразумение между Атина и Скопие за името на Република Македония е особено непопулярно в Северна Гърция. Изданието съобщава още за щети по магазини, тротоари, контейнери за смет и паркирани автомобили. В полицията са били отведени 28 души, но само на 8 от тях е наложен арест. Инцидентите са започнали, когато група крайнодесни привърженици са се опитали да разкъсат полицейския кордон пред кметството в опит да достигнат до конгресния център, където се е провеждало откриването на панаира. След това сблъсъците са продължили и на други места в центъра на града. Полицията е използвала химически вещества и зашеметяващи гранати, за да разпръсне извършителите. Като се позовава на агенция АНА-МПА, вестникът съобщава, че 15 полицейски служители са били ранени и са получили първа помощ.", "date": "2018.09.09", "title": "8 души са задържани след протестите в Солун"}
{"url": "https://www.novinite.bg/articles/164206/Evrejskata-obshtnost-posreshta-5779-godina-ot-satvorenieto-na-sveta", "text": "Тази вечер еврейската общност посреща Новата 5779 година. Празникът започва вечерта, тъй като в еврейския календар дните се отброяват не от настъпването на утрото и не от полунощ, а от залез слънце. Летоброенето се води от сътворението на света, а датата се определя по лунния еврейски календар през есента - в първите два дни от еврейския месец тишри. На еврейската Нова година няма фойерверки, паради, карнавали и пиршества. Навсякъде по света те се събират в своите синагоги, за да се молят за мир, съгласие и здраве.Има предание, че в дните на Рош Ашана, Бог отбелязва в Книгата на живота каква съдба очаква през идващата година всеки човек. Новогодишният празник е и време за анализ и равносметка. На този ден хората си подаряват подаръци и изпращат поздравителни картички на тези, които са далеч. Празничната вечеря започва с традиционния сладък хляб хала и резенчета ябълки, потопени в мед. Ябълката е символ на забранения плод и грехопадението, а меда на обетованата земя, в която текат “мед и мляко“. На трапезата се нареждат общо 7 блюда, които се свързват със здравето, щастието и благополучието на семейството.От 19:00 часа тази вечер в Синагогата “Цион” в Пловдив ще има тържествена служба, на която са поканени представители на всички вероизповедания и приятели на общността в града под тепетата, съобщи председателят на “Шалом” и член на Фондация \"Заедно\" г-н Светлозар Калев. Характерни за новогодишните служби са тръбенето с шофара (рог от овен) и четенето от Тората (първата и основна част на Библията). От този ден започват десетте дни на покаяние, които предшестват еврейския празник Йом Кипур.", "date": "2018.09.09", "title": "Еврейската общност посреща 5779 година от сътворението на света"}
{"url": "https://www.novinite.bg/articles/164215/17-dushi-zaginaha-pri-samoletna-katastrofa-v-Yujen-Sudan", "text": "17 души загинаха в Южен Судан в неделя след като малък самолет, превозващ пътници от град Йирол, се разби в езеро. На борда на самолета е имало 20 пътници.Трима от пострадалите, включително дете и граждани от европейска страна, са откарани в болница и са в тежко състояние.Няколко самолетни катастрофи са настъпили в Южен Судан през последните години. През 2017-а година четирима пътници са били ранени, след като лошо време накара техния самолет да кацне авариино и да се сблъска с камион и да избухне в пламъци.През 2015-а година десетки загинаха, когато руски товарен самолет с пътници на борда се разби след излитане от летището в Джуба.", "date": "2018.09.09", "title": "17 души загинаха при самолетна катастрофа в Южен Судан"}
{"url": "https://www.novinite.bg/articles/164200/Chetirima-ot-patniya-ad-kraj-Razgrad-sa-v-tejko-sastoyanie", "text": "Многопрофилната болница в Разград остава пълна с пострадали от вчерашната тежка катастрофа между бус със самодейци и камион на пътя между Разград и Благоево.Вчера бяха приети 18 души, от които трима са били изписани, каза пред bTV директорът на лечебното заведение д-р Гечо Жеков.Най-тежко е състоянието на 82-годишен мъж, който има кръвоизлив в главата. Консултиран е с неврохирург от Варна и днес ще бъде транспортиран до морската ни столица за последващи интервенции.Освен него 3 жени са в тежко състояние, като една е с руптура на черен дроб и далак. Утре ще бъде оперирана пострадала с фрактура на бедро.\"Всички екипи бяха налице и успяхме да се справим учудващо добре – 18 човека в спешно отделение на носилки, картината не е много лицеприятна”, откровен беше д-р Жеков.", "date": "2018.09.09", "title": "Четирима от пътния ад край Разград са в тежко състояние"}
{"url": "https://www.novinite.bg/articles/164217/London-obmislya-dopalnitelni-vizovi-ogranicheniya-za-bogati-rusnaci", "text": "Богатите руски граждани във Великобритания ги очакват нови визови ограничения. Това става ясно от публикация в „Обзървър“, в която се казва, че британското правителство ще преразгледа правото на повече от 700 богати руснаци да пребивават в Обединеното кралство в опит да ограничи властта и влиянието на Кремъл в светлината на „Случая Скрипал“.Източник от Министерството на вътрешните работи е заявил, че министрите смятат, че трябва да се наложат допълнителни ограничения при издаването на визи на инвеститори от чужбина. Това става след десетилетие, в което стотици богати руснаци с големи връзки, много от които съюзници на Владимир Путин, включително видни олигарси,  бяха допуснати да направят Великобритания техен дом в замяна на инвестиция от поне 1 милион лири.Критиците на Кремъл и борещи се срещу корупцията, които отдавна се оплакват, че Лондон е позволил прекалено лесно на съюзниците на Путин да идват на Острова, приветстваха новината. Тя идва след като Тереза Мей заяви, че правителството е стигнало до заключение, че двама служители на руското военно разузнаване са отговорни за отравянето през март на Сергей и Юлия Скрипал - акт, който, по нейните думи, „почти сигурно“ е бил одобрен от най-висшите кръгове в руската държава.Още преди три години бе затегнато издаването на така наречените „инвеститорски визи“ поради загриженост, че ги получават хора, забогатели чрез корупция. Тогава беше въведено изискване за минимална инвестиция от 2 милиона паунда и доказване на произхода на парите.Източникът от Хоум офис обаче не уточни какви могат да бъдат новите мерки.", "date": "2018.09.09", "title": "Лондон обмисля допълнителни визови ограничения за богати руснаци"}
{"url": "https://www.novinite.bg/articles/164220/SOS-reshava-za-pochetnite-grajdani-na-Sofiya-na-13-septemvri", "text": "Още 8 почетни граждани ще има София и те ще получат званието си на тържествената сесия на СОС на 17 септември, когато е празникът на столицата. Това става ясно от  на първата, за политическия сезон сесия на СОС на 13 септември, четвъртък, когато местният парламент трябва да одобри предложите 8. Сред тях са актьорът Владимир Пенев и акад. Пламен Карталов, цирковият артист Александър Балкански, поета и драматург Рада Москова и др.На председателски съвет миналата седмица е одобрен дневния ред за четвъртък, който включва 55 точки. Очаква се в понеделник да влязат още няколко допълнителни. Така сезонът за местния парламент в София започва с усилена работа. От понеделник до сряда започват работа и всички постоянни комисии към СОС.От дневния ред става ясно, че в Дралевци ще има още четири групи във филиала на ДГ №160, т. 26 – Доклад вх.№ СОА18-ВК08-10879/03.09.2018 г. относно разкриване на нова детска градина за четири групи – филиал на ДГ № 160 „Драгалевци“ в новоизградена сграда, представляваща по кадастрална карта и кадастралните регистри на гр. София, сграда с идентификатор 68134.1976.633.2, разположена в УПИ XXVI-за детска градина, с адрес гр. София, район „Витоша“, кв. Драгалевци, ул. „Комините“ № 3.Очаква се по първите 3 точки от дневния ред да има дискусии.", "date": "2018.09.09", "title": "СОС решава за почетните граждани на София на 13 септември"}
{"url": "https://www.novinite.bg/articles/164191/Dnes-shte-bade-slanchevo", "text": "Днес ще бъде слънчево, но в следобедните часове отново ще има временни увеличения на облачността, по-значителни над източната половина от страната. На места там ще има валежи, в отделни райони и с гръмотевици. Ще духа до умерен северозападен вятър. Максималните температури ще са между 25° и 30°, в София - около 25°. В планините ще бъде предимно слънчево. В следобедни часове ще има временни увеличения на облачността, но само на отделни места ще превали за кратко. Ще духа умерен до силен северозападен вятър. Максимални температури на 1200 метра около 19°, на 2000 метра – около 11°.Над Черноморието ще бъде слънчево. След обяд облачността ще започне да се увеличава и по-късно през деня и през нощта срещу понеделник на много места ще има валежи. Ще духа до умерен северозападен вятър. Максималните температури ще са между 26° и 29°. Температурата на морската вода е около 26°. Вълнението на морето ще бъде 2-3 бала.", "date": "2018.09.09", "title": "Днес ще бъде слънчево"}
{"url": "https://www.novinite.bg/articles/164194/Ochakva-se-natovareno-dvijenie-po-patishtata-u-nas", "text": "Натоварено движение по пътищата на страната и по граничните пунктове се очаква в последния почивен ден преди новата работна седмица. Пътните власти са в очакване на интензивен трафик от завръщащи се автомобили.Очаква се граничните пунктове с Гърция да бъдат сред най-невралгичните точки, както и главен път Е-79. В началото на почивните дни на пункта „Кулата-Промахон” се образуваха колони от чакащи автомобили, а преминаването отнемаше часове. Отделите \"Пътна полиция\" към всички областни дирекции на МВР са предприели необходимите мерки за осигуряване на засилено полицейско присъствие по основните пътища и автомагистралите и по всички входно-изходни артерии на големите градове, съобщиха властите. Екипите по границите продължават да работят в условията на летен туристически сезон с изключително интензивен трафик, казаха от „Гранична полиция”. ", "date": "2018.09.09", "title": "Очаква се натоварено движение по пътищата у нас"}
{"url": "https://www.novinite.bg/articles/164222/Kola-se-zapali-na-magistrala-Hemus", "text": "Към 14.45 часа днес е получен сигнал за самозапалил се автомобил на 50 метра след изхода на тунел \"Топли дол\" по автомагистрала \"Хемус\" посока София, съобщиха от пресцентъра на МВР.Няма пострадали от възникналия инцидент.Автомобилът е изтеглен в крайна дясна лента. Колата е с газова уредба, към мястото са насочени екипи на пожарната, които са предприели гасителни действия. Междувременно районът е отцепен от пътни полицаи, които още преди тунела пренасочват движението на моторните превозни средства през Врачеш по стария път.Пътна полиция съобщава за  по път Е79 в участъка между ГКПП-Кулата-Симитли и напомня на водачите да шофират с особено внимание и съобразена с обстановката скорост.", "date": "2018.09.09", "title": "Кола се запали на магистрала \"Хемус\""}
{"url": "https://www.novinite.bg/articles/164197/Siderov-Ako-byah-na-myastoto-na-Borisov-shtyah-da-smenya-vsichki-ministri", "text": "Трите поискани и подадени оставки на министрите Валентин Радев, Николай Ненков и Ивайло Московски предизвикаха трусове в управляващата коалиция.„По оставките нямаме единна позиция. Каракачанов и Симеонов смятат, че и тримата министри не трябва да подават оставки. Аз смятам, че това е преценка на премиера и има повече информация кого да смени. Ние ще му се доверим. На мястото на Борисов аз бих сменил абсолютно всички министри, защото нито един от тях не стана да каже, че декларацията на НФСБ е клеветническа и тенденциозна. Никой не защити собственото си място в правителството”, каза в \"Събуди се\" лидерът на \"Атака\" Волен Сидеров.„Декларацията на НФСБ, в която се твърди, че премиерът е едноличен управник и едва ли не диктатор, е абсурдна и това не е вярно. От страна на „Обединени патриоти” имаше доста кадрови предложения и назначения и всичко това беше приемано с разбиране от страна на премиера”, допълни Сидеров.По думите му не е нужно Борисов да консултира всяка една промяна в неговата квота.„Като капитан на отбора е в правото си да сменя играчи. Важното е да се върви напред”, допълни Сидеров.Той е на мнение, че Патриотите са започнали да се обезличават в коалицията.„Живеем в едно махленско дребнотемие. В Европа стават генерални промени. За първи път пристига представител на Белия дом и казва, че иска да обедини националистическите партии. Термин, който беше табу до преди няколко години. Той казва, че национализмът е бъдещето на Европа. Всичко това минава край ушите ни все едно го няма”, коментира лидерът на „Атака”.Той предложи вниманието да се насочи към важни въпроси като икономиката, доходите на населението, енергийните проекти и миграцията.", "date": "2018.09.09", "title": "Сидеров: Ако бях на мястото на Борисов, щях да сменя всички министри"}
{"url": "https://www.novinite.bg/articles/164213/Ivan-Valkov-iska-izvinenie-ot-Korneliya-Ninova-za-ubijci-i-kradci", "text": "Лидерът на БСП Корнелия Нинова да се извини публично за това, че нарече управляващите „убийци“ и „шайка крадци“ по повод пътната катастрофа край Своге, в която загинаха 17 души. Това поиска народният представител от ГЕРБ Иван Вълков. Вълков обяви, че е недопустимо лидер на партия и водач на парламентарна група да използва такива думи. И подчерта работата на своите колеги относно инфраструктурата в Бургаски регион, откъдето беше избран и той: \"Смята ли, че са крадци хората, които след 2007 г. в Бургас направиха тези промени в града: ремонти на училищата, на детските градини, на театъра, на операта, строежа в момента на една от най-големите зали в България \"Арена Бургас\", пътят Бургас - Слънчев бряг, отварянето на свободната зона в пристанището и още много, много други\". Депутатът, който участва днес в панихида в памет на жертвите на комунизма пред техния паметник в Бургас, зададе и няколко въпроса към председателя на БСП, която е правоприемник на БКП: \"Аз бих попитал г-жа Нинова как ще нарече хората от комунистическия режим, които са извършили убийствата на тези над 30 000 души, които са цветът на нацията и интелигенцията на България след 45-та година? Или как ще нарече тези, които са направили атентата на Света Неделя - над 150 души убити. Това е най-големият атентат в Европа през 20 век, където са избити над 34 полковници и 13 генерали - цветът на българската армия. Това са всички герои от Първата световна война. БСП е първоприемник на БКП. Как ще нарече тя тези хора, виновни за гибелта на хиляди\". Той призова Корнелия Нинова да поеме отговорност за своите думи и поведение.", "date": "2018.09.09", "title": "Иван Вълков иска извинение от Корнелия Нинова за „убийци и крадци“"}
{"url": "https://www.novinite.bg/articles/164198/Izvanredno-polojenie-v-Yujna-Karolina-zaradi-priblijavashta-tropicheska-burya", "text": "Губернаторът на американския щат Южна Каролина Хенри Макмастър обяви снощи извънредно положение, за да даде на щата възможност да се подготви за приближаването на възможен ураган, предаде Асошиейтед прес.Националният Център за ураганите съобщи вчера, че се очаква тропическата буря Флорънс да се превърне в голям ураган, докато преминава между Бермуда и Бахамите във вторник и сряда. Очаква се тя да приближи югоизточното крайбрежие на САЩ в четвъртък.Губернатор Макмастър подчерта, че не е известно кога и къде бурята Флорънс ще достигне сушата, нито кога ще се наложат евакуации.Губернаторът на Северна Каролина Рой Купър обяви извънредно положение в петък и призова гражданите на щата да използват уикенда, за да се подготвят за възможно природно бедствие, припомня АП.", "date": "2018.09.09", "title": "Извънредно положение в Южна Каролина заради приближаваща тропическа буря"}
{"url": "https://www.novinite.bg/articles/164221/Priklyuchi-remontat-na-peshehodnata-aleya-v-park-Knyaz-Borisova-gradina", "text": "Вече е факт ремонтираната главната пешеходна алея от бул. „Пейо К. Яворов” до ул. „Незабравка” на територията на СО – район „Изгрев” в парк „Княз Борисова градина” – Лесопаркова част, съобщават в социалната мрежа.Това помага за проходимост по вече ремонтираната алейна мрежа на територията на парка. Пешеходците вече спокойно могат да се разхождат. Ремонтните дейности приключват в срок. Възстановена е конструктивната цялост на основата на алеята, подменени са бордюрите и цялостно преасфалтиран на участъка.Рехабилитацията е осъществена след възлагане от страна на СО – район “Изгрев”, като финансирането е осигурено по линията на Програмата на Столична община за ремонт на паркове за 2018 год.", "date": "2018.09.09", "title": "Приключи ремонтът на пешеходната алея в парк „Княз Борисова градина”"}
{"url": "https://www.novinite.bg/articles/164216/Turciya-Rusiya-i-Iran-planirali-razplashtane-v-nacionalnite-si-valuti", "text": "Турция, Русия и Иран са се договорили да започнат да разплащат търговско-икономическите операции помежду си в националните си валути, заявил председателят на Иранската централна банка Абдулнасър Химмети, предаде БТА.По думите му в много близко време предстои ръководителите на централните банки да проведат съвместно съвещание, на което да бъде обсъдена постигнатата договореност помежду им, съобщи Анадолската агенция.Те трябвало да уточнят курса на паричните единици, по който да се правят разплащанията между трите страни, които сега основно използват за това американски долари.", "date": "2018.09.09", "title": "Турция, Русия и Иран планирали разплащане в националните си валути"}
{"url": "https://www.novinite.bg/articles/164214/Cvetanov-Kandidatite-za-ministerskite-pozicii-shte-badat-predlojeni-ot-GERB", "text": "\"Кандидатите за министерските позиции ще бъдат предложени от ГЕРБ. Дали ще бъдат приети оставките на министрите е въпрос на разговори. Силата на ГЕРБ е, че в такива моменти може да поема политическа отговорност\". Това заяви пред журналисти в с. Грашево председателят на ПГ на ГЕРБ и зам.-председател на партията Цветан Цветанов.„Вече окончателното решение ще бъде взето, след като в парламента бъдат внесени оставките. Миналата седмица имахме доста конструктивен разговор с коалиционните ни партньори, като очаквам утре да надградим постигнатото. Всички ние трябва да формираме политическите си решения си на базата на колективната воля в коалицията“, подчерта Цветанов.Председателят на ПГ на ГЕРБ бе категоричен, че не медиите са мястото, от което участниците в коалицията трябва да съобщават какви са техните лични очаквания и предпочитания.„Бих се радвал, ако нашите партньори от „Обединени патриоти“ имат единна позиция. Ние винаги сме се съобразявали с техните решения“, отбеляза Цветан Цветанов.На въпроса какви качества трябва да притежават новите кандидати за министерските постове, Цветанов коментира: „Това трябва да са хора с безспорни професионални качества, с професионална тежест и да бъдат ангажирани с изпълнението на управленската програма на ГЕРБ и „Обединени патриоти““. ", "date": "2018.09.09", "title": "Цветанов: Кандидатите за министерските позиции ще бъдат предложени от ГЕРБ"}
