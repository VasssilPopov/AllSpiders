{"url": "http://www.novinite.bg/articles/153102/Minimalnata-zaplata-da-ne-nadvishava-42-43-ot-srednata-iska-BSK", "text": "Българската стопанска камара настоява да се фиксира горна граница на интервала за преговори по минималната заплата, не по-висока от 42-43 на сто от средната заплата. Това се посочва в позиция на работодателската организация по проекта на рамково споразумение за процедура по определяне на размера на минималната работна заплата (МРЗ). Позицията е изпратена от пресцентъра на БСК.В позицията се отбелязва, че горната граница на предложения интервал от 40-50 на сто за определяне на МРЗ спрямо средната работна заплата, надхвърля значително средното съотношение за 22-те държави -членки на ЕС, прилагащи минимална работна заплата, което достига 41 - 42 на сто.Предложената горна граница от 50 процента надхвърля и граничното съотношение на минималната към медианната работна заплата от 66 на сто, съответстващо на определенията за нископлатен труд и нископлатени работници, използвано от Евростат, допълват от бизнеса. В становището се отбелязва, че в тази връзка от БСК настояват за фиксиране на горна граница на интервала за преговори, не по-висока от 42-43 на сто.БСК смята, че трябва да бъдат осигурени актуални ежегодни данни за медианната, средната работна заплата и за броя на наетите лица за предходната година от информационната система на НАП, включително по общини, области и на национално ниво.Работодателите изразяват очаквания в дискусиите за финализиране на текста на споразумението да бъдат включени отговорни представители на Министерството на финансите.", "date": "2017.11.20", "title": "Минималната заплата да не надвишава 42-43% от средната, иска БСК"}
{"url": "http://www.novinite.bg/articles/153076/Dneven-horoskop-za-20-noemvri", "text": "\r\n\r\nДенят ще се развие по много интересен начин. Ще се случат неочаквани събития, но вие трябва да се уверите, че сте достатъчно уравновесени и спокойни. Старайте се да не се поддавате на емоции.\r\n\r\nПрез днешния ден умът ви ще бъде на друго място. Ще бъдете по-разсеяни от обикновено, но поне опитайте да съберете мислите си и да помислите върху проблемите, които имате.\r\n\r\nДайте всичко от себе си да отворите съзнанието си и да приемате нови идеи. Това може да се окаже трудно, особено ако имате свое мнение по въпросите, което не можете да загърбите дори за момент.\r\nАко сте представител на някой от останалите зодиакални знаци, можете да намерите своя дневен хороскоп .\r\n", "date": "2017.11.20", "title": "Дневен хороскоп за 20 ноември"}
{"url": "http://www.novinite.bg/articles/153098/Obraha-firma-za-parichni-prevodi-v-Sofiya", "text": "Мъж е обрал оборота на клон от фирма за парични преводи в София. По информация на СДВР сигналът е подаден около 16:40 часа в неделя, предава БНТ. Грабителят се представил за клиент, но когато доближил бюрото ударил служителката и откраднал парите. Жената не е тежко пострадала, но се възстановява от шока.Сумата, отмъкната от офиса, не е съобщена. Столични полицаи са направили оглед на място. Образувано е досъдебно производство.Извършителят продължава да се издирва.", "date": "2017.11.20", "title": "Обраха фирма за парични преводи в София"}
{"url": "http://www.novinite.bg/articles/153087/Hvnaha-dvama-za-ubijstvoto-na-samoten-maj-vav-varnensko", "text": "Двама мъже са задържани за убийството на 59-годишен мъж. Прокуратурата във Варна залови 29-годишния Ивелин М. и 27-годишния Ангел П. от Вълчи дол.Мъжете са обвинени в грабеж и убийство на 59-годишен мъж.Мъжът е бил убит на 16 срещу 17 ноември в дома си в село Войводино.Сигналът в полицията е подаден на 17 ноември преди обед. Съседка на убития видяла отворен прозорец и го повикала. Когато никой не й отвърнал, тя сигнализирала на кмета на селото и на полицията.Властите направили оглед на мястото. 59-годишният мъж бил открит мъртъв. По тялото на самотния мъж имало наранявания от тъп предмет по главата и ръцете.След оперативно-издирвателни действия под ръководството на прокурор, униформените установили, че Ивелин и Ангел са влезли в дома н а 59-годишния мъж с намерението да го ограбят. Мъжът обаче разбрал, че някои е влязъл в къщата му и се опитал да ги спре. Така полицията обяснява и нараняванията по ръцете на загиналия. Варненската прокуратура ще иска от съда да определи постоянен арест спрямо Ивелин и Ангел.", "date": "2017.11.20", "title": "Хвнаха двама за убийството на самотен мъж във варненско"}
{"url": "http://www.novinite.bg/articles/153080/Svetovniyat-den-na-deteto", "text": "Днес отбелязваме Световният ден на детето.По този повод президентът Румен Радев ще се срещне с представителя на УНИЦЕФ за България Мария Хесус Конде.Националната мрежа за децата и УНИЦЕФ България организират специален форум по случай Световния ден на детето. На форума ще бъде очертано мнението на децата и младежите у нас за живота в България, предаде БНР, цитира news.bg Сред обсъжданите теми ще бъдат и дискриминацията, правото на мнение, правата на децата в съдебната система, тормозът и насилието, стипендиите и преходът към висше образование и професионална реализацията.Световният ден на детето се чества от 20 ноември 1954 година. С този празник се цели създаването на своеобразно обединение на децата по целия свят за общото благоденствие и мир между народите. По този повод през 1959 година ООН публикува Конвенция за правата на детето, който става първият международен акт, утвърдяващ основните човешки права на децата.", "date": "2017.11.20", "title": "Световният ден на детето"}
{"url": "http://www.novinite.bg/articles/153081/Nikol-Shercinger-sas-specialen-pozdrav-za-Grisho", "text": "Певицата Никол Шерцингер отправи специален поздрав към приятеля си Григор Димитров, минути след като той спечели тенис турнира в Лондон, пише NOVA. По времето, когато българската ракета номер 1 играеше най-важния мач в кариерата си до момента, половинката му имаше ангажимент в британския X Factor, където е член на журито. От масата на съдиите Никол извика на микрофона: „Приятелят ми Григор Димитров току-що спечели най-силния тенис турнир! Моля всички да извикате за него”.Гришо също не пропусна да заяви пред всички своята признателност към певицата. В интервюто след края на мача срещу Давид Гофен, хасковлията благодари на семейството, щаба си и на Никол, чиято подкрепа била изключително важна за успеха му.", "date": "2017.11.20", "title": "Никол Шерцингер със специален поздрав за Гришо"}
{"url": "http://www.novinite.bg/articles/153084/Zatvor-i-130-hil-lv-globa-naloji-burgaskiya-sad-na-turski-grajdanin-za-narkotici", "text": "Затвор от шест години и три месеца и 130 хил. лв. глоба наложи Окръжния съд в Бургас на турски гражданин за наркотици. Присъдата е постигната след споразумение и е по обвинения за пренасянето на 56 пакета хероин през българо-турската граница.Турчинът Метин Х. се признал за виновен за това, че на 10 октомври 2016 г. през ГКПП „Малко Търново\", в съучастие с неизвестни към този момент лица е пренесъл от Турция в България високорисково наркотично вещество - 56 пакета с хероин.Наркотичното вещество е с общо тегло е близо 28 кг. на стойност 1 771 668 лв. Подсъдимият се признал за виновен и за това, че не е декларирал пред митническите органи сумата от 37 500 евро. Определението на Окръжен съд – Бургас е окончателно и не подлежи на обжалване и протест.", "date": "2017.11.20", "title": "Затвор и 130 хил. лв. глоба наложи бургаския съд на турски гражданин за наркотици"}
{"url": "http://www.novinite.bg/articles/153094/Amerikanec-i-meksikanka-se-ojeniha-na-granicata-mejdu-SASht-i-Meksiko", "text": "Американец и мексиканка са се оженили между вратите на стоманена гранична порта, известна като \"Вратата на надеждата\", която е отворена само за час от време на време, съобщава \"Асошиейтед прес\", цитира news.bg Брайън Хюстън и Евелия Рейес са се оженили в парк в американския град Сан Диего, който се намира на границата с Мексико.Това е бил шестият път, в който портата е била отворена от 2013 г. насам, позволявайки на хора от САЩ и Мексико, които не могат законно да пресекат границата, да направят посещение, без да се страхуват от депортиране.Портата е на около 24 км западно от мястото, където са построени осемте прототипа на граничната стена на президента Доналд Тръмп.", "date": "2017.11.20", "title": "Американец и мексиканка се ожениха на границата между САЩ и Мексико"}
{"url": "http://www.novinite.bg/articles/153072/Pochina-serijniyat-ubiec-Charlz-Mensan", "text": "Серийният убиец Чарлз , който стои зад масовите убийства в САЩ през 60-те години, е починал късно в неделя на 83-годишна възраст, съобщиха представители на затворническите власти в Калифорния. Дебра Тейт - сестра на една от жертвите на Менсън, съобщи пред сайта TMZ, че е получила обаждане от затвора, че убиецът, който дълго време имаше проблеми със здравето, е починал. По-късно властите в Калифорния потвърдиха съобщението. В края на 60-те години Менсън оглавява култ, който извършва серия убийства в богати квартали на Лос Анджелис, предизвиквайки вълна на ужас не само в града. ", "date": "2017.11.20", "title": "Почина серийният убиец Чарлз Менсън"}
{"url": "http://www.novinite.bg/articles/153083/Jertvite-na-potopa-v-Garciya-stanaha-20", "text": "Ново тяло намериха под калта спасителите в Гърция, с което броят на жертвите след потопа край Атина стана 20. Удавникът е мъж и е намерен на няколко километра от мястото, където е бил видян за последно. Близки разказват, че той е бил ловец. Излязал е на лов във фаталния ден и след проливните дъждове не се е върнал.Наводнението в южната ни съседка е третото най-тежко и най-снъртоносно за последния век. Материалните щети са за милиони евро. Пострадаха над 2000 къщи, а стотици осъмнаха без дом.Засега премиерът Алексис Ципрас обеща 5 милиона евро помощ за пострадалия регион Атика, а парламентът гласува отпускането на още 1 милион евро помощ. ", "date": "2017.11.20", "title": "Жертвите на потопа в Гърция станаха 20"}
{"url": "http://www.novinite.bg/articles/153077/Britaniya-otbelyazva-70-godini-kralski-brak", "text": "Кралица Елизабет II и Единбургският херцог Филип празнуват 70-годишен брак днес. Отбелязват платинената си сватба с частно парти в замъка Уиндзор, съобщава \"Ройтерс\", пише news.bg Двамата сключват брак в Уестминстърското абатство в Лондон на 20 ноември 1947 г., само две години след края на Втората световна война с бляскава церемония, която събира световните държавници и огромна количество благородници и хора.Седемдесет години по-късно няма планирани публични събития, а Елизабет, която сега е на 91 години и нейният 96-годишен съпруг ще празнуват в тесен семеен кръг. Това контрастира със сребърната, златна и диамантена годишнини, когато празнуваха заедно с хилядолетното абатство. Самото абатство ще отбележи събитието с камбанен звън, включващ 5 070 последователности в продължение на три часа.Сватбата на тогавашната принцеса Елизабет и офицерът Филип помага на нацията и народа на фона на трудното време след края на световната война.\"Милиони ще посрещнат това радостно събитие като палитра от цветове на фона на твърдия път, по който трябва вървим\", са думите на Уинстън Чърчил за кралската сватба през 1947 г.Пет години по-късно Елизабет застава на трона и през следващите 65 години управлява повече от всеки друг монарх в британската история, повече от постиженията на собствената ѝ пра-пра-баба кралица Виктория. Само четирима други британски монарси са царували повече от 50 години.\r\nСветът се е променил твърде много, откакто през 1953 година новата кралица бива коронована. Когато Елизабет сяда на трона, Великобритания все още има колонии, днес от империята е останала само сянката. Самата представа за монархията и нейните функции в обществото претърпява коренна промяна.\r\nНейният баща, крал Джордж VI умира година по-рано. Той поема короната, след като брат му Едуард VII абдикира в негова полза, за да се ожени за голямата си любов, разведената американска Уолис Симпсън. Докато за Джордж това е шокираща промяна, за неговата дъщеря това не е така. Младата принцеса отрано се е подготвяла за задълженията си като бъдеща кралица.\r\nЖивотът и царуването на 91-годишния днес монарх са белязани от твърде много и съдбоносни политически събития, както и от скандали в кралското семейство.\r\n", "date": "2017.11.20", "title": "Британия отбелязва 70 години кралски брак"}
{"url": "http://www.novinite.bg/articles/153090/Kim-Chen-un-bil-gotov-za-nov-yadren-opit-po-vsyako-vreme", "text": "Северна Корея се съсредоточава върху контрола върху щетите след последния кръг от международни санкции, а управляващата Корейска работническа партия събира информация за проблемите в тази област. Това са обявили от Националната разузнавателна служба на Южна Корея, информира news.bg От службата са уточнили пред южнокорейските депутатите, че правят опити за засичане на потенциална подготовка за ракетен тест преди края на годината, като са подчертали, че режимът на Ким Чен-ун е в състояние да проведе ядрен опит по всяко време, съобщава южнокорейската агенция \"Йонхап\".Понастоящем няма непосредствени индикации, които да показват приготовления за извършването на нов ядрен опит, като напредъкът зависи от \"решимостта\" на вожда на изолираната комунистическа държава.Друга разузнавателна информация на южнокорейските служби показвала, че обществени събития, свързани със забавления и пиене, са били забранени.От Националната разузнавателна служба са посочили също така, че са научили, че Главното политическо бюро, висш военен орган в Северна Корея, е било мишена на инспекция за пръв път от 20 години и че неговите висши служители са били наказани.", "date": "2017.11.20", "title": "Ким Чен-ун бил готов за нов ядрен опит по всяко време"}
{"url": "http://www.novinite.bg/articles/153086/Provalat-na-Merkel-losha-novina-za-Evropa", "text": "Провалът на преговорите на Меркел за формиране на коалиционно правителство е \"лоша новина за Европа\", заяви холандският външен министър, подчертавайки водещата роля на страната в Европейския съюз, съобщава \"Ройтерс\", предава news.bg \"Това е лоша новина за Европа, че съставяне на правителство в Германия ще отнеме още време\", заяви новият външен министър на Холандия Халбе Зилстра пред репортери в Брюксел.\"Германия е много влиятелна страна в ЕС, така че ако нямат правителство и следователно нямат мандат, ще бъде много трудно за тях да заемат позиции\", коментира той.Докато Германия някои среди обсъждат перспективата за евентуални нови избори, Зилстра обяснява, че това е лоша идея, но очаква германските партии да успеят и да продължат преговорите след определена пауза.Той не счита, че политическата криза в Германия засяга по някакъв конкретен начин разговорите за Брекзит, тъй като ЕС \"очаква значителна оферта от британците\" във връзка със сметката им за излизане от съюза.\"Надяваме се, че ще имаме силно правителство в Германия по-скоро, отколкото по-късно\", коментира министърът за ЕС на Чешката република, Алес Хмелар.", "date": "2017.11.20", "title": "Провалът на Меркел - лоша новина за Европа"}
{"url": "http://www.novinite.bg/articles/153100/Palna-stachka-na-Lesbos-sreshtu-mnogoto-bejanci-na-ostrova", "text": "Жителите на гръцкия остров Лесбос излязоха на пореден протест срещу големия брой на мигранти на острова, информира news.bg Днес на острова е обявена пълна стачка. Припомняме, кметът на острова Спирос Галинос обяви обща стачка. На острова днес стачкуват и полицаите като това цели да се привлече повече внимание към проблема с бежанците. Властите на Лесбос искат правителството да придвижи мигранти от сериозно пренаселените с острови към вътрешността на страната.Днес на не работят дори магазините на острова, предаде БНР. Освен това днес в Лесбос с спрян транспортът, а всички държавни учреждения са затворени.Местните жители подкрепят кмета на острова Димитрис Галанос, който настоява незабавно да се изнесат от острова повечето бежанци и мигранти.Към момента на острова има общо 8 500 мигранти. Лагерите са за не повече от 2 хиляди души. Съгласно решение на Европейския съюз всички пристигнали мигранти трябва да останат на Лесбос. В същото време самите бежанци не желаят да стоят в Гърция.Протестиращите гърци заявиха притеснение и от непрекъснатите сблъсъци между самите мигранти. Тази нощ на острова отново е имало ексцесии - запалени са офисите на неправителствена организация.\"Сложили сме си въжето на врата и сами ще си го махнем\", заплаши Галанос правителството в южната ни съседка.", "date": "2017.11.20", "title": "Пълна стачка на Лесбос срещу многото бежанци на острова"}
{"url": "http://www.novinite.bg/articles/153099/Alternativa-za-Germaniya-zove-Merkel-da-podade-ostavka", "text": "Лидерите на \"Алтернатива за Германия\" призовават Ангела Меркел да подаде оставка като канцлер след провала на коалиционните преговори, коментира съпредседателят на партията Александър Гауланд., цитиран от news.bg \"Меркел се провали и е време да напусне. Добре е, че коалицията \"Ямайка\" не сработи, тъй като това не е коалиция за обновяване, а продължение на настоящата политика. Очакваме този неуспех да провокира Християндемократическия да си помисли отново, за много неща\", коментира Гауланд.\"Ние сме доволни, че \"Зелените\" няма да управляват. Това е шанс, да се мисли отговорно за миграцията\", допълва Гауланд.Провалът на преговорите предполага, че Германия се насочва към две безпрецедентни възможности в ерата след Втората световна война:Меркел съставя правителство на малцинството или президентът призовава за нови избори, ако не се формира правителство.", "date": "2017.11.20", "title": "\"Алтернатива за Германия\" зове Меркел да подаде оставка"}
{"url": "http://www.novinite.bg/articles/153110/Polsha-byasna-na-atakata-na-Tusk-ot-Bryuksel", "text": "Полското правителство обвини председателя на Европейския съвет Доналд Туск, че \"атакува Полша\", след като той изрази тревога от политиките на правителството.\"Днес, като използва позицията си да атакува полското правителство, той напада Полша\", написа в \"Туитър\" премиерът Беата Шидло. Нейното националистическо правителство е на власт от две години.По-рано Туск, бивш полски министър-председател, свърза нейното правителство с \"плана на Кремъл\", без да разяснява какво има предвид.Двамата лидери отдавна са съперници.Партията \"Право и справедливост\" на Шидло е в спор с Европейската комисия на няколко фронта: нейният отказ да приема бежанци в рамките на схемата за разселване на Брюксел; нейното насърчаване на изсичането на древни гори; както и преустройството на медиите и съдебната система в Полша. Европейската комисия обвинява \"Право и справедливост\", че застрашава ценностите на ЕС в областта на върховенството на закона.В публикация в \"Туитър\" на полски вчера, Туск, който е дясноцентристки либерал, написа: \"Тревога! Тежък спор с Украйна, изолация в рамките на Европейския съюз, отклоняване от върховенството на закона и независимостта на съдебната система, атака срещу неправителствения сектор и свободните медии. Това стратегия на \"Право и справедливост\" ли е или план на Кремъл? Твърде подобно, за да се спи спокойно\".През миналата седмица Европейският парламент прие резолюция, която е изключително критична към политиките на \"Право и справедливост\".Препратката на Туск към Кремъл изглежда да свързва \"Право и справедливост\" с предполагаемата намеса на Русия в страните от Европейския съюз и Украйна.Полша беше една от най-гласовитите критици на Русия откакто Москва анексира Крим от Украйна през 2014 г. и подкрепи проруските сепаратисти в Източна Украйна.През последните години Полша подкрепи стремежа на Украйна за по-близки отношения с ЕС, но голяма острота остава в полско-украинските отношения.Скандал избухна в събота, когато полски граничари отказаха да допуснат ръководителя на комисията за възпоменание на Украйна, Святослав Шеремет.Полският външен министър Витолд Вашчиковски също реагира гневно на публикацията на Туск в \"Туитър\", наричайки я \"отчаян писък на безсилие\".", "date": "2017.11.20", "title": "Полша бясна на атаката на Туск от Брюксел"}
{"url": "http://www.novinite.bg/articles/153111/Samolet-kacna-avarijno-na-magistrala", "text": "Малък самолет кацна аварийно на магистрала в окръг Пинелас, щата Флорида. Машината се опитва да се приземи, докато колите се движат по аутобана, съобщи \"Ройтерс\", цитиран от NOVA. Кадрите, които са от камерите на полицейски коли, показват, че инцидентът е станал на 19 ноември в 10:20 сутринта местно време.", "date": "2017.11.20", "title": "Самолет кацна аварийно на магистрала"}
{"url": "http://www.novinite.bg/articles/153106/Arestuvat-107-uchiteli-v-Turciya-vav-vrazka-s-prevrata", "text": "Турските власти са издали заповеди за арест на 107 учители за предполагаеми връзки с Гюлен, обвинен в организацията на миналогодишния преврат, съобщава агенция \"Доган\", цитирана от \"Ройтерс и news.bg Петдесет и един от учителите са задържани в Анкара, след като местният прокурор е издал заповедите. Към момента акцията по задържането на останалите учители продължава. Миналата седмица Турция задържа 136 души, включително бивши полицаи, учители и войници, в четири отделни операции, заради предполагаеми връзки с опитите за преврат миналата година.Припомняме, октомври Турската полиция проведе операция за задържането на 121 бивши служители на външното министерство на страната за предполагаеми връзки с Гюлен.Полицейски отряди за борба с тероризма проведоха едновременни акции в 30 провинции за залавяне на заподозрените.", "date": "2017.11.20", "title": "Арестуват 107 учители в Турция във връзка с преврата"}
{"url": "http://www.novinite.bg/articles/153108/Tya-e-na-94-godini-i-prodaljava-da-raboti", "text": "Роза Гавриловна от Русия е на 94 години и продължава да работи.Тя е започнала работа в края на Втората световна война и вече 72 години работи като гинеколог.По време на войната тя е помагала на ранените войници и това е било много трудно време за нея.Роза не преподава в университета, но дава уроци на пациентките си. До ден днешен тя поема най-сложните случаи. Колегите й казват, че тя е пример за всички тях.94-годишната лекарка никога не си е вземала болничен. \"Ако съм болна пия водка, само малка чашка. Изпивам и един аспирин, за да спя добре, а следващия ден се чувствам по-добре, разказва Роза Гавриловна.\"Животът е страхотен. Обичам живота. Обичам децата. През целия живот се усмихвах, а това е важно\", казва още 94-годишната Роза.", "date": "2017.11.20", "title": "Тя е на 94 години и продължава да работи"}
{"url": "http://www.novinite.bg/articles/153119/Franciya-otryazva-myusyulmanite-da-se-molyat-po-ulicite-na-Parij", "text": "Френските власти ще попречат на мюсюлманите в предградие в северната част на Париж да се молят по улиците, съобщиха от вътрешното френско министерство.Местните мюсюлмански богомолци протестират срещу неотдавнашното затваряне на удобна за тях молитвена зала.Френският вътрешен министър Жерар Коломб отново изтъкна, че е против молитвите, организирани от Съюза на мюсюлманските богомолци всеки петък в центъра на града от март насам, след като зала, която те са наели от местните власти, е била превърната в мултимедийна библиотека от новия кмет. Оттогава е бил построен молитвен център, но местните мюсюлмани са недоволни от мястото и размера му.\"Те няма да се молят на улицата, ще предотвратим молитвите на улицата\", подчерта Коломб, въпреки че обеща да намери взаимно приемливо решение \"в следващите няколко седмици\".\"Мюсюлманите трябва да имат място за молитвите си\", допълни той.Противопоставянето между общинската администрация и местната мюсюлманска общност продължава от март, след като полицията беше призована да изгони мюсюлмански богомолци от помещенията по съдебна заповед, потвърдена от Държавния съвет през ноември миналата година.В отговор на изгонването мюсюлманските организации призоваха уличните молитви да се провеждат пред сградата, която се намира в центъра на предградието.Асоциацията на молитвите твърди, че на молитвите са присъствали между 3000 и 5000 богомолци ежедневно и че отказът на местните власти да подновят договора за наем след изтичането му през юли 2016 г. нарушава правото им да се молят свободно, гарантирано от френското право.", "date": "2017.11.20", "title": "Франция отрязва мюсюлманите да се молят по улиците на Париж"}
{"url": "http://www.novinite.bg/articles/153120/V-Turciya-zagovoriha-za-preosmislyane-na-chlenstvoto-v-NATO", "text": "Отношенията между НАТО и неговата членка Турция се влошиха рязконаскоро, след като Анкара реши да изтегли войниците си от военни учения в Норвегия.\"Нямаме необходимост от организация, която показва по всякакъв начин враждебното си отношение към своя член. Въпросът за присъствието ни в тази организация трябва спешно да бъде разгледан в турския парламент\", коментира главният съветник на турския президент Реджеп Тайип Ердоган, Ялчън Топчу.По-рано Ердоган обяви решението си да изтегли 40 турски военнослужещи от учения на НАТО в Норвегия, след като неговото име се появи в \"списък с врагове\".\"Предателски враждебен тон звучи по отношение на нашата страна и избрания президент, става въпрос за подлостта и позора, показани по време на ученията на НАТО, където снимката на Ататюрк и името на Ердоган бяха съчетани с враждебни намерения... Време е да преосмислим нашето членство в НАТО. Организация, която показва враждебното си отношение към члена си по всякакъв начин\", подчертал Топчу.Генералният секретар на НАТО Йенс Столтенберг се извини два пъти за обидите, нанесени на Турция по време на ученията в Норвегия, а норвежкият министър на отбраната Франк Баке-Йенсен, изразявайки съжаление, отбеляза, че човекът, който е публикувал материала, бил на граждански договор към норвежката армия и не бил служител на НАТО, но Ердоган посочи, че това не е достатъчно.", "date": "2017.11.20", "title": "В Турция заговориха за преосмисляне на членството в НАТО"}
{"url": "http://www.novinite.bg/articles/153103/Emanyuel-Makron-Politicheskata-kriza-v-Germaniya-ne-e-v-nash-interes", "text": "Френският президент Еманюел Макрон изрази загриженост към политическата безизходица в Германия след провала на преговорите за сформиране на коалиционно правителство, информира ТАСС, цитирана от БГНЕС и NOVA. „Не е в наш интерес, че положението стана напрегнато. Трябва да вървим напред“, каза той на среща с лидера на дясноцентристката Републиканска партия Бернар Акойе в Елисейския дворец.След провала на преговорите между дясно консервативния блок ХДС-ХСС на канцлерката Ангела Меркел, „зелените“ и Свободната демократическа партия (СвДП) сега като най-възможен вариант се очертава насрочване на нови парламентарни изори.  ", "date": "2017.11.20", "title": "Еманюел Макрон: Политическата криза в Германия не е в наш интерес"}
{"url": "http://www.novinite.bg/articles/153107/Silni-zemetreseniya-zasyagat-nad-1-mlrd-dushi-prez-2018-g-preduprejdavat-ucheni", "text": "2018 г. може да донесе силни земетресения по целия свят заради различна скорост на въртене на Земята, предупреждават учени, цитирани от световни агенции.На ежегодна среща на Американското геоложко общество Ребека Бендик от Университета Монтана и Роджър Билъм от Колорадския университет обясниха разкритията си, че малки изменения във въртенето на Земята могат да предизвикат големи промени в земята на планетата и да доведат до движение на тектонични плочи.Те прогнозират най-голямо влияние да има в екваториалните региони, където живеят около 1 милиард души.Корелацията между въртенето на Земята и сеизмичната активност е силна и подсказва, че ще има увеличаване на броя на земетресенията през следващата година, поясни Билъм пред вестник \"Гардиън\".Учените са изследвали всички земетресения с магнитуд над 7 по Рихтер през последното столетие. Те са установили пет периода на увеличена сеизмична активност, която се случва приблизително в интервал от 32 г.В тези цикли има между 25 и 30 силни земетресения на година. През останалото време средно са около 15 големи земетресения на година, изтъкна той.Последният период на намаляване на сеизмичната активност започна преди четири години, след унищожителните земетресения в Хаити и Япония през 2010 и 2011 г., при които загинаха над 118 000 души.\"Заключението е ясно. Следващата година трябва да видим значително увеличаване на броя на силните земетресения\", прогнозира Билъм.Учените очакват последните земетресения в Мексико, Иран и Ирак да бъдат последвани от много по-силни през следващата година.До момента имаме около 6 силни земетресения. В началото на 2018 г. може да имаме 20, смята Билъм.Откритията на Билъм и Бендик са потвърдени и от други учени. НАСА показа квазипериодични климатични явления като Ел Ниньо, които имат капацитета да променят въртенето на Земята.", "date": "2017.11.20", "title": "Силни земетресения засягат над 1 млрд. души през 2018 г., предупреждават учени"}
{"url": "http://www.novinite.bg/articles/153125/Pochina-tenis-legendata-Yana-Novotna", "text": "\r\nНа 49 години почина  легендата Яна Новотна.\r\nЧехкинята е бивша номер две в света, през 1998г. печели престижния турнир \"\" срещу французойката Натали Тозиа.\r\n\r\nНяколко пъти е номер едно в света на двойки. Новотна печели 24 титли, състезавайки се единично и 76 на двойки.\r\nРодената в  истка е починала от рак в Чехия.\r\n", "date": "2017.11.20", "title": "Почина тенис легендата Яна Новотна"}
{"url": "http://www.novinite.bg/articles/153113/LGBTI-organizacii-osajdat-zabranata-na-gej-parada-v-Ankara", "text": "Група за защита на човешките права осъди като нелегална и дискриминационна забраната на гей парада в столицата на Турция, съобщава \"Гардиън\", цитиран от news.bg Това се случи седмица след като президентът Реджеп Ердоган описа овластяването на гей хората като акт \"против ценностите на нацията\".От кметството на Анкара съобщиха в неделя, че налагат забрана за всички ЛГБТИ културни събития до следващо нареждане. Властите в Анкара обясниха забраната със \"страх от провокативни реакции в сегменти от обществото\", това става седмица след като беше забранен филмов фестивал за германско гей кино.Тази забрана е последната от серията на управляващата Партия на справедливостта и развитието, целяща да ограничи дейността на движението на правата на ЛГБТИ в Турция и да наложи това, което според критиците е публичен морал, вкоренен в исляма.Годишният гей парад в Истанбул също беше отменен за трета година подред. Забраната беше заради съображения за сигурност. Миналата седмица Ердоган осъди главния опозиционен блок, Републиканската народна партия, за планувано представяне на \"гей квота\" за работещите в местните общини.Ердоган описа партията като \"водеща война срещу ценностите на нацията\".\"Не може да има легитимно или законно основание за такава всеобхватна забрана, която засяга същността на човешките права\", обясняват от две ЛГБТИ организации в свое изявление след мярката, добавяйки, че общият и открит характер на забраната рискува да \"криминализира съществуването на ЛГБТ\".", "date": "2017.11.20", "title": "ЛГБТИ организации осъждат забраната на гей парада в Анкара"}
{"url": "http://www.novinite.bg/articles/153121/Zasega-Germaniya-otlaga-predsrochniya-vot", "text": "На този етап Германия няма да провежда предсрочни избори след провалилите се проучвателни преговори между консерваторите, свободните демократи и Зелената партия.Това стана ясно от извънредната пресконференция на германския президент Франк-Валтер Щайнмайер.Местни медии спекулираха, че след завършилите с провал тази нощ преговори страната ще отиде на предсрочни парламентарни избори. Дори представител на Зелената партия обяви, че вероятно предсрочният вот ще е около Великден.Но Щайнмайер даде възможност на диалога. Той призова всички партии да се опитат да формират коалиция в близко бъдеще. Държавният глава показа с коментарите си, че иска да посредничи между партиите за постигане на споразумение, а не тласкане на страната към предсрочен вот., каза той и добави, че ще проведе разговори с лидерите на всички партии, както и с германските институции. Щайнмайер подчерта, че всички партии имат отговорност да се опитат да формират правителство възможно най-скоро.\"\", изтъкна президентът след среща с Ангела Меркел.Свободната демократическа партия напусна преговорите малко преди полунощ в неделя. Лидерът на партията Кристиан Линднер заяви, че \"няма обща база на доверие\" между преговарящите партии. Партията подчерта, че не могат да постигнат компромис по ключови въпроси като намаляване на данъците, намаляване на администрацията и образователната политика.Канцлерът Ангела Меркел се консултира с президента на Германия Франк-Валтер Щайнмайер.Двамата са обсъдили различни варианти, включително предсрочни избори, правителство на малцинството и дори \"голяма коалиция\" между консерваторите и социалдемократите, според \"Шпигел\". Но Социалдемократическата партия днес отново повтори, че ще остане вопозиция и че не се безпокои от нови избори.Лидерът на социалистите Мартин Шулц подчерта, че партията му не е готова да участва в коалиция с християндемократите на Меркел. Политикът поясни, че след участието в предишната коалиция Социалдемократическата партия е получила \"червен картон\".В такъв случай Меркел може да се опита да управлява с малцинство. Но това може да е в полза на опозицията, тъй като те ще разглеждат правителството като нестабилно.  ", "date": "2017.11.20", "title": "Засега Германия отлага предсрочния вот"}
{"url": "http://www.novinite.bg/articles/153112/Zelenite-v-Germaniya-ochakvat-predsrochni-izbori-okolo-Velikden", "text": "Високопоставен политик от Зелената партия на Германия заяви, че страната може да се насочи към предсрочни парламентарни избори \"около Великден\"след провала на проучвателните разговори за коалиционно управление, информира \"Политико\".\"В края на деня ние можем да очакваме нови избори около Великден\", каза пред радио Deutschlandfunk Юрген Тритин, депутат от Зелената партия и член на преговарящия екип.След приключилите разговори между консерваторите, свободните демократи и Зелената партия германският канцлер Ангела Меркел заяви, че днес ще се консултира с президента на Германия Франк-Валтер Щайнмайер.Двамата се очаква да обсъдят различни варианти, включително предсрочни избори, правителство на малцинството и дори \"голяма коалиция\" между консерваторите и социалдемократите, според \"Шпигел\". Но Социалдемократическата партия днес отново повтори, че ще остане в опозиция и че не се безпокои от нови избори.Днес Щайнмайер ще даде пресконференция.Крайнодясната \"Алтернатива за Германия\" определи провалените преговори като \"добър ден за Германия\".Лидерите на \"Алтернатива за Германия\" призоваха Ангела Меркел да подаде оставка като канцлер.В същото време френският президент Еманюел Макрон изрази тревогата си от провала на преговорите за коалиция в Германия.\"Не е в интерес на Франция нещата да се блокират\", каза Макрон в началото на среща с опозиционната Републиканска партия.Той поясни, че е разговарял с Меркел по телефона в неделя вечерта.", "date": "2017.11.20", "title": "Зелените в Германия очакват предсрочни избори около Великден"}
{"url": "http://www.novinite.bg/articles/153070/Sedmicata-zapochva-snejno", "text": "Днес, с умерен и временно силен северозападен вятър, в страната ще нахлува студен въздух. Валежите ще продължат, като по високите полета на Западна България, в Предбалкана и в Лудогорието ще превалява сняг, но все още няма да се образува трайна и съществена снежна покривка. В следобедните часове в западните райони валежите ще спрат и облачността ще се разкъса и намалее. Максимални температури между 3° и 8°.Атмосферното налягане е по-ниско от средното за ноември – след обяд ще започне да се повишава.Над планините ще бъде облачно с валежи от сняг. Ще духа силен северозападен вятър и ще има снежни виелици. След обяд в масивите от Западна България валежите ще спрат и облачността ще се разкъса. Максимална температура на височина 1200 метра – около 0°, на 2000 метра – около минус 6°.Над Черноморието ще бъде облачно с валежи от дъжд, значителни на места по южното крайбрежие. Ще духа умерен и временно силен северозападен вятър. Максимални температури: 7°-8°. Температурата на морската вода е 13°. Вълнението на морето ще бъде 2-3 бала.", "date": "2017.11.20", "title": "Седмицата започва снежно"}
{"url": "http://www.novinite.bg/articles/153124/Opredeliha-prichinata-za-Chernobilskata-avariya", "text": "Шведските учени са стигнали до извода, че по време на аварията на Чернобилската АЕЦ е имало слаб ядрен взрив, съобщи Лентата ру.Специалисти са анализирали състава на изотопи на ксенон в модел, взет от Череповската фабрика с втечнен въздух и моделирана с метеорологични условия за разпространение на продукти от ядрена реакция. Статията на изследователите е публикувана в журнал Nuclear Technology.Катастрофата на Чернобилската АЕЦ стана на 26 април 1989 г. в 01:23 часа. Очевидци потвърждават, че четвърти енергоблок на АЕЦ е бил разрушен от два взрива като вторият, изключително мощен, е станал секунди след първия.Смята се, че аварийната ситуация е станала заради авария на тръба в системата на охлаждане, причинени от бързото изпаряване на водата. След това водата или парата са започнали да реагират с циркония в горивните елементи, което довело до образуване на повече количество водород и последвалия взрив.Шведските учени смятат, че взрива в реактора е станал по друга причина. Те предполагат, че по време на планирано спиране на реактора е възникнал проблем в системата на управление на ядрената реакция, в резултат на което активната зона значително е увеличила количеството термични неутрони. Локалният ядрен взрив е довел до мощно освобождаване на продукти на делението, които са изработили защитна обвивка в горната част на канала на реактора, избили са капака и са отишли в атмосферата.В подкрепа на тази хипотеза се казва, че дни след катастрофата учените от радиевия институт на името на Хлопин са открили радиоактивни изотопи на ксенона в отделението та благородните газове, получени на Череповската фабрика, където произвежда течен азот и кислород. Средното съотношение на активността 133Хе/133 mXe се равнява на 44,5± 5,5. Това, по мнението на шведските изследователи, обяснява факта, че над територията на Череповец е имало облак от продукти на ядрения взрив с мощност 75 тона в тротилов еквивалент, причинен от Чернобилската АЕЦ.В допълнение, резултатите от моделираните метеорологични условия над западната част на СССР (през 1986 г.) в течение на дни след аварията показаха, че наблюдаваното Череповската фабрика съотношение на изотопите е възможно само ако излезлия ксенон се е издигнал на сочина от 2,5-3 километра. Такава картина отговаря на последствията от ядрена експлозия.", "date": "2017.11.20", "title": "Определиха причината за Чернобилската авария"}
{"url": "http://www.novinite.bg/articles/153127/Izrael-prizna-che-poddarja-tajni-kontakti-s-arabskite-strani", "text": "Израелски министър заяви, че еврейската държава е провеждала тайни разговори със Саудитска Арабия на фона на притесненията във връзка с Иран, пише \"Индипендънт\", предава news.bg Вестникът отбелязва, че това е първото разкритие от високопоставен представител на една от двете държави, след като дълго се спекулираше, че Рияд и Тел Авив тайно преговарят.Преди дни началникът на генщаба на израелските въоръжени сили Гади Айзенкот заяви пред саудитски вестник, че страната му е готова да сподели информация с Рияд за Ислямската република.Саудитското правителство не е отговорило на коментара на израелския енергиен министър Ювал Щайниц.Израел и Саудитска Арабия разглеждат Иран като основна заплаха в Близкия изток. Нарасналото напрежение между Техеран и Рияд подхранва спекулациите, че Израел и Саудитска Арабия могат да започнат да работят съвместно.Рияд не поддържа дипломатически отношения с Тел Авив.В интервю за Армейското радио Щайниц не разкри подробности, когато бе запитан защо Израел \"крие връзките си\" със Саудитска Арабия.\"С много мюсюлмански и арабски държави поддържаме връзки, които наистина частично са прикрити и обикновено ние сме страната, която не се срамува\", поясни той.Другата страна е заинтересована връзките да се запазят в тайна. С нас обикновено няма проблем, но ние уважаваме желанието на другата страна, когато връзките се развиват, дали със Саудитска Арабия или с други арабски страни, или други мюсюлмански държави, продължи министърът.В интервю за Ройтерс в четвъртък саудитският външен министър Адел Джубейр заяви, че ако израелско-палестинският конфликт бъде разрешен на базата на Арабската мирна инициатива, Израел ще има нормални икономически, политически и дипломатически отношения с всички арабски държави.", "date": "2017.11.20", "title": "Израел призна, че поддържа тайни контакти с арабските страни"}
{"url": "http://www.novinite.bg/articles/153101/Vremeto-vav-vtornik-Oblachno-no-bez-valeji", "text": "През нощта ще преобладава ясно време. Минималните температури ще са между минус 2 и 3 градуса. Утре облачността ще е променлива, без валежи. Ще духа слаб до умерен вятър от запад-северозапад. Максималните температури ще са между 5 и 10 градуса. Атмосферното налягане ще се повиши и ще е по-високо от средното за месеца. В планините облачността ще е променлива, често значителна, но ще се задържи почти без валежи. Ще бъде ветровито. Ще духа силен, по високите и открити части и бурен северозападен вятър. Максималната температура на височина 1200 метра ще е около 3 градуса, на 2000 метра – около минус 3 градуса. Над Черноморието облачността ще е променлива, без валежи. Ще духа умерен и до силен северозападен вятър. Максимални температури: 8-10 градуса. Температурата на морската вода е 13 - 14 градуса. Вълнението на морето ще бъде около 2 бала.", "date": "2017.11.20", "title": "Времето във вторник: Облачно, но без валежи"}
{"url": "http://www.novinite.bg/articles/153073/Klimatolog-Moshtno-zatoplyane-shte-posledva-parviya-snyag", "text": "След снега, който падна над повечето части от страната през изминалите часове, ще настъпи мощно затопляне. Това сочи прогнозата за следващите седмици, представена в ефира на \"Здравей, България\" климатологът доц. Георги Рачев. Той каза, че малката снежна покривка бързо ще се стопи, като валежите ще спрат до понеделник на обяд. Във вторник сутринта температурите ще са отрицателни, но не по-ниски от минус 2 - минус 3 градуса. \"Ще изпратим ноември със сравнително топло за сезона и сухо време\", каза доц. Рачев. Студ и нови снеговалежи не се очакват поне до 8 декември. Дългосрочната прогноза на Американската агенция за изследване на океаните и атмосферата сочи, че настъпващата зима като цяло ще бъде топла. Няма да липсват обаче и дни с обилни валежи и много ниски температури.", "date": "2017.11.20", "title": "Климатолог: Мощно затопляне ще последва първия сняг"}
{"url": "http://www.novinite.bg/articles/153123/TAKEOVER-i-disko-parti-v-edin-uikend-v-YALTA-CLUB", "text": "Този уикенд YALTA CLUB продължава програмата си за ноември с две партита. В петък (24 ноември) клубът ще отвори вратите на Room 2 за събитието на Liubo Ursiny – TAKEOVER, чийто гост ще бъде чаровната германка Anja Schneider. Тя вади най-личното от себе си и го обръща в музика за последния си албум SoMe, като гостите на петъчната вечер ще са от първите фенове по света, които ще имат възможността да му се насладят. Съботната тематика ще бъде доста по-различна, защото е време за диско парти. На 25 ноември зад пулта на Room 2 ще застанат DiscoPigg Yoshida и Charlie от Boogie FM.Креативното перпетуум-мобиле Anja Schneider ще влее енергията си в TAKEOVER на 24 ноември, като първият ѝ сет ще открие вечерта точно в полунощ. По-рано тази година Anja напусна лейбъла Mobilee, за да стартира Sous Music и издаде в началото на ноември най-личния си проект до този момент – албума SoMe. С това един от големите откриватели на таланти на електронната сцена в Европа за последните 10 години, свързан с развитието на имена като Pan-Pot, Sebo K, Rodriguez Jr., Kevin Over, Maya Jane Coles, Solomun и Nicole Moudaber, прави сериозен соло кик. TAKEOVER успява да я привлече точно навреме, за да сме едни от първите, които ще чуят SoMе и получат максимума от магията, която Anja синтезира зад пулта. Нощта е още в ръцете на движещата сила на TAKEOVER – Любо Урсини.На 25 ноември YALTA CLUB прави второ диско парти за годината. След успеха на първото издание, клубът отново кани DiscoPigg Yoshida от Boogie FM – харизматичния диджей и кулинарен майстор, който връща публиката в 70-те години, но също така пуска и ню диско, с което сетовете му придобиват модерен привкус. Заедно с него зад пулта на Room 1 ще чуем и Charlie, който също е част от интернет радиото Boogie FM. Той е китарист на алтърнатив-пост пънк групата Babyface Clan, както и на Imbeciles and the poison Umbrella и създател на минимал уейв формацията Les animaux sauvages. Винил ентусиаст, Charlie е известен най-вече с еклектик сетовете си в нашумелите напоследък We like Kitsch партита.Билети за всички събития в клуба ще бъдат продавани единствено на място. Всички, които още не са влязли в специалния TAKEOVER 50% DISCOUNT GUESTLIST, имат възможност да го направят до 20.00 часа на 24 ноември като изпратят името си на . Гестлистът е активен до 02.00 часа.Повече подробности за програмата на YALTA CLUB може да намерите на официалната страница в Facebook, както и на yaltaclub.com", "date": "2017.11.20", "title": "TAKEOVER и диско парти в един уикенд в YALTA CLUB"}
{"url": "http://www.novinite.bg/articles/153071/Den-na-traur-v-Pernik", "text": "Ден на траур в Перник в памет на жертвите на катастрофата край Ловеч. Общината отменя всички тържества и концерти до вторник, а националните и общинските знамена ще бъдат спуснати наполовина.При тежката катастрофа по пътя Варна-София край ловешкото село Микре бяха ранени 17 души. Загинаха 9 души. Основната версия за трагедията е навлизането на автобуса в насрещното движение. Така челно автобусът се блъска в камион и се стига до фаталния инцидент.  ", "date": "2017.11.20", "title": "Ден на траур в Перник"}
{"url": "http://www.novinite.bg/articles/153085/Snegat-sprya-vlakove-i-v-Gabrovsko", "text": "Влаковете в междугарието Плачковци - Кръстец преустановиха движението си. От 9 часа сутринта по линията не минават композиции заради авария.Аварията - паднало дърво в участъка от 4-та жп линия Русе-Горна Оряховица-Царева ливада-Дъбово-Димитровград-Подкова.Към момента е създадена своевременна организация и са предприети незабавни действия по отстраняване на проблема. Очаква се движението да бъде възстановено около 11.00 часа.По това време би трябвало да бъде възстановено и движението на влаковете между Перник и София. Припомняме, заради проблеми с контактната мрежа около 5 часа беше прекъснато движението в междугарието Владая - Горна баня. По първоначална информация проблемът там трабяваше да бъде отстранен до 9.30 часа. Очаква се скоро това да бъде факт.", "date": "2017.11.20", "title": "Снегът спря влакове и в Габровско"}
{"url": "http://www.novinite.bg/articles/153091/Djip-pomete-16-godishen-mladej-na-peshehodna-pateka", "text": "16-годишното момче, което бе премазано от джип тази сутрин, докато пресичало пешеходна пътека в района на военноморска база Атия, е възпитаник на бургаската гимназия по туризъм \"Проф. Асен Златаров\", съобщава ДАРИК. Костадин е учил в паралелка за дуално обучение, имал е много добър успех и се е готвел за обучение в Швейцария през пролетта, разкриха негови близки. Въпреки че родителите му са били разделени, а майката живее в Беларус, Костадин е бил изключително отговорен. Гледала го баба му в созополското селище Атия. \"Всички скърбим за това прекрасно дете, Костадин имаше бъдеще\", каза директорката на гимназията Павлина Михайлова-Градишка. 16-годишният ученик бе блъснат от джип малко преди 7.00 ч. тази сутрин. Костадин бързал за училище, а 59-годишният водач на джипа, който е от Черноморец, отивал на работа също в Бургас. С него пътувала и съпругата му.", "date": "2017.11.20", "title": "Джип помете 16-годишен младеж на пешеходна пътека"}
{"url": "http://www.novinite.bg/articles/153074/Kolko-shte-ni-struvat-predstoyashtite-praznici", "text": "Колко ще ни струват предстоящите празници и има ли още свободни места по курортите у нас и в чужбина?На прага на най-празничния месец – декември – ще направим сметката за предстоящите 8 декември, Коледа и Нова година. Очаква ни натоварени откъм емоции, но и откъм разходи дни. Първо поглед към най-близкия празник. 8 декември в Рим, Дубай и Париж или 8 декември в Банско, Боровец и Пампорово? Очакванията са 208 000 студенти да празнуват на 8 декември. От тях 25 000 ще се възползват от туристически услуги.Средно в родните планински и спа курорти един студент ще похарчи 86 лв. Като най-солена ще е сметката за морските ни курорти. В планинските ни курорти – средно ще се харчи между 75 и 165 лв., а в спа хотелите – празникът ще излезе на младите хора между 45 и 125 лв. Най-икономичният вариант остават семейните хотели и къщите за гости – около 45 лв. Да погледнем и сметката за празнуване в чужбина. Средно – 280 лв. Като в по-близките дестинации 8 декември ще струва около 115 евро. А студентски празник в някоя от големите европейски столици ще ни излезе 450 евро.Бърз поглед и към офертите за Коледа и Нова година. Ако все още не сте направили своя избор – ето полезна информация за цените и свободните места. И въпреки че това са предимно семейни празници – очакванията са на път за Коледа да тръгнат 480 000 души – от тях 120 000 – в чужбина. Новогодишните празници извън дома си ще посрещнат 520 000 българи – 120 000 – са избрали да отброят последните секунди на годината - зад граница. Колко средно ще похарчим – у нас – 285 лв., а в чужбина – 495 лв.Общо за пътуване и празнуване около Коледа и Нова година – джобът ни ще отънее със 175 млн. лв. Ето и цените на пакетите – те започват от 155 лв. в семейните хотели и къщи за гости и достигат до 1650 лв. в луксозните хотели в планинските ни курорти. В чужбина – най-евтино ще посрещнем Новата година в съседните държави – пакетите започват от 115 евро, в европейските столици, където празненствата са доста пищни, - 450 евро, а ето и офертите за любителите на екзотичните дестинации - Куба (1470 евро), Виетнам и Камбоджа (2549 евро). ", "date": "2017.11.20", "title": "Колко ще ни струват предстоящите празници"}
{"url": "http://www.novinite.bg/articles/153095/eMAG-s-golemi-namaleniya-na-Cherniya-petak", "text": "Онлайн магазинът eMAG.bg подготвя огромни намаления по случай Black Friday на 24 ноември.Най-нетърпеливите клиент ще могат да се отдадат на пазаруване още в ранните сутрешни часове, когато ще могат да се запознаят с хилядите избрани оферти от eMAG.bg.Миналата година на Black Friday eMAG реализира стотици хиляди продажби на продукти – от лична козметика до сглобяеми къщи. Денят със специални цени тогава е привлякъл близо 1.640 млн. посещения на сайта, като страниците са били разгледани общо 35 млн. пъти.Списъкът на най-популярните категории за пазаруване през миналата година се оглавява от продуктите за дома и декорация, следвани от малките домашни електроуреди и продуктите за лична грижа и красота.По традиция eMAG ще обяви някои от предложенията си за Black Friday предварително.", "date": "2017.11.20", "title": "eMAG с големи намаления на Черния петък"}
{"url": "http://www.novinite.bg/articles/153105/Vazrastna-jena-s-opasnost-za-jivota-sled-tejka-katastrofa", "text": "82-годишна жена е пострадала тежко при катастрофа в монтанско. На 19 ноември около 15:00 часа в района на село Горно Белотинци кола със софийска регистрация влиза в канавката и се блъска във водосточен канал, съобщават от ОДМВР Монтана, предава news.bg Колата се е движела от Видин към Монтана на прав участък от пътя.Шофьорът на катастрофирали автомобил \"Фолксваген Поло\" е 42-годишен мъж от столицата. В автомобила с него пътувала и 82-годишна жена от Видин.При сблъсъка възрастната жена е пострадала и е откарана в МБАЛ Монтана с фрактура на краката и опасност за живота.След тестове с дрегер стана ясно, че мъжът не е пил алкохол. Все още не е ясно каква е причината за инцидента.", "date": "2017.11.20", "title": "Възрастна жена с опасност за живота след тежка катастрофа"}
{"url": "http://www.novinite.bg/articles/153104/Haskovski-policaj-shofiral-s-339-promila-alkohol", "text": "Полицай от \"Криминална полиция\" в Хасково, е заловен да шофира с 3,39 промила алкохол, съобщи МВР. Той е началник група в сектора, уточни БНР, цитира news.bg Възможно е заради това провинение 49-годишния полицай да бъде уволнен от системата. По случая е образувана проверка.", "date": "2017.11.20", "title": "Хасковски полицай шофирал с 3,39 промила алкохол"}
{"url": "http://www.novinite.bg/articles/153088/Postradali-v-katastrofite-kraj-Mikre-i-Sopot-vse-oshte-sa-s-opasnost-za-jivota", "text": "\r\nЖената, която пострада най-тежко при катастрофата на 17 ноември край , е в тежко, но стабилизирано състояние, съобщиха от  /ВМА/. Все още има опасност за живота ѝ, предава БНТ. \r\nОстаналите двама пациенти, които също бяха приети във ВМА след инцидента, са в стабилно състояние. С опасност за живота е и 40-годишната жена, пострадала в катастрофа на 18 ноември, край с. Сопот. В неделя тя бе транспортирана от ловешката болница във ВМА. Пациентката е с тежка черепно-мозъчна травма, гръдна травма, фрактури на лицевия череп и на таза. Настанена е в реанимацията на болницата.\r\n\r\n", "date": "2017.11.20", "title": "Пострадали в катастрофите край Микре и Сопот все още са с опасност за живота"}
{"url": "http://www.novinite.bg/articles/153126/Premahnaha-oshte-50-nezakonni-magazina-na-plaj-Slanchev-bryag-sever", "text": "Собствениците на 50 незаконни магазина на алеята на плаж \"Слънчев бряг-север\" доброволно премахнаха своите обекти. Това стана по силата на договор на Министерство на туризма с новия наемател на ивицата, съобщиха от Министерството на туризма. Причината е, че площта на обектите надвишава с 8 000 кв. м одобрената схема от ведомството.\r\nПремахването е започнало от началото на миналата седмица и продължи до днес. Разрушените обекти са на площ над 1200 кв. метра.\r\nСред тях са група магазини от страната на плажа на алеята пред хотел \"Глобус\" и съоръжение за бънджи, магазини за дрехи и обувки пред хотели \"Гларус\" и \"Чайка\".\r\nПремахнати са незаконни обекти и в района около хотел \"Хевън\" и \"Кариби бар\", както и пред хотел \"Ларго\", \"Астория\", хотел \"Дюн\" и \"Виктория палас\".\r\nТе не са разрушени в началото на лятото заради започналия активен сезон.\r\nОт МТ припомнят, че в началото на 2017 г. е определен нов наемател на плаж \"Слънчев бряг-север\". Срокът на договора с фирмата, избрана да управлява ивицата, е 5 години, като за всяка от тях ще плаща на държавата такса в размер на 1,650 млн. лв. Цените на плажните принадлежности бяха намалени с 2 лв. до 8 лв. за 1 бр. чадър и 1 бр. шезлонг.\r\n", "date": "2017.11.20", "title": "Премахнаха още 50 незаконни магазина на плаж \"Слънчев бряг-север\""}
{"url": "http://www.novinite.bg/articles/153122/Tejka-katastrofa-s-tri-jertvi-po-patya-Shumen-Silistra", "text": "Тежък пътен инцидент възникна по пътя Шумен - Силистра, в района на село Венец.По първоначална информация в произшествието са загинали трима души. Други четирима са ранени. Ранените са двама мъже, една жена и едно дете. Те са били транспортирани в болница. За сега няма повече информация за състоянието им.Към момента е установено, че пътнотранспортното произшествие е станало към 15.30 часа. В инцидента са участвали две леки коли. Те са се ударили на на пътя Шумен-Силистра, между селата Страхилица и Дренци, община Венец, област Шумен.На мястото на катастрофата е пристигнали екипи на \"Пътна полиция\" и \"Спешна помощ\".Движението по пътя е преустановено. Организиран е обходен маршрут през селата Капитан Петко и Хитрино. Патрули регулират и насочват трафика в района.", "date": "2017.11.20", "title": "Тежка катастрофа с три жертви по пътя Шумен-Силистра"}
{"url": "http://www.novinite.bg/articles/153096/Vavejdat-postoyanni-proverki-na-vanshnite-granici-na-ES", "text": "Съветът на ЕС съобщи, че е приел правилата за въвеждане на постоянни проверки на преминаващите външните граници на Общността. Очаква се новата система, която наложи и промяна на Шенгенския кодекс, да влезе в сила до 2020 година.В системата ще бъдат вписвани данни за хората, които пресичат външните граници на ЕС, както и за случаите на отказ за допускане до ЕС. Очаква се новата система да помогне в борбата с тероризма и при установяването на просрочените визи.Системата ще се прилага за граждани на държави извън ЕС. Базата ще съхранява данни за самоличността на пътуващите, документите им за пътуване и биометричните им данни (четири пръстови отпечатъка и портретна снимка).Данните ще се съхраняват за пет години за чужденците, пресрочили разрешения срок на престой в ЕС, и три години за останалите.", "date": "2017.11.20", "title": "Въвеждат постоянни проверки на външните граници на ЕС"}
{"url": "http://www.novinite.bg/articles/153079/Blizo-300-mashini-pochistvat-patishtata-v-rajonite-sas-snegovalej-u-nas", "text": "\r\nБлизо 300 машини са почиствали през нощта републиканските пътища в районите със снеговалеж. Най-много машите са работили в , следват ,  и Ловеч. Това съобщиха от пресцентъра на Агенция Пътна инфраструктура\", предава БНТ.\r\nОбработката на настилките продължава, за да се осигури безопасността на пътуването.\r\n\r\n препоръчва на шофьорите на тежкотоварни превозни средства и на леки автомобили да тръгват на път само с подходящи гуми, да карат със съобразена скорост и повишено внимание, спазвайки указанията на \"Пътна полиция\". Блокирането на движението от автомобили, които не са подготвени за движение при зимни условия, затруднява работата на снегопочистващата техника и възпрепятства пътуването на всички останали шофьори.\r\nОбластните пътни управления на  и снегопочистващите фирми работят на 24-часов режим и са в готовност за поддържане на републиканската мрежа.\r\n", "date": "2017.11.20", "title": "Близо 300 машини почистват пътищата в районите със снеговалеж у нас"}
{"url": "http://www.novinite.bg/articles/153109/Razpredeliha-sektorite-na-zam-zdravnite-ministri", "text": "Заместник-министър на здравеопазването Бойко Пенков ще отговаря за медицинските дейности, образованието, квалификацията и следдипломното обучение в системата на здравеопазването.В неговите отговорности влизат и регулирането и осигуряването на лекарствени продукти и медицински изделия, както и за управлението на системата при кризи.Бойко Пенков ще осъществява контрол върху центровете за спешна медицинска помощ, домовете за медико-социални грижи за деца и държавните психиатрични болници. В неговите правомощия е и контрола на работата на Център \"Фонд за лечение на деца\", Центъра за асистирана репродукция, Националния център за обучение и квалификация в системата за спешна медицинска помощ, Изпълнителната агенция \"Медицински одит\", Изпълнителната агенция по лекарствата и Изпълнителната агенция по трансплантация.Д-р Пенков е отговорен и за Националния център по трансфузионна хематология и за районните центрове по трансфузионна хематология, както и за Националния съвет по цени и реимбурсиране на лекарствени продукти.На зам.-министър Жени Начева са поверени обществените поръчки в системата на здравеопазването, администрирането на международните проекти и програми, европейската координация и международните дейности и въвеждането на електронното здравеопазване.Контролът над управлението на търговските дружества, капиталовите разходи и собствеността, върху управлението на бюджета и финансите на МЗ, както и върху дейностите по планиране и анализиране в системата също е поверен на Начева.Светлана Йорданова - третият заместник министър - ще продължи да се грижи за превенцията на общественото здраве, за дейностите, свързани с отчитането и оценката на националните здравни програми и специализирани донорски програми.Новите задължения на зам.-мин. Йорданова са отговорността за режимите, свързани с водите и храните и дейностите, отнасящи се до ваксините, които се осъществяват от главния държавен здравен инспектор. Под нейният контрол работи и Националният център по заразни и паразитни болести, Националната експертна лекарска комисия и Националният център по радиобиология и радиационна защита.Всеки от зам.-министрите ще отговаря съгласно разпределението на ресорите за Дейността на регионалните здравни инспекции и на Националния център по обществено здраве и анализи.", "date": "2017.11.20", "title": "Разпределиха секторите на зам.-здравните министри"}
{"url": "http://www.novinite.bg/articles/153117/Stanishev-Makedoniya-pokazva-jelanie-da-raboti-s-Balgariya", "text": "Новото правителство на Македония желае да работи с България като приятели и съюзници.Това констатира председателят на Партията на европейските социалисти Сергей Станишев след среща с премиера на Македония Зоран Заев като част от Балканската конференция, организирана от ПЕС в Сараево, с участието на левите премиери, партии и фондации в региона.Балканската конференция на ПЕС се провежда традиционно от 2005 година насам по инициатива на Станишев.\"Високо оценявам политическата воля на премиера Заев за подписването на Договора за добросъседство с България. Близо 10 години преговаряхме за Договор за добросъседство с Груевски и все не успявахме да се разберем, а скоро след като дойде правителството на Заев подписахме Договора. Това е голям приятелски жест от тяхна страна и ясно показва, че новото правителство желае да работи с България като приятели и съюзници\", изтъкна той.Преди години Македония беше сочена за водеща в процеса на евроинтеграция в региона. Сега са необходими огромни усилия, но ние оценяваме напредъка, който премиерът Заев и неговото правителство постигнаха до момента, както и желанието им да върнат европейската перспектива на страната си. По време на нашето председателство ние също трябва да демонстрираме добронамереност и да направим всичко възможно да помогнем на Македония да навакса пропуснатото по време на режима на Груевски, каза Станишев.Обещах на Заев и подкрепата на ПЕС и в търсенето на дипломатическо решение с Гърция по въпроса с името на Македония, което е пречка по пътя на присъединяване, заяви след срещата Станишев.Заев от своя страна благодари на лидера на европейските социалисти за подкрепата на ПЕС за връщането на страната му към нормалните демократични процедури и покани Станишев на работно посещение в Скопие.Иначе Станишев подчерта, че подкрепя евроинтеграцията на държавите от Западните Балкани.\"Партията на европейските социалисти категорично подкрепя европейската интергация на страните от Западните Балкани. Това е важно както за тях, така и за самия ЕС и за региона. На днешната конференция искаме да чуем вас - левите премиери и лидери на партии - какви са предизвикателствата пред вашите страни и правителства\", подчерта той.Амбицията ни е да организираме голяма среща в София по време на българското председателство догодина, на която заедно с премиерите от нашето политическо семейство да предложим конкретна Пътна карта за присъединяването на страните от Западните Балкани към ЕС, изтъкна Станишев.По думите му Пътната карта ще има две части.Първата - политическата част - ще се отнася до процеса на приесъединяване на държавите от региона. Втората - икономическата част - ще даде перспектива за хората - ясни ангажименти относно инфраструтурни и транспортни проекти, инвестиции, както и предложението за включване на страните в европейското пространство, свободно от роуминг такси. Така вашите граждани ще могат осезаемо да почувстват ползите от влизането на държавите им в Съюза, разясни той.Сега има прозорец от възможности. Затова, ние ще настояваме да бъде приета Софийска декларация по време на срещата на върха у нас догодина, която да включва и конкретните предложения от Пътната карта, каза още Станишев.", "date": "2017.11.20", "title": "Станишев: Македония показва желание да работи с България"}
{"url": "http://www.novinite.bg/articles/153116/Zakopchaha-patnik-zaradi-obidi-kam-konduktorka", "text": "Варненец буйства в автобус на градския транспорт, заради което беше арестуван. В един от последните курсове в събота вечер 50-годишният мъж засипал с ругатни и обиди кондукторката.Наложило се да бъде повикана полиция, която сложила белезници на хулигана.Той преспал зад решетките, след което Районният съд в морската столица му наложил санкция в размер на 100 лева. Полицията е задържала и 24-годишен варненец, нападна миналата седмица мъж на улица „Подвис”.След като пребил потърпевшия, му задигнал 70 лева и мобилния телефон. ", "date": "2017.11.20", "title": "Закопчаха пътник заради обиди към кондукторка"}
{"url": "http://www.novinite.bg/articles/153097/Prezidentat-na-Zimbabve-se-otteglya-no-poluchava-imunitet", "text": "След 37-годишно управление президентът на Зимбабве Робърт Мугабе се е съгласил да се оттегли от властта, съобщи Си Ен Ен, цитиран от NOVA. Мугабе е написал писмо, в което е обявил, че напуска поста. Това е станало след като генералите, взели властта, са се съгласили на по-голяма част от исканията му.За да влезе в сила оставката, писмото трябва да бъде изпратено до председателя на парламента. По непотвърдена засега информация, 93-годишният Мугабе и 40-години по-младата му съпруга са получили пълен имунитет от съдебно преследване и ще запазят и цялото си лично имущество. ", "date": "2017.11.20", "title": "Президентът на Зимбабве се оттегля, но получава имунитет"}
{"url": "http://www.novinite.bg/articles/153075/Nadvisnali-darveta-blokiraha-dvijenieto-na-vlakovete-mejdu-Pernik-i-Sofiya", "text": "Влаковете между Перник и София не се движат от 5 часа в понеделник сутринта, съобщиха за NOVA от Националната компания “Железопътна инфраструктура”. Причината - прекъсната от надвиснали дървета контактна мрежа между гарите Владая и \"Горна баня\", предава NOVA. Някои влакове са пренасочени през Волуяк, но други изчакват на гара Драгичево, сигналиират зрители на NOVA.Предстои пасажерите да бъдат извозени с автобуси, посочват от НКЖИ.Очаква се до час проблемът да бъде отстранен.", "date": "2017.11.20", "title": "Надвиснали дървета блокираха движението на влаковете между Перник и София"}
{"url": "http://www.novinite.bg/articles/153092/Balkanite-mogat-da-zamestyat-Velikobritaniya-v-ES-smyata-Borisov", "text": "Балканите могат да заместят излизащата от Европейския съюз Великобритания - тезата е на премиера Бойко Борисов, който изнесе лекция пред студентите от УНСС на тема \"България, Балканите, Европа и светът\". \"Невероятна природа - от Средиземно до Черно море, планини, реки, природни богатства. Работни народи, хубави хора\", заяви премиерът пред студентите. \"Първият ни успех е, че тази тема влезе. И съм благодарен на всички европейски лидери, със всички поотделно говорих. Те мисля, че разбират, че ако Балканите не влязат в Европейския съюз, това ще генерира страхотно напрежение за в бъдеще. И нови сфери на влияние от другите Велики сили, които не крият интереса си към Балканите\", обясни Борисов.  \"Ние не можем да дадем никакви обещания, нито те са готови да влязат в ЕС. На техните млади хора ние трябва да им кажем какво ще е бъдещето им. В противен случай те ще напускат Балканите. Когато излязат младите хора, ще останат пенсионерите\", коментира още пред студентите Бойко Борисов.  ", "date": "2017.11.20", "title": "Балканите могат да заместят Великобритания в ЕС, смята Борисов"}
{"url": "http://www.novinite.bg/articles/153118/Rumen-Radev-iska-Balgariya-da-stane-regionalen-centar-na-UNICEF", "text": "България има амбицията да се превърне в регионален център на УНИЦЕФ. Това заяви президентът Румен Радев на среща на \"Дондуков\" 2 с представителя на УНИЦЕФ за страната ни Мария Хесус Конде по повод Световния ден на детето - 20 ноември, обявен от ООН през 1954 г.Страната ни иска да сподели своя опит за защита на правата на децата с държавите от Централна и Източна Европа, обясни президентът. По време на разговора беше подчертан постигнатият напредък по отношение на процеса по деинституционализация на социалните услуги за деца, лишени от родителска грижа - за мерките за защита на правата на децата през изминалите десет години.Мария Хесус Конде представи новата Програма за партньорство между УНИЦЕФ и Правителството на Република България. Тя заяви, че през месец януари 2018 г. ще бъде одобрен план за действие за изпълнение на Програмата.Информационните технологии и интернет общуването са част от съвременния процес на социализация на децата. Това изисква и адекватно законодателство и ефективно наказателно преследване на хората, които използват интернет за извършването на престъпления срещу деца и младежи, категорични бяха Радев и Конде.Дигитализацията е една от важните теми на предстоящото Българско председателство на Съвета на ЕС и тази тема ще бъде във фокуса на сътрудничеството на страната и УНИЦЕФ, подчерта държавният глава.Президентската институция подкрепя действията на УНИЦЕФ за създаване на комплексен подход за справяне с проявите на агресия в училище. В него ще участват както родителите и учителите, така и самите ученици, обясни Радев. \r\n\r\n\r\n \r\n Според Мария Хесус Конде социалните проблеми в едно общество неизбежно се отразяват върху поведението на децата. Това налага общи усилия от цялата образователна общност - институции, родители и ученици, както и неправителствените организации.", "date": "2017.11.20", "title": "Румен Радев иска България да стане регионален център на УНИЦЕФ"}
{"url": "http://www.novinite.bg/articles/153115/Nameriha-trup-na-maj-tarsyat-ubieca", "text": "Варненската полиция разследва убийство на мъж. Неговото тяло е открито в апартамент в морската столица, със следи от насилие. Сигналът за престъплението е подаден около 2:35 часа след полунощ, на 19 ноември. На адреса незабавно са изпратени екипи на полицията. В жилище на улица „Димитър Икономов” е намерен трупът на 33-годишен мъж от търговищкото село Долно Новаково.По случая е образувано досъдебно производство. Действията по разследването продължават под надзора на Окръжната прокуратура във Варна.", "date": "2017.11.20", "title": "Намериха труп на мъж, търсят убиеца"}
{"url": "http://www.novinite.bg/articles/153114/Maj-izdahnal-pred-hotel-v-Bansko", "text": "38-годишен мъж от Русе е отрит в безпомощно състояние пред хотел в Банско. По тялото не са открити следи от насилие, съобщиха от Областната дирекция на МВР в Благоевград. Сигнал за мъж в безпомощно състояние, намерен на стълбите пред входа на хотел в Банско, е получен в местното районно управление на полицията около 06.40 часа на 18 ноември. Пристигналите екипи на полицията и спешна помощ установили, че се касае за 38-годишен мъж от Русе, който е починал. Видими следи от насилие не са констатирани. Аутопсията установила, че мъжът получил инфаркт вследствие на предозиране с дрога и алкохол,отбелязва ДАРИК. ", "date": "2017.11.20", "title": "Мъж издъхнал пред хотел в Банско"}
{"url": "http://www.novinite.bg/articles/153093/API-publikuva-zabranite-za-TIR-ove-za-2018-godina", "text": "На 22, 27 и 29 декември тази година ще бъде ограничено движението на камионите над 12 тона по автомагистралите и най-натоваренитe пътища в страната. Целта е повишаване на безопасността, увеличаване на пропускателната способност на инфраструктурата и по-спокойно пътуване за шофьорите на леки автомобили.На 22 и 29 декември ограничението ще важи между 16 и 20 часа, а на 27 - от 14 до 20 часа.Агенция \"Пътна инфраструктура\" уведомява гражданите, че на интернет страницата на агенцията е публикувана заповедта за временната организация на движението на МПС над 12 т по участъци от републиканската пътна мрежа през идната 2018 г. при празнични и почивни дни.През 2018 г. при официални празници, както е и в момента, ще се спира движението на превозните средства над 12 т в последния работен ден преди празника - от 16 ч. до 20 ч., и в последния почивен ден - от 14 ч. до 20 ч. Ограничението ще е за следните пътни участъци:Ограничението не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR).В активния летен сезон - от 1 юни до 15 септември 2018 г., в дните петък, събота и неделя, в часовете с най-интензивен трафик ще се спира движението на камионите над 12 т по автомагистралите и натоварените пътни направления. С ограничаването на трафика в почивните дни, когато много шофьори на леки автомобили тръгват на път, ще се повиши безопасността при пътуването.По АМ \"Тракия\" ограничението в движението на МПС над 12 т ще бъде както следва:По АМ \"Струма\":По АМ \"Марица\":От 1 юни до 15 септември всеки петък от 17 ч. до 20 ч. и всяка неделя от 14 ч. до 20 ч. ще се ограничава движението на тежкотоварните камиони над 12 т и по следните участъци:Движението на камионите над 12 тона в участъци от АМ \"Хемус\" през 2018 г. ще бъде ограничено с издаването на отделна заповед, предвид ремонтните дейности, които предстои да се извършват.", "date": "2017.11.20", "title": "АПИ публикува забраните за ТИР-ове за 2018 година"}
{"url": "http://www.novinite.bg/articles/153078/Trajcho-Trajkov-Proektat-za-AEC-Belene-ne-e-jiznesposoben", "text": "Доста превратно отразяване се получи на темата АЕЦ \"Белене\". Всъщност при представянето на доклада представителя на БАН положи завидни усилия заключенията му да звучат позитивно. Но позитивното, което той посочи, нямаше нищо общо с резултатите от самия доклад. Той каза, че при всички останали условия проекта не е жизнеспособен. Това коментира бившият министър на икономиката и енергетиката Трайчо Трайков в сутрешния блок на БНТ, цитира OFFNews.bg В четвъртък учените от БАН обявиха част от резултатите от дългоочаквания си технико-икономически анализ за Втората атомна. Според изследването им централата би била печеливша, ако е на стойност по-ниска от 10,5 милиарда евро, а собственият капитал е до 30%. Останалата част трябвало да се финансира от заем с лихва не по-висока от 4.5%.Според Трайков проектът не е жизнеспособен, но БАН е трябвало да оправдае финансирането от 2 милиона лева за работата си по доклада. Той призова за обществено обсъждане на предложените варианти.", "date": "2017.11.20", "title": "Трайчо Трайков: Проектът за АЕЦ Белене не е жизнеспособен"}
{"url": "http://www.novinite.bg/articles/153082/Do-20-mln-evro-shte-struva-vtora-kabinka-v-Bansko", "text": "Ако всички държавни институции, от които зависи разрешаването на инвестиционното намерение за изграждане на втора кабинкова линия, се задействат и ни се даде картбланш, ние сме готови за по-малко от година да я построим. Организирани сме, ще се стегнем и ще я направим максимално бързо, за да решим най-накрая проблема с дългите опашки пред единствената кабинка.Това каза Иван Обрейков, маркетинг директор на фирма \"Юлен\", концесионер на ски зоната в Банско. Допуска обаче, че каквото и решение да се вземе, т.нар. Зелени веднага ще го обжалват в съда, както правят вече години наред.Вече осма година въпросът с изграждането на втори кабинков лифт се протака заради различни процедурни хватки, обжалвания и пречки, заложени в плана за управление на Национален парк \"Пирин\". Сега се очаква промяна в действащия план, който не забранява изграждане на спортни съоръжения.За това настоява кметът на Банско Георги Икономов пред Министерството на околната среда и водите (МОСВ). Категоричен е, че докато се приеме новият план за управление на НП \"Пирин\", може да се промени старият и да се даде зелена светлина за изграждането на втората кабина. А новият план, който би трябвало да действа от 2014 г., още не е в сила и приемането му се бави заради съдебни дела.Пред единствения лифт, който отвежда скиорите от Банско до пистите, в най-натовареното време от около 9.00 до 11.00 ч. се вият огромни опашки и хората чакат по 2-3 часа, за да се качат и стигнат зоната, пише ДАРИК. Капацитетът на съществуващата кабинка е около 2200 души на час. Разстоянието, което изминава от начална станция до крайната станция на Бъндеришка поляна, е близо 7 км и се пътува около 22 минути при средна скорост от 6 м/сек при добро време. При вятър скоростта се намалява заради изисквания за безопасност.В същото време средно дневно скиорите са поне 6000-7000, като голяма част от тях пристигат на началната станция по едно и също време и струпването става огромно. \"Хората си плащат карти, за да карат ски, а са принудени да губят часове в чакане на опашка. Увеличихме работното време, като в пикови дни лифтът започва работа в 7.30 ч., но и това не решава проблема, защото не може да принудим туристите да идват толкова рано и едва ли не да им правим график кой кога да идва. Все пак всеки сам избира кога да се качи до пистите\", допълни Обрейков.С годините Банско се утвърди като един от най-предпочитаните зимни курорти и туристите стават все повече. Заради това строената преди повече от 10 години кабинкова линия няма достатъчно капацитет.Фирмата концесионер е готова да изгради втора, която да тръгва от Банско, а крайната станция да е на местността Шилигарника, откъдето почват част от пистите. Така и скиорите ще бъдат разпределени между двата основни пункта на ски зоната - Бъндеришка поляна и Шилигарника, за да не се струпват всички на едно място.Философията на новата кабинка е точно такава - да се раздели потокът от скиори и една част да отидат към \"Бъндерица\", \"Томба\" и \"Тодорка\" със сегашната кабинка, а другите да стигнат до Шилигарника, където да бъдат поети лифтовете на Железния мост, на Петицата и на Десетката и Тройката по \"Балканиада\".\"Имаме идеен проект, но не сме навлизали в детайли около евентуален строеж на втора кабинка. По предварителни разчети това би ни струвало около 20 млн. евро. В непрекъсната връзка сме с най-добрите производители на тези съоръжения и ако ни се разреши, веднага започваме конкретни преговори и реална работа\", допълни Обрейков.Работен проект досега не е правен, защото, след като няма категорично разрешение, че може да се изгражда това съоръжение, е безсмислено да се изработва такъв.Вече има много по-модерни кабинкови линии и вероятно точно такава ще бъде купена и монтирана и в Банско. Проучва се възможността кабините да са 10-местни и да се движат с по-висока скорост. Капацитетът на линията би могъл да е около 3000 души на час. Така с двата кабинкови лифта за около 1 час до пистите ще се транспортират близо 6000 скиор. Концесионерът е готов за около година да я построи. През зимните месеци, когато Пирин е в сняг, ще се правят планове, изчисления, трасиране, а от май до есента ще се извършва реалното строителство на терен.Друго важно предимство на втората кабинка е и опазването на околната среда. Лифтовете са най-екологичният транспорт в планините и извеждат оттам колите, които замърсяват въздуха и природата, казва Обрейков.Сега част от туристите предпочитат да стигнат до пистите с автомобили като алтернатива, вместо да чакат на опашка. Има четири паркинга, но те бързо се запълват и хората започват да оставят колите си край пътя. Получава се дълга колона от около 2-3 км, задръстване на движението и дори в пикови моменти - затваряне на пътя.", "date": "2017.11.20", "title": "До 20 млн. евро ще струва втора кабинка в Банско"}
{"url": "http://www.novinite.bg/articles/153089/Udaljavat-remonta-po-stolichniya-bul-Bryuksel", "text": "Столична община удължава срока на временната организация на движение в района на пътната връзка за Летище \"София\" от булевард \"Брюксел\" до Терминал 2.До 31 декември се забранява влизането на пътни превозни средства в двете посоки в участък от 500 метра по булевард \"Брюксел\".Движението в района ще се извършва двупосочно по временно пътно платно от западната страна на булевард \"Брюксел\" в същата посока.", "date": "2017.11.20", "title": "Удължават ремонта по столичния бул. \"Брюксел\""}
