{"url": "http://www.novinite.bg/articles/147972/Bezrabotica-ima-za-tezi-koito-ne-iskat-da-rabotyat-zayavi-premierat", "text": "\"Безработица реално няма. Най-големият проблем ни е работната ръка. Безработица има за тези, които не искат да работят\", заяви премиерът Бойко Борисов, цитиран от БГНЕС. \"Проблемът засега е много бързо – през техникумите, през дуалното образование – да обучаваме повече хора\", заяви още Борисов. Според него, интересът към нашата страна не е интерес само на думи. \"Той всеки ден се случва и ние трябва да отговори с квалифицирана работна ръка\", допълни премиерът. \"До преди няколко години говорихме за безработица, а сега не можем да намерим хора за работа\", каза той.Лидерът на ГЕРБ отново се върна към темата с това кой и защо е спечелил президентските избори. „Корнелия Нинова не е спечелила президентски избори, защото те нямаха кандидат, а подкрепиха независим. Да не подскача толкова от Бузлуджа. Веднага след президентските избори бяха парламентарните, където бяхме аз и тя. Резултатът беше категоричен. Аз знам какво правя. Тя да се беше явила на президентските избори. Ръстът на икономиката е 3,9%, няма безработица, излишъкът е 2 млрд. лева. Те с какво могат да се похвалят? Че събориха КТБ? Стига с това двуличие”, каза Борисов.Тази сутрин Борисов присъства на откриването на завод за високотехнологични автомобилни компоненти.  По-късно днес премиерът и водената от него делегация ще бъде в Скопие, където ще бъде подписан Договорът за добросъседство и приятелство между Република България и Република Скопие.\"Отиваме с ясен мандат. В декларацията всичко е разписано. Инфраструктурата между двете държави е задължителна и днес ще подпишем меморандум. Важното е, че нещата се случват\", каза още Борисов.  ", "date": "2017.08.01", "title": "Безработица има за тези, които не искат да работят, заяви премиерът"}
{"url": "http://www.novinite.bg/articles/147946/Lekari-na-protest-zaradi-zakrivane-na-bolnica-v-Plovdiv", "text": "Протест на лекари в Пловдив. Служители на болницата \"Свети Мина\" се очаква да се съберат пред лечебното заведение, информира НОВА.Те се тревожат, че може да останат без работа заради предстоящото сливане с друго здравно заведение.Днес на извънредна сесия общинският съвет ще гласува \"Свети Мина\" да бъде слята с болницата \"Свети Панталеймон\".  ", "date": "2017.08.01", "title": "Лекари на протест заради закриване на болница в Пловдив"}
{"url": "http://www.novinite.bg/articles/147979/Nepravilnoto-hranene-moje-da-ni-razbolee", "text": "Високо кръвно налягане, диабет, подагра: неправилното хранене може да ни разболее. И обратното - ако заложим на определени храни, това може да ни предпази от болести, информира ДАРИК. Андреас Михалсен е убеден в това. Той е един от водещите германски учени, които изследват взаймовръзките между храненето и болестите. „Ние почти сме победили застрашаващите живота болести. Днес обаче има повече хронично болни хора. Най-важният терапевтичен принцип при хронично заболявания е храненето. Първо храненето и след това лекарствата“, казва ученият. Главните причини за високото кръвно налягане например са наднорменото тегло, недостатъчното движение, стресът. Лекарствата могат да предизвикат странични явления, а правилното хранене-не. Човек трябва да набляга на растителните храни или вегетарианството и да избягва факторите, предизвикващи високо кръвно налягане – като месо, колбаси и наситени мазнини. Освен това има и отделни видове зеленчуци, ядки и плодове, които понижават кръвното налягане. Например една до две чаши сок от червено цвекло на ден понижават кръвното. Авокадото, бадемите, орехите, руколата и спанакът също помагат. 1-2 чаши зелен чай или чай от хибискус също допринасят за нормалното кръвно налягане. „Растенията са нещо като мини аптеки. Във всички растения има оцветители. Зеленчуците са зелени, червени или жълти. Понякога са горчиви, понякога -лютиви. И това са все субстанции, които имат и фармакологичен ефект“, смята Михалсен . Според него същото е и при ревматизма. „Още от 90-те години знаем, че в храните има вещества, които действат възпалително., е други, които облекчават възпаленията. По този начин обаче ревматизмът не може да бъде излекуван. При него лекарствата са неотменна част. Но и храненето може да спомогне, човек да взема по-малко болкоуспокоителни или кортизон“, казав той. Противовъзпалително действат например здравословните мазнини като Омега-3. Тя се съдържа в лененото масло, лененото семе или в орехите. Лекарите възлагат големи надежди и на куркумата. 2-3 чаени лъжички куркума на ден оказват антиревматично въздействие. Преди време се смяташе, че млякото помага при остеопороза, тъй като съдържа много калции. Днес учените са на друго мнение. „При млякото ситуацията е сложна. То съдържа едновременно и много животински белтъци. А животинският белтък е киселина за тялото. Също както месото и рибата. И когато употребяваме богати на киселини храни, тялото трябва да възстанови равновесието чрез своите запаси. Най-големият резервоар за тях са костите и организмът изтегля калции и минералите от костите, за да блокира киселините. Тоест ако пиеш мляко, организмът изтегля повече калции от костите, отколкото получава от млякото. Затова е по-добре да бъде придобит от растителни източници“, казва Михалсен . Човек трябва изцяло да са откаже от фосфорните киселини-никаква кола и газирана минерална вода. Ученият препоръчва растителното хранене, по-малко животински мазнини. Все повече изследвания в тази насока показват успех. Все пак всичко зависи от индивида. „Храненето е свързано преди всичко с навиците и усещанията. Храненето не може да бъде предписвано с рецепта. Човек трябва сам да се храни здравословно. Успехът зависи от собствената ефективност. А най-добре е още докато е млад и здрав, човек да преосмисли своите хранителни навици“, казва Андреас Михалсен .", "date": "2017.08.01", "title": "Неправилното хранене може да ни разболее"}
{"url": "http://www.novinite.bg/articles/147959/Otavat-v-aresta-obvinenite-za-boya-v-bar-Bikini", "text": "И петимата обвинени за боя в созополския бар \"Бикини\" остават в ареста, реши окръжният съдия Стефан Стойков.   Магистратът подчерта, че решението на първоинстанционния съд е правилно и законосъобразно. \"В досъдебното производство може и да има известни пропуски, но има обосновано предположение, че вие сте извършили деянието\", заяви съдия Стойков.   Така той не уважи жалбите на петимата обвиняеми Георги Джендов, Димитър Харалампиев-Рочата, Георги Недялков, Пламен Русев и Красимир Апостолов.   От петимата само Георги Недялков заяви, че е абсолютно невинен и иска справедливо решение от съда. Останалите четирима поискаха по-лека мярка за задържане - подписка или парична гаранция. Защитата на Джендов опита да убеди съда, че с репресивните си действия полицията се опитвала да фалира бизнеса му.  Джендов е в строителния бизнес и има дялове в две фирми. Висшистът в групата Георги Недялков пък имал 100 кошера и сега било времето, в което трябвало да се грижи за пчелите. Той има бакалавърска степен по аграрен бизнес. Тримата адвокати на петимата задържани пледираха, че разпознаванията на клиентите им от страна на свидетелите са били опорочени.В хода на днешното съдебно заседание стана ясно още, че по делото не е приложен видеозапис от нощта на нападението в бара, а две докладни на полицейски служители, които са гледали видеото и са описали подробно кой кой е и какви действия извършва.", "date": "2017.08.01", "title": "Отават в ареста обвинените за боя в бар \"Бикини\""}
{"url": "http://www.novinite.bg/articles/147969/Dneven-horoskop-01-avgust", "text": "\r\n\r\nВашата силна енергия е подходяща за опознаване на нови териотрии и превземане на нови места. Настроени сте за голямо приключение, но първо трябва да обмислите дали има кой да ви придружи.\r\n\r\nДнес ще ви се наложи да се справите със сериозен финансов проблем, но не се тревожете, предстоят ви само хубави неща от тук нататък. Днес трябва да бъдете способни да накарате хората около вас да ви помогнат, ако се наложи.\r\n\r\nТрябва да направите нещо, за да продължите да се движите напред, а не да се връщате назад. Всяко действие, което предприемете със сигурност ще бъде по-добре от това да бездействате.\r\nАко сте представител на друга зодия, можете да намерите дневния си хороскоп \r\n", "date": "2017.08.01", "title": "Дневен хороскоп  01 август"}
{"url": "http://www.novinite.bg/articles/147988/Zadarjaha-shestima-uchastnici-v-krajbi-na-kabeli-i-metalni-chasti", "text": "Столични криминалисти са задържали шестима участници в кражби на кабели и метални части от две халета в района на кв. „Подуяне“.  Преди да бъдат арестувани крадците хвърляли по униформените метални отпадъци, инфорира НОВА.Разследването започнало вчера, след подаден сигнал за извършено престъпление на ул. „Майчина слава“.Тази сутрин към 09.00 часа било съобщено за аналогична кражба на съседно помещение. Веднага на място пристигнали служители на реда. Районът бил отцепен, а автопатрули предприели заградителни и издирвателни действия.На ул. „Стоян Попов“,  служителите на реда забелязали две каруци, натоварени с метални отпадъци и кабели, в тях пътували и група от мъже и жени.  Когато забелязали униформените, те започнали да хвърлят по тях и по служебните автомобили метални отпадъци.При оказаната съпротива е ранен в ръката единият от полицаите, на когото е оказана медицинска помощ.  Униформените произвели два предупредителни изстрела във въздуха със стоп патрони. Част от пътуващата група успяла да избяга, задържани са шестима мъже и жени на възраст между 20 и 30 години, всички те са криминално проявени. Единият от тях – с 95 криминалистични регистрации и осъждан, е пострадал, оказана му е медицинска помощ.По случая е образувано досъдебно производство. Предприети са действия по издирването на останалите участници в престъплението.  ", "date": "2017.08.01", "title": "Задържаха шестима участници в кражби на кабели и метални части"}
{"url": "http://www.novinite.bg/articles/147953/Zemetresenie-kraj-ostrov-Krit", "text": "Земетресение край остров Крит. То е с магнитуд 5,3 по Рихтер, но засега няма данни за пострадали и материални щети.Няма издадено и предупреждение за опасност от цунами, съобщава НОВА. ", "date": "2017.08.01", "title": "Земетресение край остров Крит"}
{"url": "http://www.novinite.bg/articles/147964/Alpinistka-izgubi-jivota-si-v-Alpite", "text": "Американска алпинистка на 41 години изгуби живота си в неделя, след като бе ударена от гръм в швейцарските Алпи, съобщи полицията, информира ДАРИК.   Жената била заедно с 40-годишен мъж, но следователите не съобщават неговата националност. Двамата алпинисти били изненадани от силна буря, по време на която жената била ударена от гръм. Нейният партньор в изкачването е подал сигнал, но заради лошите метеорологични условия, спасителите са успели да пристигнат до мястото с хеликоптер едва шест часа по-късно. Лекар само установил смъртта на жената.   По-рано бе съобщено, че 34-годишен южнокорейски алпинист е изчезнал на височина 4300 м в района на Мон Блан. Организирано е издирването му, но до момента няма резултат. Полицията съобщи, че след много усилия са успели да спасят неговия партньор - 44-годишен кореец.   Двамата алпинисти са тръгнали в неделя да покоряват Мон Блан, но били застигнати от лошо време, след като преодолели денивелация от 700 м. Заради лошото време спасителните операции били отложени.   Екип с хеликоптер е успял да отведе 44-годишния кореец, който бил в състояние на хипотермия. Той вече се намира в болница и няма опасност за живота му, казват лекарите. За момента не е разпитан, така че не се знае защо двамата са се разделили.   Възможно е изчезналият мъж да се е опитал да стигне до по-високо място, за да успее да се свърже със спасителната служба по телефона.", "date": "2017.08.01", "title": "Алпинистка изгуби живота си в Алпите"}
{"url": "http://www.novinite.bg/articles/147956/V-Garciya-bushuvat-gorski-pojari", "text": "В Гърция бушуват горски пожари. През цялата изминала нощ десетки пожарникари се бориха с пламъци, на около 35 км югоизточно от Атина, съобщава НОВА.Разпалваният от силните ветрове огън се придвижва заплашително към южните предградия на гръцката столица.В гасенето на огъня се включиха и пет хеликоптера.Заради горещините и силните ветрове, горските пожари унищожават всяка година огромни площи в южната ни съседка. ", "date": "2017.08.01", "title": "В Гърция бушуват горски пожари"}
{"url": "http://www.novinite.bg/articles/147973/Djordj-Kluni-planira-da-dade-225-miliona-dolara-za-bejanci", "text": "Фондацията на американския актьор  планира да даде 2,25 милиона долара за откриване на седем училища за 3000 сирийски деца  в Ливан, съобщава НОВА.Джордж Клуни и съпругата му Амал заявиха, че фондацията иска да не позволи хиляди млади хора да станат \"изгубено поколение\".\"Те са жертви на географията и обстоятелствата, но това не значи, че няма надежда\", казаха те.\"С тази инициатива ние целим да помогнем за осигуряване на образование за сирийските деца бежанци и за това да могат да станат бъдещите лидери, от които отчаяно се нуждае тяхното поколение\", заявиха Джордж и Амал Клуни. Освен Фондация \"Клуни за справедливост\" в проекта участват компаниите \"Гугъл\" и \"Хюлет-Пакард\".Детският фонд на ООН (УНИЦЕФ), който ръководи проекта, каза, че подкрепата на семейство Клуни е \"инвестиране в бъдещето на целия регион\". Според УНИЦЕФ Ливан вече е оценил добрите намерения на звездната двойка. Ливанският министър на образованието Маруан Хамаде заяви, че Ливан е \"дълбоко признателен\" на семейство Клуни.  ", "date": "2017.08.01", "title": "Джордж Клуни планира да даде 2,25 милиона долара за бежанци"}
{"url": "http://www.novinite.bg/articles/147951/Letnite-Olimpijski-igri-shte-badat-v-Parij", "text": "Париж ще бъде домакин на летните Олимпийски игри през 2024 година, съобщава НОВА.Това стана възможно, след като единственият друг конкурент на френската столица Лос Анджелис се съгласи да приеме игрите през 2028 г.В началото на юли от Международния олимпийски комитет обявиха, че домакини на двете летни олимпиади ще бъдат Париж и Лос Анджелис.Условието беше двата града да се разберат.През 2024 г. се навършват 100 години от първата лятна олимпиада, организирана във френската столица. ", "date": "2017.08.01", "title": "Летните Олимпийски игри ще бъдат в Париж"}
{"url": "http://www.novinite.bg/articles/147974/Nakade-otiva-rusko-amerikanskiyat-diplomaticheski-konflikt", "text": "Решението на Русия значително да съкрати персонала на американските дипломатически мисии слага край на всички надежди за ново рестартиране на отношенията между Вашингтон и Москва в най-близко бъдеще. Нещо повече, то може да открие нов, пълен с неясноти период на съперничество между двете страни, пише ДАРИК. Президентът на Русия Владимир Путин бе сметнал, че ако Доналд Тръмп спечели президентските избори в САЩ, ще може да се изградят съвсем различни двустранни отношения. По всичко личи, че Путин се е излъгал. Разчитайки на недвусмислените сигнали от предизборния щаб на Тръмп, че рестартиране на двустранните връзки е възможно, дори желателно, Москва се намеси в американската изборна кампания по безпрецедентен начин, както твърдят тайните служби на САЩ. В момента се разследва колко далеч е стигнала Русия в подкрепата за Тръмп по време на изборната кампания. Това естествено е важен момент на фона на влошаващите се дипломатически отношения. Русия естествено отрича всичко, но Кремъл явно свързваше големи надежди с новия \"политически дисидент\" в Белия дом. Москва се надяваше на промяна в политическия климат - на такава атмосфера във Вашингтон, в която да стане възможна отмяната на много от западните санкции, наложени след анексията на Крим. Нещо повече, Русия би желала да сключи със САЩ сделка, в резултат на която Вашингтон да признае Москва за равноправен дипломатически играч, партньор в действията в горещи точки от рода на Сирия и като цяло в борбата с тероризма, породен от радикалната ислямистка идеология. Тези надежди рухнаха. Русия изглежда е развила нереалистични очаквания спрямо президента Тръмп. Как си го е представял Путин - като напорист съмишленик или като политик и дипломат лека категория, който лесно може да бъде управляван и манипулиран? Какъв бе резултатът? Отношенията между Вашингтон и Москва бездруго не бяха добри, а изгонването на дипломатите само потвърждава, че в обозримо бъдеще със сигурност няма и да се подобрят. Всичко това явно ще се отрази на украинската криза, конфликта в Сирия и т. н. Това означава, че Москва ще активизира информационната си кампания и действията в киберпространството, насочени срещу Запада и особено срещу малките страни, чиито инфраструктури и политически системи изглеждат по-уязвими.Русия ще продължи да модернизира стратегическите си ядрени оръжия. Но САЩ също имат собствени амбициозни планове. Не бива впрочем да отсъждаме, че се повтарят времената на студената война. Русия вече не е световна сила, каквато бе Съветският съюз. Но има защо да сме загрижени. Идеологията на Кремъл - един вид авторитарен държавен капитализъм, изглежда привлекателна дори за политици от някои страни, членуващи в НАТО. Действията на Русия обаче са свързани с редица ограничения. Едното е фактът, че с деструктивни методи далеч не се стига. Дипломатическото влияние изисква отдаденост и пряка комуникация. Точно затова например Русия си оставаше ключов играч в постигането на сделка с Иран - независимо от обтегнатите отношения на Москва с администрацията на Обама. Всъщност решението на Русия да намали персонала на американските дипломатически учреждения е сравнително мека стъпка, сочеща, че Москва навярно иска да подсигури на администрацията на Тръмп поле за маневри. Второ, грешната оценка за възможностите на новата президентската администрация да започне рестартиране е полезен урок за Москва. С отслабения Държавен департамент, с преобладаващите в Белия дом хора, верни на Тръмп, но с неголям дипломатически опит, САЩ в очите на Москва изглеждат все по-непредсказуеми. А както показа първата студена война, това не е добре за никого.", "date": "2017.08.01", "title": "Накъде отива руско-американският дипломатически конфликт?"}
{"url": "http://www.novinite.bg/articles/147983/Parvata-kitajska-voenna-baza-v-chujbina", "text": "Китай откри първата си военна база в чужбина, съобщи Ройтерс. Тя е разположена в Джибути, в Африканския рог, информира бТВ.От Пекин подчертаха, че това е логистичен обект, който ще се използва по-специално за презареждане на военните му кораби, участващи в миротворчески и хуманитарни мисии в региона.Въпреки това, новата база предизвика тревога в Индия заради опасенията, че тя ще се превърне в поредната брънка от т.нар перлен наниз от китайския военни съюзи и обекти, които я опасват.Войски на двете страни от месец са изправени едни срещу други в региона Сиким на стратегическо плато в Хималаите, западно от Бутан.Делхи разположи там свои части, за да попречи на  да строи път, който, според Индия, навлиза в нейна територия и е в нарушение на споразумение от 2012 г. Пекин смята, че този участък от границата му принадлежи, и иска изтегляне на индийските военни.\r\nМиналата година имаше инциденти и в друг пограничен регион – Утаркханд.\r\nНа този фон, китайският президент Си Дзинпин обяви, че страната му е има готовност да разгроми всеки потенциален агресор: \"ският народ се стреми към мир. Никога няма да се насочим към агресия, нито към експанзия, но сме сигурни, че можем да отблъснем всяко нахлуване\".\r\n", "date": "2017.08.01", "title": "Първата китайска военна база в чужбина"}
{"url": "http://www.novinite.bg/articles/147965/Zapochna-rabota-po-Avatar-2", "text": "Компанията за специални ефекти \"Уета\" е започнала работа по дългоочаквания филм \"Аватар 2\" на режисьора Джеймс Камерън, съобщи Контактмюзик, информира ДАРИК.   Продължението на продукцията от 2009 г. беше отлагано неколкократно. Мнозина разпространяват слуховете, че заснемането на актьорската игра е приключило и сега остава единствено дигиталната компания да довърши визуалните ефекти.Първият филм \"Аватар\", в който участваха Сигорни Уивър, Сам Уортингтън и Зоуи Салдана, спечели 2,7 млрд. долара от световния бокс-офис и получи одобрението на критиците.  Джеймс Камерън и преди е казвал, че не е обезпокоен от забавянето на \"Аватар 2\". Той планира да направи общо четири продължения.През април режисьорът обяви, че премиерните дати за филмите ще бъдат съответно 18 декември 2020 г., 17 декември 2021 г., 20 декември 2024 г. и 19 декември 2025 г.", "date": "2017.08.01", "title": "Започна работа по \"Аватар 2\""}
{"url": "http://www.novinite.bg/articles/147944/Maksimalni-temperaturi-mejdu-31-i-36", "text": "Днес времето ще е слънчево, след обяд – горещо. Ще духа умерен вятър от изток-североизток. Максимални температури предимно между 31° и 36°, в София - около 31°. Това съобщи за Агенция „Фокус” дежурният синоптик Анна Дякова от Националния институт по метеорология и хидрология (НИМХ) при Българската академия на науките (БАН). Атмосферното налягане ще остане по-високо от средното за месеца.  Над Черноморието ще бъде слънчево. Ще духа умерен изток-североизточен вятър. Максималните температури на въздуха ще са 27° - 29°. Температурата на морската вода е 24° - 25°. Вълнението на морето ще е 2 - 3 бала.  Над планините ще е слънчево. Ще духа умерен и силен североизточен вятър. Максимална температура на височина 1200 метра около 24°, на 2000 метра – около 17°.", "date": "2017.08.01", "title": "Mаксимални температури между 31° и 36°"}
{"url": "http://www.novinite.bg/articles/147989/Kradec-zaspa-na-mestoprestaplenieto", "text": "Обирджия проникна в имот в Австралия, за да изнесе ценни вещи. Той обаче не преценил силите си и заспал, след като пил скъпо чуждо шампанско, съобщи BBC,цитирано от НОВА.Собственичката на къщата открила непознатия мъж в леглото си. Тя веднага се обадила в полицията. Дошлият на място патрул арестувал прекалилия с алкохол мъж и го откарали в болница.На пишман крадеца са повдигнати обвинения за кражба с взлом, пише БГНЕС.Нивото на алкохол в кръвта на крадеца е било осем пъти над допустимото при шофиране.  ", "date": "2017.08.01", "title": "Крадец заспа на местопрестъплението"}
{"url": "http://www.novinite.bg/articles/147985/85-procenta-povishavane-na-imigrantsko-naselenie-v-Germaniya", "text": "Броят на хората с имигрантски произход в Германия се е повишил с 8,5 процента през 2016 година до рекордния максимум от 18,6 милиона души, главно заради увеличаването на бежанците. Това съобщи днес Федералната статистическа служба (Дестатис), цитирана от Ройтерс и ДПА, цитирано от ДАРИК. Малко над една пета от населението (22,5 процента) е първо или второ поколение имигранти, поне с един родител чужденец. Най-голям е дялът на турците, сочи статистиката. Най-бързо нарастващите групи обаче са от Близкия изток (2,3 милиона души) и Африка (740 000 души). Като цяло по-голямата част от имигрантите са свързани с европейски страни. Общото население на Германия е близо 82,5 милиона души.", "date": "2017.08.01", "title": "8,5 процента повишаване на имигрантско население в Германия"}
{"url": "http://www.novinite.bg/articles/147978/Raznoglasiya-za-lyatna-vakanciya", "text": "По-дълги ваканции през учебната година и по-къса лятна ваканция, както и различни дати за матурите след VII и след XII клас. Това предлага Министерство на образованието и науката за новата учебна година, информира бТВ.Това предложение предизвика полярни мнения в социалните мрежи – учителите са против, а родителите са разделени на „за” и „против”. Аргументите на учителите са, че през юни и юли е горещо, а в училищата няма климатици, че учениците имат нужда от почивка, а самите те не са гледачки, а педагози.Родителите, които харесват идеята за по-дълга ваканция, смятат, че децата забравят наученото през година за трите месеца лятна почивка, а освен това е трудно да се организират активни занимания за толкова дълъг период.Министърът на образованието Красимир Вълчев обяви пред bTV, че предложението за по-къса лятна ваканция е, защото учениците забравят много от наученото и изоставащите изостават още повече при дълга почивка. Предложението е проект и в момента тече обществено обсъждане, обяви в предаването „Тази сутрин” Таня Михайлова от просветното министерство.Директорът на 119 училище в София и бивш зам.-министър на образованието Диян Стаматов смята, че ваканциите не трябва да бъдат променяни по никакъв начин, а с това предложение експертите от МОН са „разклатили” цялата страна.Част от родителите подкрепят, други – не, по-важно за тях е какво се случва, докато децата са на училище, коментира Цвета Брестничка от асоциация „Родители”.", "date": "2017.08.01", "title": "Разногласия за лятна ваканция"}
{"url": "http://www.novinite.bg/articles/147950/Bogorodichnite-posti-zapochnaha", "text": "Днес започват Богородичните пости, съобщава НОВА.Те продължават две седмици и приключват на 15 август, когато се отбелязва един от най-големите християнски празници - Успение на Пресвета Богородица.В първия ден на поста в храмовете се прави водосвет.Богородичният пост е един от четирите многодневни периоди на молитва и въздържание през годината. Той е по-лек от Великденските пости, но по-строг от Петровите и Коледните. ", "date": "2017.08.01", "title": "Богородичните пости започнаха"}
{"url": "http://www.novinite.bg/articles/147986/Ot-petak-temperaturite-skachat-do-40-gradusa", "text": "\r\nВ следващите дни ни очаква втора гореща вълна - такава, каквато имахме в края на юни. Времето ще бъде слънчево и типично лятно.\r\nОчакват се високи дневни температури, като в петък и събота могат да достигнат до 39 и дори 40 градуса на места. Това сочи средносрочната прогноза за времето на НИМХ към БАН, предаде Дарик До края на седмицата и през уикенда не се очакват особени изненади, времето ще е горещо и подходящо за плаж и море. Температурите постепенно ще се повишават.   Единствено в неделя срещу понеделник ще има малко повече облаци. На места в планините е възможно да превали, но като цяло времето ще бъде стабилно с много слънце и високи температури. Тази тенденция ще се запази и в началото на следващата седмица.   Чак след 10 август  започва захлаждане и възможност за валежи на повечето места в страната.\r\n", "date": "2017.08.01", "title": "От петък температурите скачат до 40 градуса"}
{"url": "http://www.novinite.bg/articles/147955/Stolichniyat-zoopark-s-nova-atrakciya", "text": "Столичният зоопарк с нова атракция за любителите на животните, информира НОВА.Всяка събота и неделя посетителите на зоологическата градина могат да се включат в хранене на някои от най-активните и най-посещавани животни – сред тях маймуните, хищните котки, видрите и хипопотама.Паралелно с това те ще научават интересни факти, свързани с навиците им.В летните месеци желаещите могат да участват и в къпането на слона.  ", "date": "2017.08.01", "title": "Столичният зоопарк с нова атракция"}
{"url": "http://www.novinite.bg/articles/147958/Samorazprava-sreshtu-kmetove-biznesmeni-i-obshtinari-v-Lomsko", "text": "Неизвестни лица опожаряват къщи и автомобили на кметове, бизнесмени и общински съветници в Ломско. Полицията разследва случаите, но конкретни извършители не се съобщават, информира бТВ.Серията палежи започват в нощта срещу 18 юли. Атакувана е къща, в която живее управителят на общинската фирма \"Чистота\" и семейството му, включително дете и възрастна жена. Домът им е подпален със запалителна течност и огънят бързо го превзема. Те се спасяват през прозорец на първия етаж.Общинският служител е в шок, страхува се за живота на семейството си и се въздържа от коментар пред камера.24 часа по-късно – през нощта срещу 19 юли, пламват два автомобила, паркирани пред дома на заместник-кмета Валентин Евтимов. Единият е негов, другият – на съпругата му.\"Нямам конфликт с никой, поне не знам да имам такъв. За мен ситуацията е абсурдна и абсолютно необяснима. Винаги досега колите са ни стояли на улицата пред къщата, аз дори нямам ключове на гаража, гаражите ми не се заключват.\", коментира Евтимов пред bTV.Той няма обяснение и за втория палеж, извършен дни по-късно, през нощта срещу 23 юли, и свързан с него косвено. Този път е подпален микробус, ползван от брата на Евтимов и собственост на фирма, управлявана от майка му.\"Насочихме се вече към версии, които свързват вече двамата потърпевши. Явно се касаеше вече за продължавано престъпление, свързано с унищожаване на имущество на определен кръг от общественици, мога да кажа.\", посочи началникът на полицейското управление в Лом гл.инсп. Владимир Владимиров. Междувременно жертва на огнено нападение стават автомобилите и на семейството на кмета на с.Трайково Румен Радевски. Палежът на двата джипа е извършен в петък срещу събота, пламъците първа ги вижда дъщерята на Радевски около 4:00 часа сутринта.„Чух само едно гърмене на гумите, показвам се на терасата, гледам – двата джипа пламтят едновременно”, разказа тя. Семейството и хора от околните къщи опитали да спрат пламъците с пожарогасители и вода, но и двете возила са унищожени от пламъците.Дошлите на място пожарникари загасили пожара преди да се е прехвърлил към една от къщите в селото.Румен Радевски е кмет трети мандат, но е категоричен: „В никакъв случай не е свързано, няма за какво”. Съпругата му Детелина Радевска е едър земеделски производител, обработва хиляди декари земя. Освен това е секретар на ГЕРБ-Лом и общински съветник.Може ли зад пожара да стоят икономически интереси? „Допускам го и това (…) Не е нормално в XXI век човек да се страхува да остави колата си пред дома си”, смята тя.Кметът е на мнение, че с подобни палежи регионът се връща 15 години назад във времето и настоява за повече полиция и видеонаблюдение.Почеркът на престъпленията е еднакъв, а работните версии са няколко. Допускат се както служебни, така лични и корпоративно-икономически интереси. Случаите са предадени на Районната прокуратура, чакат се пожаро-техническите експертизи.", "date": "2017.08.01", "title": "Саморазправа срещу кметове, бизнесмени и общинари в Ломско"}
{"url": "http://www.novinite.bg/articles/147960/Spasiha-postradal-turist-v-Pirin", "text": "62-годишен турист, паднал по сипей в Пирин, беше транспортиран с хеликоптер до столичната болница \"Св. Анна\", информи4ра ДАРИК. Сигналът за повлечен от сипей и ударен от камъни турист бил подаден в Планинска спасителна служба-Банско към 15.30 ч. днес. 62-годишният мъж от Благоевград е повлечен от сипея при слизането от връх Каменица в циркуса около Тевно езеро в Северен Пирин. От службата се свързали с въздушните екипи на застрахователно дружество \"Лев Инс\" и \"Активна грижа\", които веднага изпратили медицински хеликоптер към мястото на инцидента, съобщиха от дружеството. Междувременно и спасителен екип от Банско се е отправил към бедстващия турист. Мъжът бил открит малко преди 19.00 ч. Наложило се е пострадалият да бъде качен на хеликоптера с лебедка. Веднага след кацането на хеликоптера около пострадалият мъж е приет в спешното отделение на болница \"Св. Анна\". Той вече е стабилизиран и няма пряка опасност за живота му. Лекарите са установили счупване на десния глезен и три счупени ребра.", "date": "2017.08.01", "title": "Спасиха  пострадал турист в Пирин"}
{"url": "http://www.novinite.bg/articles/147952/Imen-den-imat-Zdravko-i-Zdravka", "text": "Християнският празник в памет на седемтe братя Великомъченици Макавеи се отбелязва на 1-ви август. Имен ден празнуват  Здравко, Здравка, Макавей, информира НОВА.В миналото празникът на Макавеите е празнуван в продължение на 12 дни, а в този период хората са гадаели какво ще бъде времето през следващата година. ", "date": "2017.08.01", "title": "Имен ден имат Здравко и Здравка"}
{"url": "http://www.novinite.bg/articles/147967/Selo-Biser-sadi-darjavata-za-nad-2-mln-leva", "text": "Искове за над 2 млн. лева са завели пострадали от наводнението в село Бисер. Става дума за около 30 граждански иска, заведени срещу община Харманли и Министерството на отбраната. Има и дела за шестцифрени суми - едно от тях е за 500 000 лв., има и за над 100 000лв. Средната цена на исковете е около 70 000 лв. В повечето случаи ищците са освободени от плащането на 4-процентната съдебна такса, информира ДАРИК.   Хасковското село Бисер бе пометено на 6 февруари 2012 г., когато се скъса стената на язовир \"Иваново\". Осем души се удавиха, а приливната вълна повреди повечето постройки в селото и унищожи покъщнината.   Исковите молби на пострадалите са идентични. В тях се твърди, че с бездействието на отговорните служители от общината и министерството, които са стопанисвали язовира, се е стигнало до срутването на язовирната стена. В едно от делата, например, семейство претендира за 65 000 лв. за унищожения недвижим имот, още 10 000 лв. за погинала покъщнина и по 5000 лв. нематериални вреди за изживения стрес, разочарование, неудобство от загубата на имуществото си.   От Министерството на отбраната (МО) оспорват исковете с аргумента, че язовирът не е тяхна собственост и не го стопанисват. От общината обаче твърдят, че МО притежава съоръжението и затова те не са могли да правят нищо по него. Всички дела са заведени от един и същ шуменски адвокат ден преди февруари т.г. да изтече 5-годишната давност. Той е същият, който представлява и пострадалите от Хитрино, които водят също дела за милиони.   Дни след като изтекоха петте години, в които хората можеха да завеждат граждански дела за обезщетения, прокуратурата повдигна - бивш областен управител на Хасково. На 19 юли обвинителният акт срещу нея беше внесен в.   Това може да даде повод на гражданските съдии да спрат делата за обезщетения в очакване на окончателна присъда срещу Узунова. Магистрати допуснаха, че спирането може да бъде отменено от горната инстанция, тъй като исковете не са срещу областната управа, а срещу МО и общината.   Ако прокуратурата беше повдигнала обвинението на Узунова преди да изтече давността за исковете, вероятно гражданските дела щяха да бъдат насочени към областната управа, допускат съдии, цитирани от изданието.", "date": "2017.08.01", "title": "Село Бисер съди държавата за над 2 млн. лева"}
{"url": "http://www.novinite.bg/articles/147970/Stolichni-kvartali-bez-vodata-na-2-avgust", "text": "На 2 август 2017 г. (сряда), във връзка с подмяна на спирателни кранове на ул. „Поп Грую“ в жк. „Васил Левски“ В се налага спиране на водоподаването от 9:30  до 21:30 часа на клиентите на „Софийска вода”, живеещи в района на: ул. „Рилска обител“, ул. „Летоструй“, бул. „Ботевградско шосе“, бул. „Владимир Вазов“, ул. „Бесарабия“ от №80 до №114, информира ДАРИК.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: пред бл. 7.   На 2 август 2017 г. (сряда), във връзка с подмяна на сградно водопроводно отклонение на  ул. „Падинето“ с. Панчарево се налага спиране на водоподаването от 10:00  до 16:00 часа на клиентите на „Софийска вода”, живеещи в района на: ул. „Падинето“, ул. „Дружба“, ул. „Йованец“ № 2,4,6, ул.“Момина сълза“, ул. „Здравец“, ул. „Иглика“, ул. „Батийница“ от №1 до №7.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Падинето“ ъгъла с ул. „Момина сълза“.   На 2 август 2017 г. (сряда), във връзка с подмяна на сградно водопроводно отклонение на  ул. „Проф.Иван Богданов“ вилна зона „Киноцентъра“ се налага спиране на водоподаването от 10:00  до 15:00 часа на клиентите на „Софийска вода”, живеещи в района на: ул. „Проф.Иван Богданов“.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Проф.Иван Богданов“ №3.   На 2 август 2017 г. (сряда), във връзка с подмяна на водомерен възел на  ул. „Ловджийска чешма“ с. Панчарево се налага спиране на водоподаването от 10:00  до 12:00 часа на клиентите на „Софийска вода”, живеещи в района на: ул. „Риляник“, ул. „Ловджийска чешма“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Риляник“ ъгъла с ул. „Ловджийска чешма“.   Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.   Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx . Софийска вода” АД предварително се извинява на своите клиенти за причинените временни неудобства!   Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2017.08.01", "title": "Столични квартали без водата на 2 август"}
{"url": "http://www.novinite.bg/articles/147962/Naselenieto-na-Evropa-narasnalo-s-15-mln-dushi-prez-2016-a", "text": "Населението на Европейския съюз се е увеличило миналата година с 1,5 милиона души до 511,8 милиона благодарение на имигрантите, сочат публикувани днес данни на статистическия институт на ЕС - Евростат, цитирани от ТАСС и ДАРИК. През 2016 г. броят на родените и на починалите в Европа е бил на практика равен, така че естественият прираст на населението е равен на нула, което означава, че увеличението се дължи на пристигналите от чужбина 1,5 милиона нови европейски граждани. Водещи в статистиката са трите най-големи страни в съюза: Германия, с население от 82,8 милиона души (увеличение от 625 000 души), Франция с население от 67 милиона (увеличение от 270 000 души) и Великобритания - 65,8 милиона (прираст от 425 000 души). Същевременно известен спад е отчетен в Латвия, Литва, Естония, Румъния, Хърватия, Португалия и Италия. Много вероятно е спадът в тези държави да има отношение към вътрешната миграцията в ЕС и да се явява фактор за увеличените показатели в най-развитите в икономическо отношение страни в съюза.", "date": "2017.08.01", "title": "Населението на Европа нараснало с 1,5 млн. души през 2016-а"}
{"url": "http://www.novinite.bg/articles/147954/Mamyat-chujdi-turisti-sas-stari-balgarski-levove-po-moreto", "text": "Мамят чужди туристи със стари български левове по морето. Улични чейнчаджии примамват гостите на хотелите в курортите ни с обещание за по-добри курсове. Вместо това получават пари извън обращение, информира НОВА.Срещу 400 евро – турски гражданин е получил 800 български лева – пари, били в обращение през 1992 г.Ужиленият турист подава жалба. Няколко часа по-късно предполагаемият измамник е заловен в Бургас.Още преди туристите активно да щурмуват курорта, измамниците са на позиция. А схемата винаги е една и съща. Тихи улици в покрайнините на курорта, в близост до чейндж бюра са най-предпочитани от измамниците – често дори се представят дори за служители на съответното чейндж бюро.Най-често измамите стават рано сутрин, когато валутните бюра още не са отворили.Жертви стават предимно рускоговорящи туристи, които разпознават надписа „лева” по банкнотите и лесно се доверяват.Според полицията – през лятото измамниците действат основно в Слънчев бряг и Стария Несебър, а зимата се пренасят към чужди държави. ", "date": "2017.08.01", "title": "Мамят чужди туристи със стари български левове по морето"}
{"url": "http://www.novinite.bg/articles/147977/Taksi-se-obarna-po-tavan-a-bul-Carigradsko-shose", "text": "\r\nДвама мъже пострадаха леко след зрелищна катастрофа на столичния , съобщиха от пресцентъра на МВР. Таксиметров автомобил се е ударил в бус, след което се е обърнал по таван, става ясно от снимки, които се появиха в социалните мрежи, информира бТВ.\r\nСигналът за инцидента, станал на входа на София в посока центъра, е получен в 10:27 ч. тази сутрин.\r\n \r\nОт удара са пострадали двама мъже от метровия автомобил, отведени са за преглед в близката болница.\r\nДвижението не е затруднено.\r\n", "date": "2017.08.01", "title": "Такси се обърна по таван а бул. „Цариградско шосе”"}
{"url": "http://www.novinite.bg/articles/147949/Startira-svetovnata-sedmica-v-podkrepa-na-karmeneto", "text": "Започва световната седмица в подкрепа на кърменето, съобщава НОВА.Инициативата ще се проведе и у нас, а целта е да се насърчи кърменето на обществени места в България. Сред тях са музеи, библиотеки, галерии, големи търговски обекти, ресторанти и градски транспорт.През следващите две години кампанията ще работи за създаването на среда, в която този естествен процес да не се възприема като табу.Препоръката на Световната здравна организация е  бебетата да се хранят само с майчина кърма поне до първите шест месеца от живота си. ", "date": "2017.08.01", "title": "Стартира световната седмица в подкрепа на кърменето"}
{"url": "http://www.novinite.bg/articles/147971/Vavejdat-v-dvijenie-novite-avtobusi-na-Sofiya", "text": "Въвеждат в движение новите автобуси на София, които трябва да заменят старите коли на градския транспорт в районите \"Нови Искър\", \"Кремиковци\", \"Връбница\" и \"Надежда\".60-те газови автобуса са от най-високия екологичен стандарт \"Евро 6\". Те са изцяло климатизирани, имат платформи за достъпност на майки с колички и хора с увреждания, камери за по-голяма безопасност на водачите, както и монитори за информация на пътниците. Те заменят досегашните 20-30 годишни дизелови автобуси, които обслужваха линиите в четирите района и представляваха сериозен замърсител на въздуха, информира ДАРИК. ", "date": "2017.08.01", "title": "Въвеждат в движение новите автобуси на София"}
{"url": "http://www.novinite.bg/articles/147987/Leshoyadcheta-izletyaha-v-rajona-na-Iztochnite-Rodopi", "text": "\r\n51 лешоядчета излетяха в района на Източните , съобщиха от Българското дружество за защита на птиците (БДЗП). Равносметката е от редовния мониторинг на единствената естествена популация на белоглав лешояд.\r\nОт дружеството са посетили всички гнездови колонии на вида в те, където тази пролет загнездиха 89 двойки.\r\nМалките  се излюпват в края на март и началото на април. Близо четири месеца родителите се грижат непрестанно за новото поколение. Толкова време е необходимо, докато потомството порасне достатъчно, за да започне първите летателни опити.\r\nВсъщност в средата на лятото малките са вече напълно развити и тежат колкото възрастите им родители – около 7 кг, а понякога и повече.\r\n\"Тази година гнездовият успех на популацията е по-нисък в сравнение с предходната. Вероятната причина са големите и продължителни застудявания през януари и началото на февруари, което съвпада с периода на снасянето на яйцата.\r\nВсяка двойка  снася само едно яйце и минусовите температури могат да причинят изстиване и загиване на зародиша още в ранните етапи на развитие\", коментира Добромир Добрев от БДЗП.\r\nПървите уроци са най-трудни, защото малките са все още неопитни. Затова и докато придобият достатъчно опит, родителите им са неотлъчно до тях.\r\nПрез първите седмици младите птици не се отдалечават много от гнездата и не изминават големи разстояния. Те усъвършенстват летенето и се научават как умело да използват крилете си за да улавят въздушните течения и как да навигират полета с помощта на опашката.\r\nВсъщност това е периодът, в който може да се види недотам типично поведение за те, които обикновено се реят в небето. Малките често може да се окажат на земята в резултат на неуспешно завършил полет и се налага да се катерят пеш до висока скала или друго удобно за излитане място. С всеки следващ полет те придобиват увереност и усвояват нови умения.\r\n", "date": "2017.08.01", "title": "Лешоядчета излетяха в района на Източните Родопи"}
{"url": "http://www.novinite.bg/articles/147984/Blagotvoritelen-koncert-pomaga-na-deca", "text": "Националният Фестивал „ЗАВИНАГИ С НАС” е благотворителна кампания на Форум „Възможност за бъдеще” съвместно с Община Велинград в лицето на Кмета д-р Костадин Коев Обществото обединява сили в подкрепа на децата на служители от системата на МВР, загинали или пострадали при изпълнение на служебния си дълг, информира ДАРИК.Цяло съзвездие певци застават и подкрепя отново каузата: Изпълнители от компанията на Графа „Монте Мюзик” - Вензи, Искрен Тончев - Искрата, както Румънеца и Енчев и балет, Атанас Колев от X Фактор, Иванка Средникова една от Трио Парадайс – 4-то издание X Фактор, прекрасната Рени, Анджелина Денчева, която пее от 4 г, на 6 участва в президентската благотворителна кампания, а на 7 г. печели международниат конкурс \"Сребърна Янтра\" , Мариам Маврова- е член и лауреат на Клуба на \"Успелите деца на България\" във фондацията на „Димитър Бербатов и с множество награди, Водещ- Ваня Шекерова – актриса и певица от Пловдив, Дювиш „Звънче”, Емблемата на Велинград -Духовият оркестър и мажоретният състав Димитър Мечев”,Клуб по Спортни танци „Импулс” също носители на международни награди и медали ще подкрепят кампанията и ще забавляват публиката. На 27 Август ОТ 16.00 ч. на площада във Велинград, участници от Международният фестивал за автентичен фолклор в с. Дорково - състави от Португалия -остров Мадейра и Република Перу също ни подкрепиха с тяхни изпълнения. Благодарим на Кмета на Велинград д-р Костадин Коев и на кмета на с. Дорково, г-н Николай Ковачев за предоставената възможност! Със събраните средства от благотворителните концерти се организират всяка година детски летни лагери, като целта е да се зарадват всичките 114 деца, останали без бащи от цяла България. През 2016 г. лагерът бе проведе във Варна, а тази година домакин ще бъде първият град застанал зад Националната кампания освен Несебър и Ст. Загора - Велинград. Благодарим на г-н Асьов за поканата да гостуваме в хотелът му напълно безвъзмездно, както и на всички участници, фирми и организации, които ни подкрепят! Благодарим от сърце!", "date": "2017.08.01", "title": "Благотворителен концерт помага на деца"}
{"url": "http://www.novinite.bg/articles/147947/Izplashtat-kompensaciite-za-obleklo-na-slujitelite-v-MVR", "text": "Изплащат парите за униформи на полицаите, информира НОВА.Почти 17.5 милиона лева са заделени за дрехи на служителите на МВР. Със средствата те ще бъдат компенисирани за периода 2011-2015 г., през които са купували униформено облекло, но не са получавали пари за тази цел.Заради забавеното връщане на средствата, но и заради ниските си заплати, от месеци полицаи протестират в цялата страна.  ", "date": "2017.08.01", "title": "Изплащат компенсациите за облекло на служителите в МВР"}
{"url": "http://www.novinite.bg/articles/147981/Deca-stanaha-jertva-na-alo-izmamnici", "text": "\r\nДве  станаха жертва на телефонна измама в голям размер. Непълнолетните сестри били сами в дома си в Царево, когато непознат мъж се обадил на домашния телефон. Представил се за полицай, който работел с телевизионен екип за разкриване на измами, информира бТВ.\r\n\"Детето е било мотивирано да хвърли през терасата в плик сумата от 28 700 евро, което по курса на деня е малко над 56 000 лева. Това са били пари собственост на семейството, събирани средства\", обяви Йовита Григорова, зам.-прокурор на Апелативната прокуратура в Бургас. \r\nМомичетата не са видели кой е взел парите и с какво се придвижвал, обадили се на родителите си и казали, че са помогнали на полицията.\r\n32-годишният измамник е арестуван и се е споразумял с прокуратурата, ще лежи 10 месеца в затвора. Рецидивистът има шест предишни присъди – за грабеж, кражба на гориво и закана за убийство.\r\n", "date": "2017.08.01", "title": "Деца станаха жертва на ало измамници"}
{"url": "http://www.novinite.bg/articles/147968/Avariral-TIR-zatrudnyava-dvijenieto-na-magistrala-Struma", "text": "\r\nАварирал  затруднява движението на магистрала \"\" в посока към ГКПП \"Кулата\". Шофьорите да се движат с повишено внимание и съобразена скорост при 77-ия километър в посока Кулата, призоваха от Агенция \"Пътна инфраструктура\" (АПИ).\r\nПричината е аварирал тежкотоварен автомобил. Ограничено е ползването на аварийната лента на магистралата в този район.\r\n", "date": "2017.08.01", "title": "Аварирал ТИР затруднява движението на магистрала \"Струма\""}
{"url": "http://www.novinite.bg/articles/147990/Picata-e-edno-ot-naj-velikite-otkritiya-na-sveta-VIDEO", "text": "Пицата е едно от най-великите открития на света. Тънка, дебела, с повече или по-малко плънка - няма никакво значение. Тя е предпочитана от повечето хора и задоволява почти всички вкусове, информира ДАРИК. Според историци и археолози всяка цивилизация е познавала някаква разновидност на пицата. Древните египтяни са празнували рождения ден на фараона с плоски питки с подправки. А древните елини хапвали подобни питки с различни сосове и гарнитури При разкопките на Помпей, разрушен при изригването на вулкана Везувий на 24 август 79 г., са намерени плоски питки, които по това време били разпространени и в намиращата се наблизо гръцка колония Неополис (по-късно Неапол). Именно с Неапол е свързана известната днес форма на пицата. В италианския юг бедните селяни с помощта на малък брой съставки-пшенично брашно, зехтин и зелени подправки си приготвяли хлебна кора, гарнирана със сирене.", "date": "2017.08.01", "title": "Пицата е едно от най-великите открития на света (ВИДЕО)"}
{"url": "http://www.novinite.bg/articles/147994/62-godishen-maj-zagina-sled-udar-mejdu-traktor-i-djip", "text": "\r\n62-годишен мъж загина след удар между трактор и  по пътя Варна – Албена преди Кичево, предаде „Фокус”, като се позова на МВР-Добрич, информира бТВ.\r\nДжипът, марка „Ленд Роувър”, блъснал колесната машина, която се преобърнала.\r\nВ резултат ът е загинал на място.\r\nПо данни на полицията други пострадали при инцидента няма.\r\nПричините за инцидента се изясняват. Движението в района беше затруднено.\r\n", "date": "2017.08.01", "title": "62-годишен мъж загина след удар между трактор и джип"}
{"url": "http://www.novinite.bg/articles/147995/Varnenskiyat-apelativen-sad-potvardi-parvonachalniya-arest-na-dve-jeni-ot-Tutrakan", "text": "В две отделни заседания днес Варненският апелативен съд потвърди първоначалния арест на Стефка Йорданова и на Светла Захариева от Тутракан, задържани под стража на 21 юли тази година с определения на Окръжен съд – Силистра по искане на белгийските съдебни власти, информира ДАРИК.   Пресслужбата на Апелативен съд – Варна припомня, че двете жени са издирвани с европейски заповеди за арест /ЕЗА/, издадени от съдия следовател от съд в Брюксел, Кралство Белгия, за участие в организирана престъпна група за сводничество, експлоатация на проституиращи жени със заплахи и принуда, пране на пари и предоставяне на помещение за извършване на развратни действия. Компетентните белгийски власти настояват за ареста и екстрадицията на двете българки, като в ЕЗА са посочени три престъпления, квалифицирани по седем правни норми от Белгийския наказателен закон. Описаните в ЕЗА факти, свързани с престъплението са извличане на големи печалби от проституцията на млади жени в квартала на витрините в Брюксел. Посочва се, че сънародничките ни заставяли всяка една от тях да им предоставя не само фиксираната сума от 50 евро за 1 работна смяна, но и комисионни за всеки курс. Белгийските власти са записали в ЕЗА, че тези пари не се декларирани в кралството, а се инвестирали в България. Със заплахи нашенките принуждавали  жените да поемат повече работа. При тази схема събирали от 120 до 160 евро на ден. След сигнали, подадени от потърпевшите, тамошните власти следили продължително време действията на българките, които пренасяли парите у нас най-често в брой. Днес съдът не коментира фактите, посочени в ЕЗА. Това ще стори утре, 2 август 2017 година Окръжният съд в Силистра, когато ще разгледа по същество искането на властите в Белгия за екстрадирането на Стефка Йорданова и на Светла Захариева.   Варненският апелативен съд намира, че съдът в Силистра правилно е определил първоначалната мярка за неотклонение „задържане под стража“ на всяка една от двете жени. Апелативният съд във Варна остави без уважение въззивните жалби срещу първоначалния арест на Стефка Йорданова и на Светла Захариева, разследвани в Белгия за участие в организирана престъпна група за сводничество, експлоатация на проституиращи жени със заплахи и принуда, пране на пари и предоставяне на помещение за извършване на развратни действия, и потвърди мерките им за неотклонение „задържане под стража“.", "date": "2017.08.01", "title": "Варненският апелативен съд потвърди първоначалния арест на две жени от Тутракан"}
{"url": "http://www.novinite.bg/articles/147945/Istoricheski-etap-v-otnosheniyata-mejdu-Balgariya-i-Makedoniya", "text": "Исторически етап в отношенията между  и , информира НОВА.Решаващият пробив се очаква днес, когато в Скопие министър-председателите Бойко Борисов и Зоран Заев ще подпишат вече нашумелия двустранен договор за приятелство, добросъседство и сътрудничество.Документът е резултат от 18-годишните усилия на няколко правителства. А основната му цел е да се сложи край на антибългарската пропаганда в Република Македония.За целта с научното изясняване на най-чувствителния въпрос - общата ни история, ще се занимае специална комисия.", "date": "2017.08.01", "title": "Исторически етап в отношенията между България и Македония"}
{"url": "http://www.novinite.bg/articles/147963/Za-shestte-meseca-na-godinata-pechalbata-na-bankoviya-sektor-e-660-mln-lv", "text": "За шестте месеца на годината печалбата на банковия сектор е 660 млн. лв., съобщава пресцентърът на БНБ, цитирани от ДАРИК.   През второто тримесечие нараства кредитният портфейл на банковата система и инвестициите в ценни книжа. Основен източник на финансиране са свободните средства под формата на парични салда при централни банки и увеличените привлечени депозити.   Въпреки намалението на ликвидните активи през тримесечието коефициентът на ликвидните активи, изчисляван по Наредба номер 11 на БНБ, остава висок - 36,92%. В структурата на ликвидните активи позицията   парични средства и парични салда при БНБ в края на юни заема 51,8% (при 54,2% в края на март).   За шестте месеца на 2017 г. печалбата на банковия сектор е 660 млн. лв., или със 113 млн. лв. (14,6%) по-малко от отчетената за първото полугодие на 2016 г. Разходите за обезценка по кредити и вземания от началото на 2017 г. възлизат на 236 млн. лв. (при 326 млн. лв. за първото полугодие на 2016 г.).   Активите на банковата система през периода април - юни 2017 г. нарастват с 0,1% до 93 млрд. лв.", "date": "2017.08.01", "title": "За шестте месеца на годината печалбата на банковия сектор е 660 млн. лв"}
{"url": "http://www.novinite.bg/articles/147976/Sluchai-na-skarlatina-i-na-varicela-vav-Veliko-Tarnovo", "text": "Един случай на скарлатина и пет на варицела са регистрирани през изминалата седмица в Регионалната здравна инспекция във Велико Търново. Заболелият от скарлатина е от Горна Оряховица. Това е заболяване, засягащо най-вече деца от 3- до 13 -годишна възраст, предимно в зимния период на годината. Заболяването се предава по въздушно-капков път, но е възможно заразяване чрез храна и замърсени предмети. За скарлатината е типично развитието на регионални епидемии в обществени заведения, като сезонният пик обикновено се проявява през месеците от октомври до март. Инкубационният период е кратък — от 2 до 4 дни, информира ДАРИК. От петимата заразени с варицела, четирима са от Велико Търново, а един - от  Горна Оряховица. От РЗИ отчитат, че броят на заболелите през последните седмица намалява. За сравнение през първата седмица на юли те са били 13, в седмицата от 10 до 16 юли – 6, а миналата седмица – 5. В Регионалната здравна инспекция е регистриран и един случай на туберкулоза – във Велико Търново, както и 11 с ентероколити.", "date": "2017.08.01", "title": "Случаи на скарлатина и на варицела във Велико Търново"}
{"url": "http://www.novinite.bg/articles/147961/Petgodishnoto-ocelyavane-na-firmite-v-Balgariya-e-trudno", "text": "Петгодишното оцеляване на фирмите в България е трудно, а в някои сектори - почти невъзможно. Едва 4,8% от създадените през 2010 г. работят през 2015 г., показват данни на Националния статистически институт (НСИ) за демографията на предприятията у нас през 2015 г. Този период преживяват 10,5% от сектор \"Производство и разпределение на електрическа и топлинна енергия и на газообразни горива\" и това е най-високият процент. Най-ниският е в добивната промишленост - 3%, информира ДАРИК.   През 2015-а у нас са действали 339 175 предприятия (изследването не включва холдинговите дружества), с 1,9% повече от 2014-а. 44.9% от тях нямат нито един служител (152 345), с един до четирима са 40,1% (136 133). В периода 2011-2015 г. с 5 до 9 са били 7,4%, с 10 и повече - 8%. В последната група с най-много служители са наети 69,5% от всички работещи у нас.   Тогава са създадени 11,9% от общия брой фирми, най-много са в търговията и авторемонтите (44,2%). Такъв е средният годишен процент на създадените предприятия за 2011-2015 г. 25 516 от новите предприятия нямат нито един служител, 13 381 - един до четирима. Едва 515 са наели 10 и повече.   През 2014 г. са създадени 39 333 фирми. Година по-късно са оцелели 80,8% (31 779). Най-устойчива е групата с 10 и повече служители (90,2% оцелели), а ако говорим за устойчиви сектори, води \"Създаване и разпространение на информация и творчески продукти; далекосъобщения\".   Най-трудно оцеляват в \"Операции с недвижими имоти\" - едва 67,2% са живи след година. В прехвърлилите една година фирми работят 90 572 души. 64,1% от тях са концентрирани в три сектора - търговия и ремонти на коли (37,1%), преработваща промишленост (15,4%) и хотелиерство и ресторантьорство (11,6%).", "date": "2017.08.01", "title": "Петгодишното оцеляване на фирмите в България е трудно"}
{"url": "http://www.novinite.bg/articles/147993/Samolet-Boing-737-800-kacna-avarijno-na-letishte-Burgas", "text": "Самолет „Боинг 737-800” на авиокомпания „Травел сървис”, изпълняващ полет от Братислава кацна аварийно на летище Бургас в 13:35 ч. днес, информира бТВ.Сформирана е аварийно спасителна група, съобщиха от летището.  Самолетът каца нормално, преминава проверка и пътниците слизат от него.Летището е отворено и не се очакват закъснения. Отменена е и общата тревога.Самолет на същата авиокомпания претърпя лек инцидент на летище Бургас преди две седмици. Тогава машината на „Травел сървис”, изпълняваща полет от Бърно, излезе от пистата и се наложи пътниците да бъдат евакуирани.За щастие при инцидента нямаше пострадали, но летището беше временно затворено.", "date": "2017.08.01", "title": "Самолет „Боинг 737-800”  кацна аварийно на летище Бургас"}
{"url": "http://www.novinite.bg/articles/147966/Barzo-pokachvashti-se-ceni-na-jilishtata", "text": "Към средата на 2017 г. икономиката на България отчита повече от две години на сравнително висок растеж при постепенно възстановяване на пазара на труда. През последните тримесечия динамиката на някои показатели разкрива потенциал за по-осезаемо нарастване на ролята на вътрешното търсене, информира ДАРИК. Това се казва в годишния макроикономически доклад на \"Индъстри Уотч\" с фокус: \"Потребление и кредитиране в растеж: рискове и предизвикателства пред икономиката 2017-2018\". По-високите темпове на ръст на доходите и потреблението на домакинствата, както и видимото оживление в кредитирaнето и възможността за увеличаване на инвестиционната активност ще променят структурата на икономиката. Това ще създаде възможности за бизнеса, но в същото време обаче носи предизвикателства и рискове от създаване на нови дисбаланси. През последните тримесечия настъпиха важни промени в редица индикатори, потвърждаващи тези тенденции, сред които: След като икономиката загуби близо 430 000 работни места в периода 2008-2013 г., възстановяването на икономиката добави около 100 000 нови заети за последните три години. Пазарът на труда обаче все повече наподобява състоянието през 2007 г. заради нарасналия коефициент на заетост и спадът на безработицата от близо 13% до малко над 7% за последните 12 месеца, като трябва да отчитаме и намаляването на хората в трудоспособна възраст с близо половин милион за последното десетилетие. Все по-осезаемите дефицити на работна сила доведоха до ускоряващ се ръст на възнагражденията. След минималните увеличения до 2013 г., през 2014-2015 г. доходите нарастваха с около 7% годишно, като през последните няколко тримесечия ръстът достигна близо 10%. За последните 24 месеца, ръстът на средните разходи на труд за частния сектор в България е втория най-висок в ЕС, като възлиза на 18,7%. Все по-засилената интеграцията на българската икономика в общия пазар на ЕС позволява благоприятната динамика във водещи икономики на еврозоната през последната година да създава възможности за растеж у нас. Това е особено важно за експортно-ориентираните предприятия, които продължават да увеличават стойността на българския експорт вече осма поредна година. Интеграцията на България се засилва не само в реалната икономика, но и във финансовия сектор. В резултат, политиката на ниски лихви на Европейската централна банка, както и понижаване на политическия риск у нас доведоха до най-ниските лихвени нива изобщо, плащани от фирми и домакинства в историята. Средната лихва по новите бизнес кредити е едва 3,5% през юни 2017 г., цената на жилищните заеми е 3.9% годишно, а средната лихва по потребителските банкови кредити е 7,5%. По-съществената промяна е в разширяване на достъпа до кредит, като тенденцията към увеличаване на новоотпуснатите заеми в последните месеци е видима. Оживлението в доходите и оптимистичните очаквания водят до активизиране на жилищния пазар и строителната активност. България е една от страните в света с най-бързо увеличение на жилищните цени през 2016 г. по данни на Международния валутен фонд . От \"дъното\" на пазара през 2013 г. до първото тримесечие на 2017 г. жилищата в България са поскъпнали с 17,7% по данни на НСИ. Макар някои от индикаторите да показват сходна динамика с развитията в периода 2003-2008 г., все още отчитаме значителни разлики: Инвестиционната активност е на значително по-ниски нива - около 20% от БВП, като годишният ръст е средно 0,8% за последните 5 годни. В периода 2002-2008 г. нарастването на инвестициите е средно с 15,7% за година, като те достигнаха 33% от БВП през 2008 г. Основен принос за това имаше притокът на чужд капитал. За разлика от периода до 2008 г., създаването на нови работни места е концентирано в експортно-ориентирани производства и услуги. Това включва както бързо растящите сектори за производство на автомобили и компоненти, електроника, машини и др. под., така и изнесените услуги по създаване на софтуер или обслужване на бизнес процеси за външни клиенти. Същевременно, заетостта спада или расте минимално в сектори като строителството, продажбата на автомобили, търговията и хотелите и ресторантите. Рисковете и предизвикателствата през следващите две години са свързани с очакваните структурни промени, които ще последват увеличаването на потреблението на домакинствата, разширяването на кредита и потенциалното бързо нарастване на инвестициите. Значим ефект може да се очаква както от ускоряването на публичните инвестиции, финансирани със средства от ЕС, така и от евентуално засилване на притока на чуждестранен капитал.", "date": "2017.08.01", "title": "Бързо покачващи се цени на жилищата"}
{"url": "http://www.novinite.bg/articles/147991/Sam-sreshtu-stenata-v-podkrepa-na-decata-lisheni-ot-roditelska-grija", "text": "Дидо е от Захарна фабрика. Рита топка по цял ден. Сам срещу стената. Някои деца нямат никого насреща. Ти можеш да промениш това. Подкрепи Дидо и децата като него. Всяко твое дарение руши стена и гради семейство за едно дете. SOS Детски селища България стартира кампания „Сам срещу стената“ в подкрепа на децата, лишени от родителска грижа и децата, които са в риск да загубят закрилата на своите родители. Кампанията има за цел да привлече SOS Приятели - дарители с редовни месечни дарения и разчита на два основни канала – касите на EasyPay и ePay. Набраните средства ще бъдат изразходвани за предоставянето на качествена ежедневна грижа за над 500 деца и младежи от програмите на организацията. Това са: Децата в SOS приемните семейства в София, Перник и SOS Детско селище Трявна Младежите от SOS младежките домове в София и Велико Търново, информира ДАРИК. Децата и младежите от SOS малките семейни домове във Велико Търново и Габрово Младежите, подкрепяни чрез Програмата „Начало на самостоятелен живот“ Децата, които са в риск да бъдат разделени от своите родители и които подкрепяме чрез SOS центровете ни за обществена подкрепа в София, Перник, Велико Търново и Габрово. Тези деца и младежи имат нужда от всекидневна подкрепа, затова и месечното дарение е най-добрият начин да получат дом и семейство. Даренията се правят на касите на EasyPay, където трябва само да изберете сума, да посочите своите имена и телефон, след което ще получите потвърждение за вашето дарение чрез SMS. SOS Приятел можете да станете и през ePay като се регистрирате на Повече за SOS Детски селища България: Сдружение SOS Детски селища България е първата гражданска правозащитна организация в страната, която предоставя директна грижа за деца в риск. За първи път след демократичните промени Сдружението предоставя алтернатива на институционалната грижа за деца – грижа в SOS семейство. Сдружение SOS Детски селища България е част от голямото международно семейство SOS Children’s Villages International, което се грижи за близо 1,000,000 деца в 135 страни по света. В продължение на повече от четвърт век SOS Детски селища България осигурява семейство и здравословна среда за развитието и израстването на лишени от родителска грижа деца, както и деца, които са в риск да загубят закрилата на своите родители. Сдружението предлага семеен тип грижа и подкрепа на семейството и активно се застъпва за правата на децата и младежите.", "date": "2017.08.01", "title": "„Сам срещу стената“ в подкрепа на децата, лишени от родителска грижа"}
{"url": "http://www.novinite.bg/articles/147975/Cigari-podpaliha-gorski-masivi", "text": "Пет пожара са регистрирани през изминалия месец на територията на Североизточно държавно предприятие, което стопанисва държавните гори в четирите области Варна, Добрич, Търговище и Шумен. Всички инциденти са причинени в резултат от човешка небрежност, като два от тях са възникнали вследствие на безотговорно хвърлени неизгасени цигари, информира ДАРИК. Благодарение на бързата реакция на горските стражари и на служителите на Районните служби „Пожарна безопасност и защита на населението” при юлските пожари, обхванали обща площ от 5 дка, са горели само сухи треви. Четири от инцидентите са станали в обхвата на ДГС „Варна” -  три край варненския квартал „Виница” и един в землището на град Аксаково. Петият низов пожар е възникнал в боров масив на територията на ПП „Шуменско плато“. В рамките на миналия месец на телефон 112 са получени 18 сигнала за огнени инциденти, като четири от тях са за горски пожари. От началото на годината до края на юли в обхвата на Североизточно държавно предприятие са регистрирани общо 13 пожара. Всички са низови, а общата площ, която са обхванали, е 71 дка. Горските стражари апелират гражданите да бъдат внимателни при боравене с огън и напомнят, че глобата за запален огън на открито на разстояние по-малко от 100 метра от границите на горите е 500 лв. Същата санкция се налага и за палене на огън в горски територии извън определените за целта зони на държавните горски и ловни стопанства.", "date": "2017.08.01", "title": "Цигари подпалиха горски масиви"}
{"url": "http://www.novinite.bg/articles/147980/Na-majkata-izostavila-bebeto-si-v-Mladost-e-povdignato-obvinenie", "text": "Полицията извика на разпит 38-годишната Мария, която преди дни изостави бебето си в квартал „Младост”, информира НОВА.На майката е повдигнато обвинение, че като е изоставила бебето си без надзор го е изложила на риск.До този момент Мария не е осъждана. Ако бъде грозната за виновна наказанията са до 3 години лишаване от свобода и обществено порицание. ", "date": "2017.08.01", "title": "На майката, изоставила бебето си в Младост, е повдигнато обвинение"}
