{"url": "http://www.novinite.bg/articles/151588/Tramp-s-novi-obvineniya-sreshtu-Hilari-Klintan", "text": "Американският президент Доналд Тръмп за пореден път нападна съперницата си за Белия дом Хилъри Клинтън във връзка с кампанията през миналата година. Той направи това по познатия за него начин - чрез профила си в \"Туитър\", предава news.bg. По думите му, \"Фейсбук\" е работел за нея.  Също така кампанията й е струвала по-скъпо от неговата. Тя е похарчила стотици милиони повече от него. Припомняме, че на самия Тръмп се наложи да се оправдава за \"помощта\" на руски хакери в победата му на вота. Тези обвинения идват не само от противниците му демократи, но и от средите на републиканците. ", "date": "2017.10.22", "title": "Тръмп с нови обвинения срещу Хилъри Клинтън"}
{"url": "http://www.novinite.bg/articles/151582/Vremeto-dnes-22-oktomvri", "text": "Днес ще е предимно слънчево, с разкъсана висока облачност, по-значителна след обяд над западните райони. Вятърът ще се ориентира от изток-североизток, ще е слаб, в Източна България – до умерен. Максималните температури ще са между 20° и 25°.Атмосферното налягане ще се понижава и ще стане малко по-ниско от средното за октомври. Над планините ще е предимно слънчево, с разкъсана висока облачност. Ще духа слаб, по билата - до умерен вятър от запад-северозапад. Максималната температура на височина 1200 метра около 17°, на 2000 метра – около 10°.По Черноморието ще преобладава слънчево време с временни увеличения на облачността. Ще духа слаб до умерен вятър от изток-североизток. Максимални температури на въздуха: 18-20°. Температурата на морската вода е 18-19°. Вълнението на морето ще е 1-2 бала.", "date": "2017.10.22", "title": "Времето днес, 22 октомври"}
{"url": "http://www.novinite.bg/articles/151596/Novata-sedmica-zapochva-s-dajd", "text": "Утре от запад ще започнат валежи от дъжд, които до вечерта ще обхванат западната половина на страната. Югоизточният вятър в Източна България ще се усили, а вечерта от северозапад с умерен вятър ще започне да нахлува студен въздух.Максималните температури ще са в широки граници - от 13-14 градуса в западните райони, до 23-24 градуса на места в Източна България. През нощта срещу вторник валежите ще продължат и в източната половина на страната. С преминаването на циклон през Балканския полуостров атмосферното налягане в страната значително ще се понижи. Над планините ще е облачно, около обяд в масивите от Западна България ще започнат валежи от дъжд, на височина над 2500 метра ще преминават в сняг.В отделни райони ще прегърми. Ще духа умерен до силен южен вятър. Максималната температура на височина 1200 метра ще е около 12 градуса, на 2000 метра - около 6 градуса, като по-топло ще се задържи над източните масиви. Над Черноморието ще преобладава облачно време, без валежи.Около обяд ще има и временни разкъсвания на облачността. Ще духа умерен до силен югоизточен вятър. Максималната температура на въздуха ще е 17-19 градуса, колкото е и температурата на морската вода. Вълнението на морето ще е 2-3 бала.", "date": "2017.10.22", "title": "Новата седмица започва с дъжд"}
{"url": "http://www.novinite.bg/articles/151584/Policaite-izlizat-na-protest", "text": "Днес ще се проведе поредният национален протест на Синдикална федерация на служителите в МВР /СФСМВР/, под надслов „За достойно заплащане“, информира ДАРИК. В 12.30 часа протестиращите служители ще се срещнат в градинката пред МВР, откъдето ще тръгне шествие, чиято първа спирка е Министерство на финансите и ще стигне до пл. „Народно събрание“. Именно пред Народното събрание на Република България в 13.00 часа ще започне и протестният митинг на СФСМВР.Колегите на протестиращите служители, които ще са на работа на 21 и на 22 октомври 2017 г., ще покажат своята подкрепа и солидарност, слагайки значки на униформите си.Националният протест е поредният от серията протести, стартирали на 5 юли 2017 г., а основните искания на СФСМВР са за увеличение на основните възнаграждения на работещите във ведомството, с минимум 15 %, обвързване на основното възнаграждение със социалноизмерим показател и изготвянето на нов закон с участието на синдикалните организации.", "date": "2017.10.22", "title": "Полицаите излизат на протест"}
{"url": "http://www.novinite.bg/articles/151593/NASA-udalji-misiyata-na-kosmicheskiya-aparat-Doun", "text": "НАСА удължи за втори път мисията на космическия апарат \"Доун\" край Церера - най-големия обект в астероидния пояс между Марс и Юпитер, съобщи Синхуа, предава ДАРИК. Приоритет за апарата през допълнителното време край Церера ще е събирането на данни с гама-неутронния спектрометър, който измерва броя и енергията на гама лъчите и неутроните. Тази информация е важна, за да бъде определен съставът на най-горния слой на Церера и колко лед съдържа.За да предпази Церера от замърсяване, \"Доун\" няма да се спусне, нито да се разбие в повърхността й в края на мисията. Апаратът ще остане на стабилна орбита за неопределен срок след като свърши горивото му. Според ръководителите на мисията \"Доун\" може да продължи да работи до втората половина на 2018 г. Те проучват начините, с които да изведат апарата на нова елиптична орбита на по-малко от 200 км от повърхността на Церера в най-близката точка до планетата-джудже. Досега най-близката точка на \"Доун\" до Церера беше 385 км.Удължаването на мисията дава възможност на апарата да наблюдава Церера, докато планетата-джудже е в перихелий - най-голямото доближаване до Слънцето, през април 2018 г.Космическият апарат \"Доун\" беше изстрелян преди 10 години. Първоначално той изследва гигантският астероид Веста. Край Церера орбитира от над две години.Диаметърът на планетата-джудже Церера е 950 км", "date": "2017.10.22", "title": "НАСА удължи мисията на космическия апарат \"Доун\""}
{"url": "http://www.novinite.bg/articles/151595/Dvama-maje-zaginaha-pri-skandal-v-diskoteka", "text": "Двама мъже починаха след масово сбиване в село Паничерево.Свадата се разиграла снощи в местната дискотека, след което кавгата прераснала в бой, пише ДАРИК. Единият мъж е на 23 години, а другият на 39.Мъжете били намушкани и починали на място. Към момента са задържани двама души, води се разследване и се изясняват подробностите.", "date": "2017.10.22", "title": "Двама мъже загинаха при скандал в дискотека"}
{"url": "http://www.novinite.bg/articles/151592/Otvoyuvaha-naj-golyamoto-sirijsko-nefteno-pole-ot-Islyamska-darjava", "text": "Съюзниците на САЩ твърдят, че са отвоювали най-голямото нефтено поле на  от \"Ислямска държава\", съобщава АП, цитирана от news.bg. Кюрдските сирийски демократични сили съобщиха, че местността е под пълен контрол на Ал-Омар.Сирийската обсерватория за правата на човека твърди, че про-правителствените сили са се оттеглили от района около областта, след като са били подложени на тежки пожари от екстремисти.Обсерваторията твърди, че правителствените сили са на три километра от полетата.\"Ислямска държава\" е загубила по-голямата част от територията, която някога е имала в  и съседен Ирак.", "date": "2017.10.22", "title": "Отвоюваха най-голямото сирийско нефтено поле от \"Ислямска държава\""}
{"url": "http://www.novinite.bg/articles/151586/Rado-Shisharkata-Zashto-da-ne-stana-prezident", "text": "„Защо пък да не стана президент? Въобще не е трудно. По-трудно е да си министър-председател”. Това заяви за „Събуди се” известният изпълнител Радослав Петров – Радо Шишарката, който се кандидатира за вицепрезидент на последните избори., цитира NOVA. „В никакъв случай не бих сменил химна. По-скоро не харесвам управленческия състав в държавата”, категоричен бе той.  Преди дни певецът стана свидетел на инцидента в столичния квартала \"Лозенец\", при който синът на Злати Златев-Златистия стреля при пиянска веселба от законно притежавано оръжие. Два от куршумите попаднаха в дома на младо семейство, няма пострадали. Твърди се, че Йордан Златев е стрелял вероятно с пистолета на Калоян Арсенов, син на бившия министър от правителството на Сакскобурготски – Долорес Арсенова. „Предполагам, че пистолетът е автоматичен и може би той неволно е произвел всички изстрели. Момчето видимо беше пияно”, разказа Радо Шишарката, който е бил гост изпълнител на купона.„Това са луди-млади години”, допълни той. ", "date": "2017.10.22", "title": "Радо Шишарката: Защо да не стана президент?"}
{"url": "http://www.novinite.bg/articles/151589/Ekaterina-Zaharieva-Balgariya-e-darjavata-s-naj-dobri-vanshni-granici", "text": "\"България е държавата, която най-добре се справя с външната си граница\". Тази позиция относно оградата с Турция, заяви външния министър Екатерина Захариева, цитирана от news.bg. По повод кадрите, които депутата от \"БСП за България\" Елена Йончева разпространява, външният министър беше категорична, че това е съобщение, което постоянно се поддържа.Министър Захариева обясни, че на всеки съвет, на който тя, премиерът или вътрешният министър присъстват, се благодари на България.Захариева изтъкна, че ние се борим за това и работим заедно с партньорите.България не е в периферията на ЕС, отсече те. \"Аз не мисля, че трябва да се чувстваме в периферията. Говори се за променен Шенген, но с България в Шенген\", изтъкна външният министър.По думите на Захариева имаме голям напредък и доверието в България се повишава.\"Не бива дебата да се върти толкова около това кой е органът, който ще назначава\", коментира Захариева относно КСНС.\"Аз не се чувствам във война с президентската институция\", обясни външният министър и добави, че понякога се усеща напрежение. За последния КСНС Захариева изтъкна, че диалогът и тонът бил много продуктивен.", "date": "2017.10.22", "title": "Екатерина Захариева: България е държавата с най-добри външни граници"}
{"url": "http://www.novinite.bg/articles/151591/Evakuiraha-blok-v-Burgas-sled-opustoshitelen-pojar", "text": "Обитателите на жилищен блок на бул. „Христо Ботев” в центъра на Бургас бяха евакуирани, след опустошителна огнена стихия. Пожарът лумнал към 05.30 часа днес, информира ДАРИК. Пламъците тръгнали от апартамент на 3-етаж, собственост на 67-годишен мъж. Според първоначалните данни пенсионерът станал призори, запалил цигара, а след това отново заспал, без да загаси угарката.Огънят най-напред обхванал леглото му, след това захапал пианото до него, а заради отворените прозорци пламъците като тайфун се завъртели из жилището и обхванали за секунди целия апартамент. По това време в дома имало и двама квартиранти- възрастна жена и сина й.Съседи чули силен пукот, щом излезли навън, видели че от дома излиза дим. В същото време квартирантите изскочили от апартамента. „Огънят беше преградил като стена пътя до банята. Нямаше как да си налеят вода. Тръгнах да нося кофи с вода, но след секунди вече навсякъде гореше”, разказват съседи. 16-годишно момче, което по това време се прибирало в блока, забелязало пламъците, които излизали от терасите. Огнените езици достигнали три етажа нагоре.Обитателите на блока позвънили на тел. 112 за помощ. Два екипа на пожарната пристигнали за минути на мястото. Дошла и полиция, МВР-служителите се втурнали по етажите, за да евакуират обитателите на блока. Пожарникари разрязвали с флекс заключените врати, за да достигнат до жилищата на спящите съседи. „Бяхме заспали дълбоко след купон. Пет момчета бяхме у дома. Събудихме се от силен трясък. Полицаите разбиха вратата, за да ни извадят от жилището”, разказва друг от живеещите. Пострадали няма. Бързата намеса на огнеборци и полицаи предотвратила още по-сериозни последици.", "date": "2017.10.22", "title": "Евакуираха блок в Бургас след опустошителен пожар"}
{"url": "http://www.novinite.bg/articles/151585/Myuftijstvoto-10-mlnlv-godishno-sa-nujni-za-poddrajka-na-islyama-u-nas", "text": "„За цялостната поддръжка на ислямското вероизповедание у нас са необходими 10 милиона лева годишно”.  Това заяви за „Събуди се” главният секретар на Главното мюфтийство Джелал Фаик, предава NOVA. Изказването дойде по повод намерението на държавата да промени финансирането на вероизповеданията у нас и да сложи край на чуждестранните парични потоци в духовните ни училища. Според Патриотите, финансирането от чужди държави е начин да се внедри и радикален ислям в България.„Не сме позволили да се прокара радикален ислям и Главното мюфтийство е една превенция за това”, увери Фаик. Според него, изказванията на Патриотите „сеят раздор и омраза в обществото”.На въпроса колко чужди имами е назначило Главното мюфтийство у нас, той отговори: „Съгласно договора от 1998-а между турския Дианет и мюсюлманското изповедание у нас, ние имаме периодично имами, които идват от Турция. Те не надвишават в момента 10, на фона на 400 чужди проповедници в България. Те проповядват традиционния и познат ислям”.Фаик обаче не можа да представи статистика колко от българските имами са завършили в чужбина.  Относно обвиненията на бившия главен мюфтия, че сегашният е член на „Мюсюлмански братя”: „Това са смешни твърдения на този клоун”.", "date": "2017.10.22", "title": "Мюфтийството: 10 млн.лв. годишно са нужни за поддръжка на исляма у нас"}
{"url": "http://www.novinite.bg/articles/151590/Desnite-pritesneni-che-oligarhiyata-e-dvijeshtata-sila-na-progresa", "text": "Десните се събраха на форум, за да преборят завладяната държава. Днес държавата се управлява по модела Борисов, заяви лидерът на ДСБ Атанас Атанасов, цитира news.bg.Целта на този модел е еднолично управление, според него. Борисов страшно много обича европейските пари, но не обича европейските правила, категоричен бе той.\"Имаме фиктивно съществуване на разделение на властите\", убеден е лидерът на тъмносините. На практика имаме единна и неделима власт, изтъкна Атанасов. Той критикува, че има видимо обезличаване на институциите.На Борисов му трябвали безделници и той такива си ги е избрал, по думите на Атанасов. За целта е създадена партийна номенклатура, която е взета от агресивната посредственост, по мнението му. Те обслужвали държавата.\"Монополизират се основните отрасли на икономиката. Гръбнакът на демократичната държава е унищожен\", убеден е лидерът на ДСБ.Парите от обществените поръчки се раздават на приближените. Част от модела е контролираната корупция, корупцията е повсеместна днес, недоволен е Атанас Атанасов.Когато корупцията не се синхронизирала с държавата, идвал суджукът.Олигархията днес е движеща сила на прогреса, продължи с критиките тъмносиният водач. \"Поддържа се репресивна машина за елиминиране на неудобните на властта. Ето това имаме на терен в България.\", изтъкна Атанасов.Този модел имал за цел присвояване на колкото се може повече пари. \"Пари, власт, пари-това е механизмът, по който днес функционира държавата\", заяви още лидерът на тъмносините.Той настоя за възстановяване на правовата държава. Днес парламентът бил хомогенен, по мнението му. Там има казионна опозиция, която на всичкото отгоре е разцепена, убеден е Атанас Атанасов.Той посочи, че десните трябвало да отлеят фундамента, за да поискат властта и да отвоюват държавата. Лидерът на \"Да,България\" Христо Иванов посочи на свой ред, че се създавало усещане за безалтернативност благодарение на пропагандната машина.У нас се е възцарило мълчание за борба с корупцията. Иванов е убеден, че от България може да се очаква повече. Икономически този модел не може да функционира дълго, смята той. Моделът обаче се радикализирал. Разпадането на модела може да доведе до неговата еволюция, притеснен е Христо Иванов.Засилват се антидемократичните практики. Не спира инвестирането в пропагандата, смята той. Това водело до нарастващ страх в хората. Иванов иска премахване на този модел. Той настоява за директна конфронтация с модела на управление на държавата в момента. \"Трябва да се конфронтираме с управлението на страха\", обяви Иванов и поиска десницата да се подготвя за избори. Трябвало да се борят за предсрочни избори.", "date": "2017.10.22", "title": "Десните притеснени, че олигархията е движещата сила на прогреса"}
{"url": "http://www.novinite.bg/articles/151594/Asparuhoviyat-most-vav-Varna-otnovo-v-remont", "text": "В понеделник стартира ремонтът на Аспаруховия мост, който е част от път I-1 Варна - Бургас. Тогава ще се изгражда временната организация за движение. Строителните дейности ще започнат във вторник, информира news.bg. Мостът се състои общо от 11 съоръжения, а от следващата седмица започва обновяването на съоръжение 6, с дължина 97 м.Платното за Бургас ще бъде затворено за движение, а трафикът ще е насочен в платното за Варна по ремонтираните през миналата година съоръжения 3 и 5. Достъпът до пристанище Варна Изток и Южната промишлената зона няма да се ограничава.Ще се ремонтира хидроизолацията, и ще се поставят нови бетонови плочи, фуги, асфалт, маркировка, знаци, ограничителни системи, парапети и други.Работата ще е мобилизирана, за да може да приключи максимално бързо.Строително-монтажните работи ще се изпълняват от ДЗЗД \"ПОНТ\".Аспаруховият мост е в експлоатация от 1976 г. и е основна връзка на ж. к. \"Аспарухово\" с останалите квартали във Варна. Ремонтът му е наложителен, тъй като не е ремонтиран от около 40 години.Агенция \"Пътна инфраструктура\" препоръчва на шофьорите да карат внимателно, да спазват пътните знаци, въведени с временната организация на движение и да предвидят повече време за пътуване.Шофьорите, преминаващи транзитно през Варна, може да използват алтернативен маршрут: от ул. \"Девня\" във Варна - с. Езерово - Страшимирово - Девня - Разделна - Белослав - АМ \"Черно море\".", "date": "2017.10.22", "title": "Аспаруховият мост във Варна отново в ремонт"}
{"url": "http://www.novinite.bg/articles/151587/Valentin-Radev-I-nie-i-te-iskame-uvelichavane-na-zaplatite", "text": "По-важно е не да се увеличи заплащането на полицаите в момента, а това то да бъде трайно. Това коментира относно протестите на полицаите министърът на вътрешните работи Валентин Радев пред БНТ, цитиран от news.bg. По мнение на министъра синдикатите са причината за протестите. \"И ние, и те искаме увеличаване на заплатите на служителите на МВР\". Радев изтъкна, че неразбирателството е относно размера на увеличенията.\"Това разбиране не е между нас и тях, а между нас, тях, правителството и финансовият министър\", разясни МВР шефът.Радев добави, че са планирани 55 млн лв. за увеличаване на бюджета за 2018 г. в МВР. ", "date": "2017.10.22", "title": "Валентин Радев: И ние, и те искаме увеличаване на заплатите"}
