{"url": "http://www.novinite.bg/articles/155192/Kitajskiyat-prezident-prizova-armiyata-si-da-e-vinagi-gotova-za-vojna", "text": "Китайският президент Си Цзинпин призова военните да бъдат готови за война и да не се страхуват от смъртта при защита на държавата. Призивът на държавния глава към най-голямата бойна сила в света, части от който бяха разкрити едва късно в четвъртък, дойде по време на онова, което държавните медии характеризираха като рядко обръщение на китайския лидер до всички военни в страната.Си Цзинпин стана най-могъщият лидер на Китай през последните десетилетия по време на конгреса на Комунистическата партия през октомври, а реториката от тази седмица и изображения на струпани на едно място войници и танкове изглеждат създадени, за да подкрепят новия му образ на силен лидер.Китайският военен персонал \"не трябва да се страхува от трудности или смърт\", каза президентът пред хиляди военни по време на посещение за инспекция в сряда в армейско командване в северната провинция Хъбей, предаде БГНЕС, позовавайки се на Синхуа. Президентът призова също така военните да продължат да се развиват. Като се има предвид изостаналостта на китайската армия, която обаче през последните години започна да се модернизира. Той призова армията да засили научните изследвания в областта на високотехнологичните военни средства и да се ангажира с \"истинско бойно обучение\", съобщи Синхуа.\"Създайте елитна и мощна сила, която винаги е готова за битката, способна да се бори и със сигурност да спечели, за да изпълни задачите, дадени от партията и хората в новата ера\", цитиран е държавният глава. Като началник на Централната военна комисия на Комунистическата партия, Си Цзинпин е главнокомандващ въоръжените сили на Китай, чийто личен състав наброява повече от две милиона.Синхуа определи обръщението на президента към войската \"като първия път, когато комисията провежда мобилизационна среща за всички въоръжени сили\". Според други медии хиляди войници в други поделения из страната са се събрали, за да чуят речта. След встъпването си в длъжност през 2012 г. Си Цзинпин работи за увеличаване военната мощ на Китай, включително призивите му през октомври за създаване на китайска армия \"от световна класа\" до 2050 г.", "date": "2018.01.05", "title": "Китайският президент призова армията си да е винаги готова за война"}
{"url": "http://www.novinite.bg/articles/155204/Iranski-duhovnik-prizova-Iran-da-sazdade-sobstveni-socialni-mreji", "text": "Един от твърдолинейните ирански духовници призова Иран да създаде свои социални мрежи, защото според него те са виновни за безредиците, последвали продължилите дни наред протести в Ислямската република, предаде Асошиейтед прес. Аятолах Ахмад Хатами направи това изказване на днешната петъчна молитва в Техеран, ръководена от него. Той каза, че когато страната е блокирала социалните мрежи, \"размириците са спрели\" Хатами заяви, че Иран не подкрепя социална мрежа, чийто ключове са в ръцете на САЩ. Той също изрази мнение, че всеки, горил иранското знаме, трябва да бъде осъден на смърт, предава БТА. Държавната телевизия излъчи кадри от проправителствени митинги в различни градове, сред които Табриз и Керман. Това е трети ден на подобни демонстрации.", "date": "2018.01.05", "title": "Ирански духовник призова Иран да създаде собствени социални мрежи"}
{"url": "http://www.novinite.bg/articles/155206/Borisov-i-Erdogan-shte-prisastvat-na-otkrivaneto-na-Jelyaznata-carkva-v-Istanbul", "text": "Вселенският патриарх Вартоломей и българският патриарх  ще открият на 7 януари обновената църква  в Истанбул. Премиерът  и президентът  също ще присъстват на събитието, което българската национална телевизия ще излъчи на живо. След шест години, благодарение на усилията и на двете страни, ремонтът на Желязната църква е факт и така този значим паметник ще бъде възроден за нов живот.Официално не са предвидени разговори по другия деликатен църковен въпрос напоследък - признаването на македонската църква. Въпреки това, в нашата делегация ще има представители на комисията, която беше създадена за преговори по този случай.В студиото на БНТ журналистът Горан Благоев и евродепутатът Андрей Ковачев коментираха, че това е тема, към която трябва да се подходи предпазливо и страната ни трябва да се стреми да не нарушава добрите си отношения с поместните църкви. ", "date": "2018.01.05", "title": "Борисов и Ердоган ще присъстват на откриването на Желязната църква в Истанбул"}
{"url": "http://www.novinite.bg/articles/155179/Erdogan-i-Makron-se-sreshtat-za-da-izgladyat-otnosheniyata-mejdu-ES-i-Turciya", "text": "Турският президент Реджеп Ердоган  ще бъде на официално посещение във Франция днес, където ще бъде приет от своя колега Еманюел Макрон, предава БГНЕС.Според Франс прес тази визита има за цел да демонстрира желанието на \"Анкара да възстанови отношенията си с Европейския съюз след сериозната криза от миналата година\". Това е най-важната визита на Ердоган в страна от ЕС след опита за преврат през юли 2016 година.Ден преди пристигането на Ердоган в Париж Еманюел Макрон заяви, че по време на предстоящата визита на турския президент ще обсъди с него въпроса за хвърлените в затвора журналисти. \"Ще продължим обсъждането с Турция на въпроса за затворените журналисти, които са възпрепятствани да практикуват професията си“, каза Макрон. “Ще направя това с уважение, но и със загриженост за защита ... на нашите ценности и нашите интереси”, допълни френският президент.Според групата за свобода на печата \"P24\" в Турция зад решетките са 151 журналисти, повечето от които са арестувани при извънредното положение от юли 2016 г. насам. Сред задържаните, но по-късно депортирани, бяха двама френски граждани: фотографът Матиас Депардон и младият френски журналист Лю Бюро. През миналата година те бяха задържани по обвинения в терор.Турция е на 155 място сред 180 държави според последната класация по свобода на пресата на Репортери без граници. ", "date": "2018.01.05", "title": "Ердоган и Макрон се срещат, за да изгладят отношенията между ЕС и Турция"}
{"url": "http://www.novinite.bg/articles/155208/Belgijski-djihadist-Teroristi-ot-IDIL-se-kriyat-v-Evropa", "text": "Терористи на \"Ислямска държава\" ИДИЛ се крият в Европа, твърди белгийският джихадист Тарик Джадаун, който бе задържан в Ирак. Екстремистът е дал интервю за белгийска телевизия от иракски затвор, където очаква смъртна присъда.Джадаун е изразил готовност да съдейства на белгийските власти по разследването на терористичните мрежи, ако помогнат да не бъде осъден на смърт. Белгийският премиер Шарл Мишел отказа преговори с него или други военнопрестъпници, като добави, че за тях няма място повече в страната.Миналата година ИДИЛ обяви Джадаун за мъртъв и тези сведения бяха потвърдени от семейството на терориста. Месец по-късно бе изяснено, че той е пленен в Мосул и е бил подложен на разпити от силите на САЩ. Установено е, че Джадаун е обучавал деца за джихадисти и е поел отговорност за атентатите в Брюксел през 2016 г. от името на ИДИЛ.По-късно Джадаун отправи видеопослание със заплахи към Белгия, в което заяви, че страната ще бъде разрушена и гражданите й никога повече няма да спят спокойно. Тогава той посочи, че негови \"братя\" са по целия свят, готови да действат по заповед.Сега Джадаун иска да се върне в Белгия при семейството си и да се извини на пострадалите от атентатите в Брюксел и Париж. Той предлага да разясни \"защо са се случили някои неща\".", "date": "2018.01.05", "title": "Белгийски джихадист: Терористи от ИДИЛ се крият в Европа"}
{"url": "http://www.novinite.bg/articles/155209/Protesti-posreshtnaha-Erdogan-v-Parij", "text": "Представители на международната организация „Репортери без граници” протестираха в Париж срещу потъпкването на свободата на медиите в Турция.Правозащитници и журналисти се опитаха да стигнат до турското посолство, но бяха спрени от полицията.Повод за протеста стана визитата във френската столица на Реджеп Ердоган, който разговаря с френския си колега в Елисейския дворец.Правозащитни организации и западните страни критикуват потъпкването на човешките права в Турция след неуспешния опит за преврат. 150 000 души бяха задържани или уволнени от работа, а 50 000 са в затвора в очакване на съдебен процес.В сряда Еманюел Макрон заяви, че ще повдигне пред президента Ердоган въпроса за мащабните чистки след опита за преврат.", "date": "2018.01.05", "title": "Протести посрещнаха Ердоган в Париж"}
{"url": "http://www.novinite.bg/articles/155183/Gradusite-tragvat-na-gore-do-12-dnes", "text": "Днес облачността ще е разкъсана. Ще духа слаб, в източните райони до умерен югозападен вятър. Ще се затопли и максималните температури ще са между 7° и 12°, в София - около 9°, показва прогнозата на НИМХ-БАН.Атмосферното налягане ще се повишава, но ще остане по-ниско от средното за месеца.В планините облачността ще е разкъсана, намаляваща до предимно слънчево. Ще духа до умерен, по билата временно до силен вятър от северозапад, който привечер ще отслабва. Максималната температура на височина 1200 метра ще е около 7°, на 2000 метра – около 2°.По Черноморието ще е предимно слънчево. Ще духа слаб до умерен югозападен вятър. Максимални температури 9°-12°. Температура на морската вода 9-10°. Вълнението на морето ще бъде 1-2 бала.", "date": "2018.01.05", "title": "Градусите тръгват на горе - до 12 днес"}
{"url": "http://www.novinite.bg/articles/155188/Zapochvat-praznenstvata-za-170-godishninata-ot-rojdenieto-na-Hristo-Botev", "text": "В  честването ще се проведе под патронажа на председателя на Народното събрание Цвета Караянчева. Очаква се днес тя да обяви 2018 година за \"Година на Ботев\".Програмата включва традиционното тържествено събрание, на което ще бъдат припомнени по-важните дати и събития от живота на войводата. В знак на признателност ще бъдат положени цветя пред паметната плоча на Ботев. Митингът-поклонение ще е утре на рождената дата на поета-революционер. \r\n\r\n ", "date": "2018.01.05", "title": "Започват празненствата за 170-годишнината от рождението на Христо Ботев"}
{"url": "http://www.novinite.bg/articles/155180/Ochakva-se-prisada-za-jenata-blasnala-i-ubila-policaj-v-Plovdiv", "text": "Окръжният съд в Пловдив трябва да  произнесе присъда за жената, която блъсна и уби полицай на един от натоварените булеварди в града.Катя Лерца призна всички факти по делото и поиска процесът срещу нея да се гледа по съкратената процедура. Тя не пожела да се разпитват свидетели и вещи лица. 41-годишната жена беше освободена срещу гаранция от 6 000 лева. Отнета й е шофьорската книжка, но въпреки това наскоро тя отново беше хваната да шофира.Ако бъде призната за виновна, тя ще лежи в затвора от 2 до 6 години.    ", "date": "2018.01.05", "title": "Очаква се присъда за жената, блъснала и убила полицай в Пловдив"}
{"url": "http://www.novinite.bg/articles/155189/Apple-potvardi-za-seriozna-uyazvimost-v-kompyutrite-i-telefonite-si", "text": "Компанията Apple потвърди, че всички Mac и iOS устройства са засегнати от уязвимост в процесорите.По-рано експерти откриха в процесорите Intel, AMD и ARM дефекти заради които обичайните приложения могат \"да видят\" структурата на защитената част от паметта на ядрото и могат да открият мястото, където се съхранява конфиденциална информация. Оказва се, че проблемът важи и за Apple.\"Всички устройства с операционни системи Mac OS и iOS са засегнати, но в момента не са известни начини да се използва уязвимостта. За да се злоупотреби с дефекта, трябва на устройството се качи зловредна програма. Затова препоръчваме да се изтеглят програми само от проверени източници\", се казва в съобщение на компанията.От Apple обещаха да защитят всички притежатели на устройства с излизането на обновена операционна система.", "date": "2018.01.05", "title": "Apple потвърди за сериозна уязвимост в компютрите и телефоните си"}
{"url": "http://www.novinite.bg/articles/155178/Chantite-v-kolata-vse-po-lesna-plyachka-za-obirdjiite", "text": "Зачестяват обирите от автомобили, в които за малко сме си оставили чантата или други вещи. Оказва се, че крадците използват схема, при която шофьорът си мисли, че е заключил автомобила с дистанционно заключване, но се оказва, че това не е така.Това се случва и на семейство Ангелови. Откраднати са им пари и техника за над 10 000 лева.Кражбата става около 09:00 часа сутринта, когато Петя Александрова води сина си на детска градина.„Слязохме и използвах дистанционното, за да заключа автомобила. Не чух звука от заключването, но проверих вратите и видях, че са затворени. Натиснах още няколко пъти заключването на автомобила. Заведох детето в детската градина, върнах се, потеглих и разбрах, че съм обрана”, разказа Петя Александрова пред NOVA.„Със сигурност става въпрос за заглушаващо устройство”, заяви експертът по сигурността Здравко Дерайлиев.По думите му това става най-вече на големи паркинги, например пред магазини.Освен това обясни, че устройствата, с които работят крадците са евтини и достъпни. ", "date": "2018.01.05", "title": "Чантите в колата - все по-лесна плячка за обирджиите"}
{"url": "http://www.novinite.bg/articles/155196/Poredna-telefonna-izmama-predupredili-jertvata-za-snajperisti", "text": "Млада жена от Търговище даде 4500 лева на мним полицейски служител при телефонна измама. Измамата е станала вчера, около 11:00 ч., когато 45-годишна жена от града получила обаждане по стационарния си телефон. Неизвестен, представящ се за служител на полицията, помолил за съдействие в акция по залавяне на телефонни измамници.Жената пуснала през балкона наличните ѝ 4500 лева. Била предупредена да се скрие във вътрешността на жилището, за да не пострада при евентуална стрелба от снайперисти. Преди два дни 77-годишна жена, отново от Търговище, предаде на мним полковник 1600 лева, отново за да съдейства на служителите на реда. Случаят от вчера се разследва в досъдебно производство. Заради активизирането на телефонните измамници от началото на годината и падането на възрастта на въведените в заблуждение, от полицията в Търговище призовават гражданите да са внимателни и да не предоставят пари на мними полицаи и служители на институции.", "date": "2018.01.05", "title": "Поредна телефонна измама, „предупредили“ жертвата за снайперисти"}
{"url": "http://www.novinite.bg/articles/155207/Oshte-izdirvat-Rosen-Angelov-za-shestornoto-ubijstvo", "text": "Коли на жандармерията и тежка бронирана техника е в района на Луково. Акцията по издирването на 56-годишния Росен Ангелов става още по-мащабна. На място има и кучета, които ще се включат в търсенето, съобщава ДАРИК.  Вчера полицията обяви за общодържавно издирване 56-годишният Росен Ангелов заради шесторното убийство в Нови Искър в новогодишната нощ. Той е основният заподозрян за тежкото престъпление, като според медийни публикации се смята, че мотивът е ревност. Специализирана полицейска операция се проведе и вчера в свогенското село Луково, като в нея се включи и хеликоптер. В четвъртък е била претърсена къщата на Ангелов, която се намира в населеното място. В къщата видимо е живял човек, като сутринта вчера най-късно е напуснал. Имало включени електроуреди, компютърът бил включен. \"Явно човекът, който е бил вътре, се е уплашил. Имаше приготвена храна. Беше затоплено вътре. Намерихме и снимки на Росен Ангелов”, заяви кметът на селото Румен Колев. Шесторно убийство бе извършено в новогодишната нощ. На 2 януари в къща в Нови Искър бяха открити телата на петима души - на 41-годишен мъж, на неговия син (20 г.), доведената му дъщеря (16 г.), на приятеля на тийнейджърката (18 г.) и на нейната баба по майчина линия (72 г.). Всичките те са били застреляни с множество изстрели, а кучето им също бе открито мъртво. Кети Кюхова, с която 41-годишният Неделчо Юнаков живеел на семейни начала и майка на тийнейджърката, първоначално бе обявена за издирване, както и колата на семейството. На 3 януари джипът бе намерен в близката гора на около 3 км от къщата им, а тялото на Кюхова бе открито хвърлено в кладенец. ", "date": "2018.01.05", "title": "Още издирват Росен Ангелов за шесторното убийство"}
{"url": "http://www.novinite.bg/articles/155210/Oficialno-Rosen-Angelov-e-izvarshitel-na-shestornoto-ubijstvo-v-Novi-Iskar", "text": " е извършител на шесторното убийство в , това се доказва с  и веществени доказателства. Той е действал сам и не е имал съучастници. Ангелов все още не е задържан. Това заяви на брифинг директорът на Националната следствена служба Борислав Сарафов.Според  и прокуратурата доказателствата са категорични, че  е извършителят. А мотивът е личен. Установено е, че Ангелов е имал интимна връзка с една от жертвите Кети Кюхова около 6 месеца преди престъплението.Всяка от жертвите е простреляна няколко пъти, включително с контролен изстрел в главата. Пистолетът, с който е стреляно, е един и още не е открит.Според разследващите, Ангелов първо е убил Кети Кюхова и мъжа ѝ, после обикалял една по една стаите, докато отстрани всички възможни свидетели. Има разбити врати, а от експертизите личи, че част от жертвите са направили опити за съпротива. Личи и че убиецът е опитал да прикрие следи, като дори е събрал част от гилзите.От прокуратурата съобщиха, че  има 3 присъди назад в годините - за кражба, изнасилване и блудство с малолетни. Последната е произнесена задочно и от 2009 г. той е бил обявен за издирване. Негови познати го наричали „горския човек“. Той живеел без документи, собственост и работа.При разследването са извършени 16 огледа, назначени са 91 експертизи, от които 18  анализи и 6 съдебно-медицински експертизи. Разпитани са 21 свидетели. СДВР разпространи нова снимка на Росен Ангелов. Полицията призовава гражданите, ако разполагат с информация за местонахождението му, веднага да позвънят на телефон 112, или да отидат в най-близкото районно управление на ! Анонимността е гарантирана! ", "date": "2018.01.05", "title": "Официално: Росен Ангелов е извършител на шесторното убийство в Нови Искър"}
{"url": "http://www.novinite.bg/articles/155190/Zadarjani-sa-trima-ot-Svilengrad-za-trafik-na-chujdenci-u-nas", "text": "Общо трима жители на  са задържани като съпричастни за подпомагане на незаконно преминаване на чужденци у нас, съобщи ОД на МВР - Хасково. Вчера следобед харманлийски криминалисти са проверили къща в село Изворово, община Харманли.В необитаемия дом са били открити 7 мъже на видима възраст между 20 и 35 години. Те не са разполагали с документи за , от които да е видно, че са влезли легално в страната.Пред полицаите трима са се представили като пакистанци, трима - като афганистанци и един за сириец.Като заподозрени към противозаконния им  и пребиваването им в България по горещи следи са били задържани тримата свиленградчани на възраст 46, 25 и 21 години. Работата по образуваното досъдебно производство продължава.", "date": "2018.01.05", "title": "Задържани са трима от Свиленград за трафик на чужденци у нас"}
{"url": "http://www.novinite.bg/articles/155193/FBR-otnovo-vdigna-mernika-na-Klintan", "text": "ФБР започна ново разследване на бившата кандидатка за президент на САЩ Хилари Клинтън заради дейността на благотворителната ѝ фондация, съобщава Hill, цитиран от РИА „Новости“, предаде БГНЕС. Според изданието ФБР проверява дали Фондация \"Клинтън\" е нарушавала законите в периода, в който тя заема длъжността държавен секретар на САЩ. Следователите трябва да установят дали „донорите“ на благотворителната фондация са получавали държавна помощ след като са направили даренията си, както и да разберат дали организацията е работила в съответствие с данъчното законодателство.Засега няма коментари от представители на Клинтън или фондацията. И по-рано служители на ФБР са разследвали дейността на фондацията в опит да установят дали благотворителната дейност е по схемата „пари срещу услуги“ и дали Клинтън има отношение към това докато е била на поста дипломат номер едно на САЩ. Като държавен секретар Клинтън заобиколи установени процедури и използва личен сървър за част от служебната си кореспонденция. Заради това бе разследвана за възможно изтичане на секретна информация. След това обаче ФБР не откри престъпление в действията ѝ, въпреки че бяха установени около 100 писма със секретна информация, а около 30 хиляди електронни писма са били изтрити в нарушение на процедурата.Новините за спирането, възобновяването и повторното спиране на разследването доведоха до значително въздействие върху популярността на кандидатката на демократите за президентските избори през 2016 година. На тях победи Доналд Тръмп.  ", "date": "2018.01.05", "title": "ФБР отново вдигна мерника на Клинтън"}
{"url": "http://www.novinite.bg/articles/155182/Otcepiha-ulica-Alabin-v-Sofiya-zaradi-maj-s-noj", "text": "Част от столичната улица \"Алабин\" е отцепена от полицаи заради опасен мъж с нож, съобщава БНТ.В района около Съдебната палата не се допускат пешеходци, докато не приключи акцията по залавянето на мъжа, минават само трамваи. Според полицаи той е психично болен.", "date": "2018.01.05", "title": "Отцепиха улица \"Алабин\" в София заради мъж с нож"}
{"url": "http://www.novinite.bg/articles/155184/Remont-kam-patya-za-letishteto-ot-dnes-utre-bez-koli-okolo-Aleksandar-Nevski", "text": "Част от столичния бул. \"Брюксел\" е затворен за ремонт от днес, забранява се влизането на пътни превозни средства двупосочно.Движението по пътя към летището ще се извършва двупосочно по новоизградената пътна връзка от източната страна на бул. „Брюксел“ до полунощ на 7 януари.Утре пък промени в движението ще има около пл. \"Св. Александър Невски\", заради водосвета на бойните знамена пред паметника на Незнайния войн. От 7 до 12.30 часа се забраняват престоят и паркирането на пътни превозни средства по ул. „Оборище“ между ул. „Г.С Раковски“ и ул. „11-ти август“, като се закрива и базарът за художествени произведения, както и на пл. \"Николай Гяуров“ , с изключние на местата в режим „служебен абонамент“.От 8.00 часа до 12.30 часа се забранява влизането на пътни превозни средства в двете посоки по ул. „Оборище“ между ул. „Г.С. Раковски“ и ул. „11-ти август“.", "date": "2018.01.05", "title": "Ремонт към пътя за летището от днес, утре без коли около Александър Невски"}
{"url": "http://www.novinite.bg/articles/155186/Zimen-Krastovden-goni-loshite-sili-nebeto-se-otvarya-za-jelaniya", "text": "Днес е Попова Коледа, денят се нарича още Зимен Кръстовден или Водокръст. Имен ден празнуват Кръстьо и Кръстина.На 5 януари свършват започналите на 25 декември \"мръсни дни\" - така се наричат \"некръстените\" дни, в които новородения Исус Христос не е получил все още Светото Кръщене. През деня в църквата се отслужва служба, попът кръщава водата, като в нея пуска кръст. После със светената вода и китка босилек той ръси къщата, за да изгони лоши, нечисти сили и болест от нея. Домакините слагат паричка в котлето със свещена вода.Утре - на Йордановден, попът хвърля кръста в река или водоем. Смята се, че в нощта на Зимния Кръстовден срещу Йордановден, небето се отваря, но само праведните могат да го видят и пожелаят ли си нещо - ще се сбъдне. Вярва се, че на този ден животните и птиците проговарят с човешки глас, а всички реки и поточета спират за миг, за да се пречистят и потекат отново. На Попова Коледа на масата се слагат боб, зеле, сърми, плодове - само постни храни.", "date": "2018.01.05", "title": "Зимен Кръстовден гони лошите сили, небето се отваря за желания"}
{"url": "http://www.novinite.bg/articles/155194/Shofor-blasna-i-ubi-vazrastna-jena", "text": "71-годишна жена загина при пътен инцидент във великотърновското село Присово. Произшествието е станало тази сутрин, около 07:30 ч. По първоначална информация жената е била блъсната от лек автомобил, докато е пресичала главната улица на селото на необозначено за целта място. 53-годишният водач на автомобила е изпробван за употреба на алкохол, пробата е отрицателна. Причините за произшествието са в процес на изясняване.", "date": "2018.01.05", "title": "Шофьор блъсна и уби възрастна жена"}
{"url": "http://www.novinite.bg/articles/155195/Ekspert-Mojem-da-ochakvame-i-drugi-takiva-prestapleniya-kato-v-Novi-Iskar", "text": "„Системата беше разграждана през годините, моделът на насилие беше култивиран, без да бъде изграждан надежден инструментариум на регулация на тези отношения. Можем да очакваме и други такива престъпления. Не е вярно, че не са ставали други такива масови убийства”. Така експертът по сигурността Тихомир Стойчев коментира пред NOVA шесторното убийство в Нови Искър и работата на разследващите.„Той беше обявен за извършител на множество криминални престъпления, преследван дълго, воден на външно наблюдение, постоянно му е дишано във врата. Ганеца обаче разкрил външното наблюдение, тръгнал да бяга, стрелял по хора и след това се оказа, че се е самопрострелял”, коментира Стойчев.Експертът отправи критики за политизиране на системата на МВР. „Разговорът за проблемите с престъпността трябва да продължат”, заяви Стойчев.", "date": "2018.01.05", "title": "Експерт: Можем да очакваме и други такива престъпления като в Нови Искър"}
{"url": "http://www.novinite.bg/articles/155197/Armenskata-obshtnost-v-Ruse-posreshta-Badni-vecher", "text": "Арменската общност в Русе, която наброява около 700 души, посреща Бъдни вечер, предаде БТА. Началото на службата в арменската църква \"Света Богородица\" ще бъде поставено в 17,00 часа, съобщи отец Дирайр от храма. По думите му тя ще продължи около час и половина. По традиция домовете на арменските семейства са посещават и от коледари - деца от арменската скаутска организация, за здраве и благополучие.Aрменците празнуват на 6 януари /събота/ Рождение и Кръщение Христово. Тогава се прави и водосвет. Достоен мъж става кръстник на водата. Неговата задача през годината ще бъде да помага в работата и организацията на църквата.", "date": "2018.01.05", "title": "Арменската общност в Русе посреща Бъдни вечер"}
{"url": "http://www.novinite.bg/articles/155199/Kalofer-se-podgotvya-za-majkoto-horo-na-Bogoyavlenie", "text": " се подготвя за един от най-атрактивните обичаи на  – , което се играе във водите на река Тунджа. Тази година към ритуала за първи път официално ще се включат и деца, за които ще има обособено отделно малко хоро.На 6 януари в Калофер ще има и наблюдатели от ЮНЕСКО, тъй като общината кандидатства обичаят да влезе в списъка на организацията. А тази вечер етнолозите от Европа ще включат и в надсвирването с гайди, което съпътства подготовката за празника.Заради леденото мъжко хоро, в града се очакват хиляди гости. Местата в хотелите са резервирани още през лятото. Възможностите за настаняване са изчерпани не само в Калофер, но и в съседните Карлово и Баня.", "date": "2018.01.05", "title": "Калофер се подготвя за мъжкото хоро на Богоявление"}
{"url": "http://www.novinite.bg/articles/155203/Policiya-i-jandarmeriya-blokiraha-selo-Lukovo", "text": "Полиция и  блокираха входовете на , предава БНТ. Екипи са разположени на всички ключови кръстовища в селото. Проверяват се всички влизащи и излизащи от селото. Повече от 20 тежко въоръжени с автомати военни автомобила влязоха в селото. Полицията продължава да издирва Росен Желев Ангелов за жестокото убийство в Нови Искър.  ", "date": "2018.01.05", "title": "Полиция и жандармерия блокираха село Луково"}
{"url": "http://www.novinite.bg/articles/155211/Shestvie-v-Sofiya-v-podkrepa-na-vtoriya-lift-v-Bansko", "text": "Сдружение \"Бъдеще за община Банско\" организира шествие в подкрепа на решението на Министерския съвет за изменение в плана за управление на Национален парк \"Пирин\".То ще се проведе на 11 януари от 18 ч. под наслов \"Да кажем ДА на развитието на зимния туризъм и спорт в България\" и ще премине по бул. Витоша и ул. Партиарх Евтимий в София. В същия ден се очаква да се проведе нов протест срещу решението на Министерския съвет за Пирин, организиран от коалицията от неправителствени организации и граждански групи \"За да остане природа в България\".Подкрепилите шествието на \"Бъдеще за община Банско\" до момента са Христо Стоичков, Любо Ганев, Мария Гроздева, Наско Сираков, Ути Бъчваров, Петър Попангелов, Радослав Янков, Ирина Никулчина, Лъчезар Танев, Димо Тонев, Томас Лафчис, Илиана Раева, Атанас Атанасов, Габриела Петрова, Георги Гетов и Тихомир Иванов.Ето пълния текст на съобщението:България е сред пионерите на белите спортове в Европа и е сред първите държави, които вземат участие в големи международни зимни спортни прояви още през 20 те и 30 те години на 20 ти век. Всички ние сме се радвали на успехите на поколения бележити български спортисти, като баща и син Попангелови, Георги Варошкин, Георги Димитров, Иван Лебанов, Валентин Божичков, Владимир Брейчев, Петър Панков, Екатерина Дафовска, Ирина Никулчина и стотици други, както и в последните години на Радослав Янков, Александра Жекова, Владимир Зографски, Алберт Попов и Камен Златков. Развитието на белите спортове и успехите през втората половина на 20 ти век бяха резултат и от развитието на ски инфраструктурата и зимният туризъм в България за мащабите на онези години и възможността хиляди българи да се докоснат до тази магия. Боровец, Пампорово и Витоша бяха синоним на българските ски дестинации и домакини на престижни спортни прояви. През последните десетилетия, независимо от отличните дадености на нашата родина, развитието на инфраструктурата за зимен спорт и туризъм чувствително изостава дори от много по-скромни като възможности държави в Европа. С голяма надежда и ентусиазъм от страна на всички любители на ски спорта, местната общност и инвеститори бе реализиран проекта за ски център в Банско и само за 15 години се превърна в световно разпознаваема българска ски марка. Плахите опити на държавата за създаване на по-добри условия за инвестиции и развитие на ски инфраструктура срещат яростна съпротива и де факто поставят пред невъзможност местните общности и инвеститори за реализация на каквито и да било проекти. Зимният спорт и туризъм е безалтернативен за устойчиво развитие на планинските райони, за възпитаване на нашите деца в дух на любов и уважение към природата, за борба с демографската криза и обезлюдаването на тези региони. Нека не допуснем самозвани \"любители на планината и българската природа\" да бъдат изразители на нашето мнение, нека кажем своето голямо и силно ДА на развитието на зимният спорт и туризъм за една по-модерна, просперищаща и здрава България. Нека заявим своята позиция и покажем, че истинските любители на планината и белите спортове сме много повече и се съберем на 11 Януари 2018 г., в 18.00 ч. на кръстовището на бул. Витоша и ул. Партиарх Евтимий. Ще проведем шествие по бул. Витоша до Министерски съвет.", "date": "2018.01.05", "title": "Шествие в София в подкрепа на втория лифт в Банско"}
{"url": "http://www.novinite.bg/articles/155201/Dogovorat-za-dobrosasedstvo-s-Makedoniya-shte-bade-ratificiran-na-15-yanuari", "text": "Договорът за приятелство и добросъседство между Република Македония и България, който бе подписан от двамата премиери - Зоран Заев и Бойко Борисов на 1 август миналата година, ще бъде ратифициран на 15 януари.Ратификацията на Договора е сред основните точки в дневния ред на Парламента в Скопие за тази дата, предаде БГНЕС. В края на миналата година той бе одобрен от парламентарните комисии. На 15-ти януари пред депутатите от парламентарната комисия по европейските въпроси в македонското Народно събрание българското посолство в Скопие ще представи приоритетите на българското председателство на Европейския съюз. ", "date": "2018.01.05", "title": "Договорът за добросъседство с Македония ще бъде ратифициран на 15 януари"}
{"url": "http://www.novinite.bg/articles/155200/Avariya-ostavi-chasti-ot-Sofiya-bez-parno", "text": "В три квартала в София няма парно заради авария в „Топлофикация”.От дружеството съобщават, че са засегнати зала „Универсиада” в „Гео Милев”, района между улиците бул. „Г. С. Раковски”, ул. „И. Вазов”, ул. „А. Батемберг”, бул. „Дондуков”, ул. „Будапеща” и ул. „Искър”, както и общежитие блок 30 в „Студентски град”.", "date": "2018.01.05", "title": "Авария остави части от София без парно"}
{"url": "http://www.novinite.bg/articles/155205/Radev-svikva-zasedanie-na-KSNS-na-9-yanuari", "text": "Президентът Румен Радев свиква заседание на Консултативния съвет за национална сигурност на 9 януари, съобщиха от прессекретариата на държавния глава. Темата на заседанието на КС е \"Роля на Република България за развитието на Общата политика за сигурност и отбрана на ЕС в контекста на българското председателство на Съвета на Европейския съюз 2018\".През октомври държавният глава свика заседание на КС за противодействието на корупцията по високите етажи на властта. Заседанието бе свикано на 9 октомври, но поради липса на кворум то се провали и президентът насрочи ново по същата тема седмица по-късно.На 17 октомври Консултативният съвет за национална сигурност не успя да постигне съгласие относно ролята и функциите на бъдещия антикорупционен орган, както и относно принципите за назначаване на неговото ръководство и контрол на действията на този орган.Дни преди коледните празници парламентът прие анкорупционния закон. В първия работен ден на 2018 година държавният глава му наложи вето, което предстои НС да разгледа.", "date": "2018.01.05", "title": "Радев свиква заседание на КСНС на 9 януари"}
{"url": "http://www.novinite.bg/articles/155213/Irlandskiyat-premier-pristigna-za-razgovori-s-Borisov", "text": "Ирландия подкрепя страната ни в председателството на Съвета на Европейския съюз и по пътя към Еврозоната. Това обяви ирландският премиер Лео Варадкар по време на официалното си посещение в България. Той е у нас по покана на премиера Бойко Борисов.Двамата си дадоха дума да работят заедно в следващите шест месеца, въпреки особената политическа ситуация в Ирландия. Страната е поставена между Европейския съюз, на който тя остава член, и Северна Ирландия, която, като част от Обединеното кралство, ще се оттегли.Ирландският министър-председател посещава България за първи път от 13 години.", "date": "2018.01.05", "title": "Ирландският премиер пристигна за разговори с Борисов"}
{"url": "http://www.novinite.bg/articles/155198/Chetirima-brakonieri-byaha-zadarjani-za-napadenie-sreshtu-gorski-slujiteli", "text": "Четирима жители на Роман заподозрени за нападение срещу служители на Регионална дирекция на горите /РДГ/- Берковица, са задържани от полицията, съобщиха от Областна дирекция /ОД/ на МВР във Враца.Горските служители са подали сигнал вчера в районното управление на МВР в Роман, че са нападнати с брадви и мачете от неизвестни лица в стопански двор в село Струпец. Един от нападателите хвърлил мачете по служебния автомобил на горските и повредил предното стъкло, а след това всички избягали с лек автомобил.Изпратеният на място полицейски екип установил, че по-рано през деня в местността \"Липов дол\" край Струпец двама служители на РДГ забелязали лица, които превозват дърва за огрев, натоварени в конска каруца. При извършената от тях проверка за произхода на дървата, неизвестните лицата ги заплашили със саморазправа, а един от служителите произвел изстрел във въздуха със служебно оръжие, след което бракониерите избягали. Малко след това в стопанския двор край селото горските служители били нападнати.Полицейските служители са задържали за срок до 24 часа четирима от нападателите, които са жители на Роман. Работата по случая продължава, като е образувано досъдебно производство, допълват от ОДМВР-Враца. Случаят е докладван в Районна прокуратура в Мездра.", "date": "2018.01.05", "title": "Четирима бракониери бяха задържани за нападение срещу горски служители"}
{"url": "http://www.novinite.bg/articles/155191/Praga-alarmira-za-10-mln-bejanci-nasochvashti-se-kam-Evropa", "text": "Наплив от 10 милиона бежанци от Африка заплашва Европейския съюз, ако общността не укрепи своите външни граници, обяви президентът на Чехия Милош Земан в четвъртък вечерта в интервю за пражката телевизия Барандов (Barrandov). \"Ако на Европейския съюз не му достигне смелост да укрепи външните си граници, за което (той) постоянно бърбори, но не прави нищо, то в течение на (близките) няколко години ще имаме 10 милиона бежанци (от Африка)\", отбеляза Земан, предаде БГНЕС.Увеличаването на броя на бежанците от мюсюлманските страни от Африка и Близкия изток, според президента, заплашва културата на народите на Европа. \"Културата на тези бежанци не е съвместима с европейската култура. Това разбират и самите имигранти\", каза той. Увеличаването на мюсюлманите в европейските страни, според Земан, е довело до значително увеличаване на престъпността, увеличението на равнището на насилието в регионите, в които се сформират затворени мюсюлмански общности. ", "date": "2018.01.05", "title": "Прага алармира за 10 млн. бежанци, насочващи се към Европа"}
{"url": "http://www.novinite.bg/articles/155202/Cipras-Optimist-sam-po-vaprosa-za-imeto-na-Makedoniya", "text": "В интервю за следващия брой на в. „Неа селида“ гръцкият премиер Алексис Ципрас изрази оптимизъм за намиране на решение по спора за името на Македония.„2018 е важна година за Гърция, не само защото след цели осем години се отваря един важен прозорец за намиране на решение за името. Убеден съм, че е дошло времето да вземем необходимите решения, за да оправдаем ролята на Гърция като водеща сила на Балканите, но и като опора на стабилността в един по-широк регион“.Според Ципрас Гърция има пред себе си и икономически и геополитически предизвикателства, и е необходимо да се изгради – както в икономиката, така и във външната политика „ново динамично лице на модерна демократична държава, която инвестира в развитието, мира и изграждането на доверие, на държава, която върви напред и решава проблеми“.Той отново отправи критика към опозиционната партия Нова демокрация, която засега заема позиция против, забравяйки за „историческата отговорност за нерешаването на проблема за името в миналото и да позитивното решение от Букурещ“.Премиерът изразява надежда, че опозицията ще разбере, че въпросът за името на Македония не трябва да бъде предмет на вътрешнопартийни игри и ако има перспектива за решение, ще се създадат предпоставки за широк парламентарен консенсус.", "date": "2018.01.05", "title": "Ципрас: Оптимист съм по въпроса за името на Македония"}
{"url": "http://www.novinite.bg/articles/155212/13-godini-zatvor-za-maja-zastrelyal-publichno-jena-si-v-Sofiya", "text": "Тринадесет години и четири месеца затвор е присъдата на 64-годишния Венцислав Василев, който уби съпругата си Елена пред заведение в столицата през август. Това решение взе Софийският градски съд, след като мъжът се призна за виновен. Като основен мотив за убийството Венцислав посочи, че съпругата му не е позволявала да вижда децата си. Той трябва да изплати и по 250 хил. лева парично обезщетение на всяко едно от двете деца.Софийският градски съд призна Венцислав Василев за виновен за убийството на съпругата му Елена. През лятото Василев я застреля посред бял ден с пет куршума пред заведение в столичния квартал „Лагера”. Наказанието му 13 години и 4 месеца затвор. Делото премина по съкратената процедура, след като подсъдимия призна вината си. По тази причина и присъдата е намалена с една трета. Василев сподели, че няма да обжалва решението на съда, както и че съжалява за действията си.64-годишният Венцислав Василев застреля съпругата си посред бял ден на 18 август миналата година. Елена се грижела за двете им малолетни деца. При срещите си с тях Венцислав бил агресивен и отправял заплахи към съпругата си. Заради тормоза била издадена ограничителна заповед да не доближава Елена.В деня на убийството жената подала жалба в прокуратурата, че съпругът й я притеснява и не се съобразява със заповедта. В жалбата е описано, че той притежава огнестрелно оръжие и Елена има притеснения за живота си. В ранния следобед жената била със своя приятелка в заведение в  кв. „Лагера”, когато към тях се приближил Венцислав. След поредното пререкание със съпругата си, Василев извадил пистолет и стрелял по Елена пет пъти. ", "date": "2018.01.05", "title": "13 години затвор за мъжа, застрелял публично жена си в София"}
{"url": "http://www.novinite.bg/articles/155181/Severna-Koreya-prie-predlojenieto-za-pregovori-s-Yujna-Koreya-na-9-yanuari", "text": "\r\n\r\n", "date": "2018.01.05", "title": "Северна Корея прие предложението за преговори с Южна Корея на 9 януари"}
{"url": "http://www.novinite.bg/articles/155187/Snejniyat-ad-v-SASht-vze-parva-jertva", "text": "Снежната буря в района на източното крайбрежие на САЩ взе първа жертва, предаде Асошиейтед прес. Това е мъж, който се прибирал с пикап от работа по заледен път в щата Южна Каролина.Автомобилът поднесъл и ударил няколко дървета. Шофьорът починал от травми по главата, въпреки че си бил сложил предпазен колан. Бурята изсипа до 46 сантиметра сняг и донесе силни ветрове в района на източното крайбрежие на САЩ - от щата Мейн на север до Северна и Южна Каролина на юг.Близо 5000 полета в Съединените щати са били отменени. Над две трети от тях са били от или до Ню Йорк и Бостън. Очаква се летище \"Кенеди\" в Ню Йорк да започне да приема отново полети днес.Властите призовават хората да се въздържат от шофиране по пътищата. Над 100 000 клиенти в САЩ останаха без електроснабдяване в даден момент. В съседна Канада над 85 000 домакинстваха са били без ток снощи в източната провинция Нова Скотия, предаде Ройтерс.Части от регионалната столица Халифакс останаха на тъмно. По-голямата част от полетите от и до местното летище бяха анулирани. В Монреал, провинция Квебек, бяха отменени 85 полета.\r\n\r\n", "date": "2018.01.05", "title": "Снежният ад в САЩ взе първа жертва"}
