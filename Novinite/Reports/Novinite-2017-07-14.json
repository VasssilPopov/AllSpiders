{"url": "http://www.novinite.bg/articles/147110/Mitnichari-zadarjaha-marihuana-na-Dunav-most-2", "text": "При проверка на камион на Дунав мост 2, митнически служители са открили в левия резервоар на превозното средство 172 пакета, пълни с вещество, което е реагирало на коноп. На митническия служител му е направило впечатление, че единият шофьор е много притеснен и е извършил проверка, предаде БГНЕС.Това каза административният ръководител на Апелативна прокуратура-София Албена Вутова, която изнесе подробности случая заедно с директора на Агенция „Митници” Георги Костов.Тази акция е реализирана изцяло от митническите служители, без да има сигнал. Става дума за марихуана, която е с много високо качество, заяви от своя страна Костов.На брифинга бе съобщено и за друг случай, при който на ГКПП Калотина са открити 4,6 килограма кокаин. Наркотикът е иззет, а трафикантът му, който е холандски гражданин, е задържан до 72 часа.Холандецът е пътувал с непълнолетните си деца за Турция и със съпругата си. В кухина в двигателя на автомобила му са открити четири пакета с общо тегло 4,6 килограма кокаин.", "date": "2017.07.14", "title": "Митничари задържаха марихуана на Дунав мост 2"}
{"url": "http://www.novinite.bg/articles/147108/Vsichki-balgari-zadarjani-v-Zadar-sa-osvobodeni", "text": "Освободени са всички българи, задържани през изминалите две денонощия заради футболната среща между ФК \"Левски\" (София) и ФК \"Хайдук\" (Сплит) в Задар, Хърватия, съобщава ДАРИК.   Те вече пътуват към България, съобщи пресцентърът на Министерството на външните работи.   Спречкване на фенове на двата отбора прати наши сънародници в болница с леки наранявания и доведе до ареста на 27 фенове на Левски. По-рано през деня бе съобщено, че 26-има са били освободени, а един все още бе в ареста.", "date": "2017.07.14", "title": "Всички българи, задържани в Задар, са освободени"}
{"url": "http://www.novinite.bg/articles/147112/Ubiecat-na-Viola-otiva-v-psihiatrichna-klinika", "text": "Стефан Станев, обвинен за жестокото убийство на приятелката си Виола Николова, ще бъде настанен за 30 дни в психиатричната клиника към затвора в Ловеч, съобщава НОВА.В следващите 30 дни лекарите там ще трябва да преценят дали Станев е бил вменяем към момента на бруталното убийство, станало на 23 юни, реши Софийският градски съд.Настаняването в клиниката е било поискано от прокуратурата, след като държавното обвинение се сдобило с документи, че Станев е бил лекуван от биполярно афективно разтройство през 2015 г. в клиниката в \"Курило\", Нови Искър.  ", "date": "2017.07.14", "title": "Убиецът на Виола отива в психиатрична клиника"}
{"url": "http://www.novinite.bg/articles/147134/Otpadat-li-nadbavkite-za-proslujeno-vreme", "text": "Думи на вицепремиера Валери Симеонов предизвикаха спор в парламента. В четвъртък той се обяви „за” премахването на надбавката за прослужено време в заплатите.От групата на„Обединените патриоти” заявиха, че нямат позиция по въпроса, тъй като още нямало реално предложение, което да обмислят.БСП е категорично против идеята на Симеонов.Менда Стоянова от ГЕРБ пък изрази лично мнение, че надбавките трябва да станат част от работната заплата на служителите. Не било логично възрастен човек да получава по-голяма заплата от млад, но по-високо квалифициран служител, само защото е работил повече години.", "date": "2017.07.14", "title": "Отпадат ли надбавките за прослужено време?"}
{"url": "http://www.novinite.bg/articles/147126/39-godishen-prichinil-smartta-na-peshehodec-na-sad", "text": "На съд с обвинителен акт на Окръжната прокуратура във Варна е предаден 39-годишният Виктор Г., причинил по непредпазливост смъртта на пешеходец, след като нарушил правилата за движение по пътищата. Tова съобщиха от пресцентъра на Апелативна прокуратура - Варна. Той ще отговаря за извършено престъпление по член 343, ал. 1, буква „в“, във връзка с член 342, ал. 1 от НК, съобщава ФОКУС. На 24 юни 2016 г. Виктор Г. се движел с автомобила си в средната пътна лента. Крайната дясна била затворена за ремонт, сигнализиран с ограничителни табели. Приближавайки кръстовището на бул. „Трети март“ с бул. „Януш Хунияди“, на пешеходна пътека пресичал пострадалият пешеходец Л.Й., въпреки забранителния червен сигнал на светофара за пешеходци. На метри преди сблъсъка между пострадалия и автомобила, водачът на колата направил опит да спре, но въпреки това ударил с предната част на колата си 77-годишния пешеходец.  Пострадалият мъж бил отведен в болницата с тежка черепно-мозъчна травма, където починал по-късно. Заключението на съдебномедицинската експертиза сочи като причина за смъртта двустранна бронхопневмония, развила се в резултат на залежаването при лечението на черепно-мозъчната травма и травмата в областта на таза.  Делото срещу Виктор Г. е насрочено за разглеждане на 27 юли 2017 г. във Варненския окръжен съд. Ако бъде признат за виновен, той може да получи наказание от 2 до 6 години лишаване от свобода.", "date": "2017.07.14", "title": "39-годишен, причинил смъртта на пешеходец, на съд"}
{"url": "http://www.novinite.bg/articles/147098/Zoloupotreba-sas-slujebno-polojenie-v-ODBH-Sofiya", "text": "Ново обвинение към лице с безотговорно служебно положение. Клиент на съдебната система сега става и директор от агенцията по храните, предава БГНЕС.Става въпрос за Антон Генов, директор на Областната дирекция по безопасност на храните – София /ОДБХ - София/. Генов е обвинен от Специализирано звено „Антикорупция“ в престъпление по служба, извършено от лице, заемащо отговорно служебно положение и при условията на продължавано престъпление.В обвинението е записано, че в хода на досъдебното производство са събрани доказателства за това, че на 3 октомври 2016 г. Генов е разпоредил да бъде извършена проверка на складово помещение на дружеството „И.“ ЕООД, находящо се в Нови Искър, където се съхранявала отработена мазнина, изкупувана от заведения за обществено хранене. Продуктът служи за основна суровина за производство на биогориво. Разпоредил също това имущество да бъде иззето. Такава проверка и действия по изземване не са от компетентността на ОДБХ-София, тъй като не се касае за храни, а за отпадък. Извършването на такава проверка е от компетентността на РИОСВ – София. С тези си действия Генов е превишил властта си.Установено е също, че целта на Антон Генов е да се набавят облаги за дружеството „У“ ЕООД, в което по същото време е работел синът му. Дружеството „У“ ЕООД се занимава със същата дейност както „И.“ ЕООД – изкупуване на отработена мазнина и реализирането й като суровина за производство на биогориво.Изпратените от Генов служители от ОДБХ-София извършили проверка и иззели 8180 литра отработена мазнина и 39 броя неупотребявани бидони, собственост на „И.“ ЕООД, като ангажирали автомобили на дружеството „У“ ЕООД, които превозили вещите в неизвестна посока.Събрани са доказателства и за още едно деяние на престъпление по служба.На 4 ноември 2016 г. Антон Генов разпоредил да бъде извършена проверка на складово помещение на конкурент на „У“ ЕООД - дружеството „Б.Е.О“ ЕООД, находящо се в София, Ботунец, където съхранявали отработена мазнина и да бъде иззето посоченото по-горе имущество. Както е посочено по-горе подобни действия не са от компетентността на управляваната от Генов ОДБХ-София, а от РИОСВ-София. Проверка на място била извършена, но до изземване на вещите не се стигнало, тъй като след сигнал „Б.Е.О“ ЕООД до БАБХ, действията на ОДБХ-София били преустановени.На Антон Генов е повдигнато обвинение и за това, че през месец октомври 2016 г. е направил опит да принуди управител на търговско дружеството с чуждестранен собственик да не извършва търговска дейност на територията на София, като злоупотребил с властта си. Това търговско дружество е с основен предмет на дейност също изкупуване и реализиране на отработена мазнина и представлява конкурент на дружеството “У “ ЕООД.Антон Генов е с мярка за неотклонение „Гаранция в пари в размер на 5000 лв.“. Наложена му е и забрана за напускане пределите на страната. Разследването продължава. ", "date": "2017.07.14", "title": "Золоупотреба със служебно положение в ОДБХ - София"}
{"url": "http://www.novinite.bg/articles/147138/Obvinyaem-li-e-Borshosh", "text": "Доскорошният директор на Националния дворец на културата (НДК) Мирослав Боршош е призован да се яви в Столичното следствие в качеството му на обвиняем. За това съобщи самият той, предаде Нова. Явяването трябва да стане на 20 юли в офисите на Специализираното звено “Антикорупция” на Софийската градска прокуратура на ул. “Съборна” в София., коментира Боршош.След серия от решения на правителството, Боршош подаде оставка преди две седмици. Първоначално той беше освободен от принципала на НДК – министърът на европредседателството Лиляна Павлова. На следващия ден, по лично разпореждане на премиера, Боршош бе върнат начело на НДК, а управлението бе прехвърлено на министъра на културата Боил Банов. Боршош, обаче, подаде оставка заради стартиралите проверки на АДФИ, Сметната палата и прокуратурата. От заседание на специално създадената парламентарна анкетна комисия тази седмица се разбра, че в мандата на служебното правителство на Огнян Герджиков – вицепремиерът Деница Златева е приела отчет на Мирослав Боршош за финансовото състояние на НДК, като нарушения не били установени.", "date": "2017.07.14", "title": "Обвиняем ли е Боршош?"}
{"url": "http://www.novinite.bg/articles/147130/Oshte-tri-sezona-v-Borusiya-Dortmund-za-Kagava", "text": "Офанзивният халф на Борусия Дортмунд Шинджи Кагава удължи договора си с клуба до 2020-та година, обявиха от немския отбор днес. 28-годишният Кагава е сред основните футболисти на Борусия, след като се завърна на \"Сигнал Идуна Парк\" през 2014./БГНЕС/Японският национал премина в клуба за първи път през 2010, но след това изкара два сезона в Манчестър Юнайтед, преди отново да облече жълто-черния екип. \"Много се радваме, че Шинджи ще играе за нас през следващите три сезона. Той се идентифицира с нашия клуб, нашия град и нашите фенове. Той е и важен пример за нашите млади играчи\", заяви спортният директор на Борусия Михаел Цорк. Кагава има общо 54 гола в 185 мача за тима от Дортмунд, като спечели две поредни шампионски титли под ръководството на Юрген Клоп. ", "date": "2017.07.14", "title": "Още три сезона в Борусия Дортмунд за Кагава"}
{"url": "http://www.novinite.bg/articles/147118/Dietologat-Dyukan-podsadim", "text": "Европейски фонд за частни инвестиции заведе дело за мошеничество против френския диетолог Пиер Дюкан, съобщи Лента, съобщава НОВА.Дюкан е обвинен в измама при получаване на кредит и приоритетни консултации по финансови въпроси, допълва БТАБившият лекар взел заем, като \"нямал намерение да изпълни договорните задължения по погасяването или конвертирането му\". Пиер Дюкан щял да изразходва парите, за да навлезе на пазара на САЩ със своята диета. Точната сума не се отбелязва, но става въпрос за стотици хиляди (валутата също не е уточнена)Французинът неведнъж е бил критикуван за своята дейност. Британската асоциация на диетолозите нарече \"метода Дюкан\" една от най-лошите \"звездни\" диети през 2011 г. Организацията на лекарите във Франция постанови, че 76-годишният диетолог е нарушил професионалния кодекс, като е печелил пари от методиката си и го изключи от колегията си през 2012 г. ", "date": "2017.07.14", "title": "Диетологът Дюкан - подсъдим"}
{"url": "http://www.novinite.bg/articles/147086/Kapsuli-za-pochivka-v-ofisnite-sgradi", "text": "Пекинската компания Xiangshui Space предлага на работещите в офиси да поспят в легло без да си ходят вкъщи, пише БГНЕС.Тя откри 15 хотела с капсули за почивка в офисните сгради, интернет кафе и коуъркинг пространство. Във всеки има от две до осем легла, капсула с легло може да се наеме за 10 юана (1,29 евро) за 30 минути в пиково време. Във всяка капсула има място за зареждане на мобилни устройства, вентилатор, лампа за четене.Нашите клиенти са \"бели якички\", които се държат прилично. Засега никой не опитва да счупи нещо\", разказва един от работещите в Xiangshui Space.Всеки клиент получава комплект чаршафи, завивка и тапи за уши. Служителите в компанията проверяват ежедневно състоянието на леглата. За използване на услугата не е нужен документ за самоличност - достатъчна е регистрация в приложение и сканиране на кода със смартфона. ", "date": "2017.07.14", "title": "Капсули за почивка в офисните сгради"}
{"url": "http://www.novinite.bg/articles/147113/Napadatelite-ot-Asenovgrad-ostavat-v-aresta", "text": "Окръжният пловдивски съд отказа да уважи жалбата на Петър Низамов - Перата, който е обвинен в хулиганство и нанасяне на лека телесна повреда с мярка \"задържане под стража\", наложена от Районен съд-Асеновград. Низамов остава в ареста, определението е окончателно. Той нападна оператор на бТВ по време на първия масов неделен протест в Асеновград и го нарани. /БГНЕС/Зад решетките остават и двамата нападатели на децата гребци - Асен Асенов и Джавет Юсеинов, които бяха задържани седмица след останалите девет, тъй като се укриваха в село Боянци. Те са обвинени в извършени непристойни действия, грубо нарушаващи обществения ред и изразяващи явно неуважение към обществото, като хулиганството се отличава с изключителен цинизъм и дързост. Тяхното определение също е окончателно. ", "date": "2017.07.14", "title": "Нападателите от Асеновград остават в ареста"}
{"url": "http://www.novinite.bg/articles/147129/Sastava-na-Balgariya-za-Svetovnoto-po-volejbol-v-Meksiko", "text": "Рано тази сутрин българският национален отбор по волейбол за девойки под 20 години отпътува за Мексико, където от 14-и до 24-и юли ще участва на Световното първенство за тази възраст. Тимът е в Група А с домакините, Русия и Египет./БГНЕС/Състезателките, водени от селекционера Димо Тонев, заминаха с полет до Франкфурт, където ще имат 6 часа престой, преди да отлетят за Мексико Сити. Крайната дестинация е град Кордоба, където ще се играят двубоите от този поток на шампионата. Ако всичко върви по план, родните волейболистки трябва да са там 27 часа след заминаването от Летище „София“.В първия ден от турнира България играе срещу Русия. Двубоят е на 15-и юли от 2:00 ч. след полунощ българско време. Отново на 15-и, от 23:00 ч.б.в., младите „Лъвици“ излизат срещу Египет, а на 17-и се изправят срещу домакина Мексико.Ето и състава на България U20 за Световното първенство в Мексико:Разпределители:          Полина Нейкова, Василена Папанова;Крайни нападатели:     Моника Кръстева, Александра Миланова, Ани Боздева, Елена Бечева, Катрин Димитрова;Центрове:                    Джанис Саръиванова, Борислава Съкова, Емилета Рачева;Либеро:                       Велина Минкова Михаела Михайлова.  ", "date": "2017.07.14", "title": "Състава на България за Световното по волейбол в Мексико"}
{"url": "http://www.novinite.bg/articles/147121/Naj-populyarnite-kurorti-u-nas-prez-lyato-2017", "text": "Варна, Бургас, Созопол, Слънчев бряг, Несебър и Поморие са най-посещаваните места в секция „Курорти” от България през лятото на 2017, в един от най-големите уебсайтове за прогноза за времето у на. Именно това са локациите, регистрирали най-голям брой посещения от началото на месец юни 2017 до този момент, съобщава ДАРИК. Каварна, Балчик, Златни пясъци, Шабла и Ахтопол са следващите в класацията секция „Курорти”, които се радват на най-голям интерес от страна на онлайн потребителите на уебсайта. Гърция, Германия, Италия, Великобритания и Испания пък са най-често търсените локации в секция „Европа”. Фаворитите на потребителите в секция „Свят” на уебсайта са САЩ, Австралия, Канада, ОАЕ и Саудитска Арабия.", "date": "2017.07.14", "title": "Най-популярните курорти у нас през лято 2017"}
{"url": "http://www.novinite.bg/articles/147133/Neochakvan-gost", "text": "Малко мече се появи посред бял ден на детска площадка в Сопот, Пловдивско. Играещите там деца са успели да заснемат с мобилните си телефони неочаквания гост, съобщи Нова.Мечето се е появило преди седмица. Това е станало в крайния квартал на града, който е в подножието на Стара планина. Наблизо има и животински обори.Най-вероятно мечето е търсило храна. То изплашило децата и майките, които били наблизо.Децата успели да излязат от стадиона и да затворят вратата. След като обиколило детската площадка, мечето намерило пролука през телената оградата и отново се върнало към гората.Предполага се, че мечките се навъртат в района, тъй като има много пчелни кошери.", "date": "2017.07.14", "title": "Неочакван гост"}
{"url": "http://www.novinite.bg/articles/147077/Edin-chovek-zagina-pri-incident-na-pat-v-Singapur", "text": "Един човек загина, а 10 са ранени при срутване при изграждането на един от участъците на скоростен път в североизточната част на Сингапур, съобщават БГНЕС и ТАСС.  Инцидентът стана в петък рано сутринта, цитира НОВА.Причината за срутването е разрушаване на временна конструкция, която поддържала издиганите елементи на пътя.  На мястото работят няколко десетки спасители, които търсят затрупани под отломките работници. Сред ранените са граждани на Бангладеш, Индия и Китай.", "date": "2017.07.14", "title": "Един човек загина при инцидент на път в Сингапур"}
{"url": "http://www.novinite.bg/articles/147078/Nica-pochita-pametta-na-jertvite-na-teroristichnata-ataka-otpredi-godina", "text": " и цяла Франция днес почитат паметта на жертвите на терористичната атака отпреди година, съобщават БТА и Франс прес, цитирани от НОВА.На 14 юли миналата година около 30 000 души се бяха събрали на крайбрежния булевард на града, за да присъстват на зарята по повод френския национален празник.Малко след 22,30 ч. местно време радикализиран мъж зад волана на 19-тонен камион навлезе с висока скорост по булеварда и помете стотици хора. Загинаха 86 души, сред които 15 деца.Бяха ранени 450 души. ИДИЛ пое отговорност за нападението. Разследването обаче не показа, че нападателят - тунизиецът Мохамед Булел, установил се в Ница след сключен брак през 2007 г. - е имал директни връзки с групировката. Той бе ликвидиран на сцената на престъплението. Девет души бяха арестувани заради нападението по подозрение, че са помогнали в различна степен на нападателя.Възпоменанието в Ница ще започне с религиозна служба, в която ще участват представители на различни вероизповедания. Медиите няма да бъдат допуснати до нея. Следобед семействата на загиналите и представители на силите за сигурност и на екипите за спешна помощ заедно с държавния глава Еманюел Макрон ще присъстват на военен парад, а тържествената церемония в памет на загиналите ще се състои след това и ще бъде излъчвана на големи екрани в града.Вечерта в Ница ще има концерт в памет на жертвите, а после в небето ще бъдат пуснати балони и ще бъдат запалени 86 прожектора, колкото са жертвите на атентата, сред които имаше и 37 чужденци от 19 националности. ", "date": "2017.07.14", "title": "Ница почита паметта на жертвите на терористичната атака отпреди година"}
{"url": "http://www.novinite.bg/articles/147081/Sledvashtiyat-gubernator-na-Kanada-jena-bivsh-astronavt", "text": "Бивша астронавтка ще стане следващият генерал-губернатор на Канада. Жули Пайет беше номинирана за поста от премиера на страната Джъстин Трюдо, съобщава бТВ.53-годишната Пайет ще стане 29-ият генерал-губернатор на Канада и четвъртата жена на този пост. Това на практика е представителят на британската кралица и има главно церемониални функции. Формално той е и главнокомандващият на Канада.При представянето на Пайет в парламента в Отава Трюдо похвали работата ѝ в Канадската космическа агенция, където тя стана втора канадка астронавт, както и ангажираността ѝ с различни обществени каузи. Пайет е една от десетимата канадци, които са били в космоса.Жули Пайет е участвала в космически мисии през 1999 и 2009 г. и има общо 611 часа в космоса. Тя е първият канадски астронавт на Международната космическа станция и говори шест езика. Омъжена е за канадския летец-изпитател Били Флин и има двама синове.", "date": "2017.07.14", "title": "Следващият губернатор на Канада - жена бивш астронавт"}
{"url": "http://www.novinite.bg/articles/147085/Franciya-otbelyazva-svoya-nacionalen-praznik", "text": "Над 3700 военни ще участват в традиционния парад по повод Деня на превземането на Бастилията - националния празник на Франция, предаде Франс прес, цитирано от ДАРИК.   Парадът по традиция ще се проведе на булевард \"Шан-з-Елизе\" в участъка между Триумфалната арка и площад Конкорд. Това ще бъде първият военен парад за френския президент Еманюел Макрон, избран през май, а негов почетен гост ще бъде американският президент Доналд Тръмп.   В парада ще участват над 210 единици мобилна техника, 240 коня на Републиканската гвардия, 29 хеликоптера на армията, жандармерията и гражданската сигурност.   В небето на Париж ще преминат 63 военни самолета. Сред тях ще има 9 Алфаже на френските военновъздушни патрули и 6 Еф-16 на американските военновъздушни патрули, както и два изтребителя по технологията стелт Еф-22. В парада ще участват и 145 американски военнослужещи. За последно преди 17 години американски военни са участвали в парижкия парад.   Темата на парада ще бъде \"Оперативни заедно\", което символизира ангажимента на френската армия редом до силите за сигурност (полиция и жандармерия) в страната и до съюзниците й от НАТО и международната антиджихадистка коалиция зад граница.   1200-те френски военни, участващи в операция \"Шамал\" срещу ИД, ще бъдат представени на парада от отряд от 114 военнослужещи и от въздушна група, включваща изтребител Рафал, изтребители Еф-22 и изтребител Мираж.   Като израз на отдаване на почит към участвалите в Първата световна война, в която бронирана техника бе използвана за първи път, в началото на парада ще преминат танкове и военни камиони от онова време редом до настоящите им еквиваленти.   С участието на американски военни в парада пък се отбелязва стогодишнината от включването на САЩ в първия военен глобален конфликт. В края на парада ще бъде отдадена почит на жертвите на атентата от 14 юли миналата година в Ница, като военен оркестър ще изсвири химна на града \"Nissa la Bella\".   Заради високата терористична заплаха мерките за сигурност ще бъдат затегнати. За първи път ще има и разузнавателен дрон Рипър, който ще изпраща кадри от района на парада. За сигурността ще се грижат 3500 полицаи и жандармеристи, подпомагани от 2500 пожарникари. За целия Парижки район ще са мобилизирани между 2600 и 2900 полицаи и жандармеристи.", "date": "2017.07.14", "title": "Франция отбелязва своя национален празник"}
{"url": "http://www.novinite.bg/articles/147092/Donald-Tramp-shte-uchastva-v-parada-za-nacionalniya-praznik-na-Franciya", "text": "Френският президент Еманюел Макрон ще участва в петък в Париж в традиционния военен парад за националния празник - 14 юли, заедно с американския си колега Доналд Тръмп. След това Макрон отлита за Ница, за да почете паметта на жертвите на атентата преди година. Тогава загинаха 86 души, 450 бяха ранени при атаката с камион срещу мирни граждани. /БГНЕС/На булевард „Шанз-Елизе” шествието, което съвпада със стогодишнината от влизането на САЩ в Първата световна война, ще бъде открито от част, облечена в традиционните за времето униформи с общо 3720 пехотинци, 211 превозни средства от които 62 мотоциклета, 241 коня, 63 самолета и 29 хеликоптера.\"Това е прекрасно национално честване. Ние очакваме с нетърпение да участваме. ” \"Нашите две нации са обединени, заедно, завинаги от духа на революцията и борбата за свобода\", сподели американският президент.В петък сутринта Макрон ще произнесе \"кратка реч\" в края на парада от президентската трибуна, „за да припомни смисъла на националния празник, който отбелязва и годишнината от атентат, потопил Франция в траур\".В Ница осемдесет и шест свещи ще бъдат запалени сутринта, преди пристигането на държавния глава. Те са в памет на загиналите при нападението с камиона на известната Английска алея на 14 юли 2016.Когато президентът на САЩ си тръгне, Макрон ще отиде в Ница и ще се срещне с опечалените семейства, както и със службите по сигурността и спасителните екипи.Военен парад ще предхожда тържествената церемония, излъчвана на големи екрани.За вечерта е предвиден концерт за всички, след това пускане на балони и запалване на 86 светлинни лъча. Никакви фойерверки в провинцията.Франция удължи за шести път извънредното положение от 2015 година. Тя ще чества националния си празник под наблюдение: близо 86 хиляди полицаи и жандармеристи и 7 хиляди войници участват в операцията „Сантинел”. Тържества и други масови събития ще бъдат наблюдавани, както и туристическите зони „с голям наплив”, се казва в съобщение на вътрешното министерство като ще има „специално внимание” към гари и летища.Вълната от кървави атентати отне 239 живота в осем атаки от 2015 година и много опити бяха предотвратени през последните месеци.Военният парад за 14 юли съвпада с дискусиите по военния бюджет на Франция. В обръщението си към военните в четвъртък Макрон определи като недостойно критиките за намаляване на средствата за отбрана да се изнасят публично. ", "date": "2017.07.14", "title": "Доналд Тръмп ще участва в парада за националния празник на Франция"}
{"url": "http://www.novinite.bg/articles/147137/Lavica-se-griji-za-leopard", "text": "Биолози заснеха как лъвица кърми леопардче в резерват в Танзания, цитира Дарик.Лъвицата Носикиток има малки, които са на същата възраст като леопардчето. Тя е заснета с него на около километър от бърлогата си. \"Тя видя това малко и се отнесе към него като със свое собствено. Личеше си, че прелива от майчински хормони. Лъвиците са прекрасни майки, те имат много силен инстинкт да защитават рожбите си\", каза д-р Хънтър.Повечето лъвици биха убили леопардче, ако го видят на своя територия, защото то е съперник за недостатъчната храна.Засега не е ясно дали лъвицата ще пожелае да осинови леопардчето и къде е майка му. От местната сафари организация казаха, че имат женски леопард с малки в резервата. Тъй като прайда на Носикиток надали ще се окаже благороден като нея, най-добре за леопардчето ще е майка му да го намери. Екипът на д-р Хънтър следи как ще продължи трогателната история. Лъвицата има яка с Джи Пи Ес и може да бъде проследена.", "date": "2017.07.14", "title": "Лъвица се грижи за леопард"}
{"url": "http://www.novinite.bg/articles/147099/Mlada-bulka-ot-Tadjikistan-se-samoubi-40-dni-sled-svatbata-si", "text": "Млада  от Таджикистан се  40 дни след сватбата си. Причината – 40-годишният й съпруг твърдял, че му е представила фалшив тест, доказващ девствеността й, съобщава „Independent”, съобщава НОВА.Подобни тестове са наложени от властите в азиатската държава. Медицински прегледи преди венчавката се правят и на мъжете, и на жените.18-годишната Ряаджаби Куршед отнела собствения си живот, след като съпругът й решил да сключи брак с още една жена. Момичето обяснило на родителите си, че в продължение на месец и половина понася жесток психологически тормоз от страна на мъжа си. Той я принудил да си направи още два теста, освен задължителния по закон. Не повярвал обаче на резултатите на нито една от „проверките”.След смъртта на младоженката половинката й бил обвинен в склоняване към самоубийство. Ако бъде признат за виновен от съда, може да получи наказание от осем години затвор.В своя защита мъжът заявява: „Съпругата ми ми даде писмено разрешение да се оженя още веднъж, защото тя не беше девствена, когато сключихме брак”. ", "date": "2017.07.14", "title": "Млада булка от Таджикистан се самоуби 40 дни след сватбата си"}
{"url": "http://www.novinite.bg/articles/147117/Pekin-protestira-sreshtu-vrachvaneto-na-Nobelova-nagrada-za-mir-na-Lyu-Syaobo", "text": "Връчването на Нобелова награда за мир на китайския дисидент Лю Сяобо беше \"богохулство\", заяви Пекин днес, изправяйки се срещу обществените критики за смъртта на активиста. /БГНЕС/Говорителят на външното министерство Генг Шуан каза, че Китай протестира срещу \"определени държави\" за намеса в своя \"съдебен суверенитет\".\"Даването на наградата на такъв човек противоречи на целите й. Това е богохулство\", каза той на брифинг.По-рано китайските власти отхвърлиха обвиненията, че носят „голяма отговорност“ за преждевременната смърт на нобеловия лауреат за мир Лю Саобо, който почина след борба с рака докато излежава присъда в китайски затвор. Обвиненията дойдоха от председателя на Норвежкия нобелов комитет Берит Райс-Андерсен.Според Пекин Лю Сяобо е получил абсолютно адекватно лечение.Американският президент Доналд Тръмп обяви, че е дълбоко натъжен от смъртта на Сяобо, а германският канцлер Ангела Меркел изрази съболезнованията си за активиста, наричайки го „героичен боец“ за човешки права.От своя страна комисарят за човешки права на ООН Зеид Раад ал-Хюсеин заяви, че Лю е бил „истинското въплъщение“ на демократичните ценности. „Движението за човешки права в Китай и по света загуби един принципен защитник, който отдаде живота си на защитата и насърчаването на човешките права“, каза той в изявление.Ал-Хюсеин също така похвали и вдовицата на нобеловия лауреат, която все още е под домашен арест в Китай. Комисарят призова Пекин да даде на Лю Ся „свободата да се движи и да ѝ позволи да пътува в чужбина, ако иска“. ", "date": "2017.07.14", "title": "Пекин протестира срещу връчването на Нобелова награда за мир на Лю Сяобо"}
{"url": "http://www.novinite.bg/articles/147123/Tunelat-Brener-ostava-zatvoren", "text": "Тунелът „Бренер“, който свързва Италия и Австрия, ще остане затворен за няколко часа в събота, 15 юли, за да бъде обезвредена бомба, открита в близост до прохода, предава германският телевизионен канал ZDF, цитираани от ФОКУС. От полицията в австрийската провинция Горна Бавария уточниха, че движението в участъка между Бресаноне и Щерцинг (Випитено) ще бъде блокирано от 6.30 часа до около 9.45 часа (местно време). Засегнати ще бъдат и други трасета в прилежащия район. Временно ще бъде преустановено и движението на железопътния транспорт.", "date": "2017.07.14", "title": "Тунелът „Бренер“ остава затворен"}
{"url": "http://www.novinite.bg/articles/147115/Djihadistite-prodaljavat-da-zaplashvat-Balkanite", "text": "Въпреки че в иракския град Мосул празнуват освобождението от „Ислямска държава“, а световните медии предават информация за поражението на близкоизточната радикална групировка, джихадистите продължават да заплашват страните от Балканския полуостров, пише македонското електронно издание „Нова Македония“, цитирано от ФОКУС. В последното издание на списание Rumiyah, пропагандистите на терористичната групировка призовават своите симпатизанти да извършват убийства. „Нападайте ислямските организации и офиси. Нападайте ги по пътя към Аллах“, пише в статията.  Към текста на статията са публикувани снимки на лидерите на ислямската общност в Босна и Херцеговина, които са описани като \"ренегати от исляма\", и се отбелязва, че \"убийството им е по-скъпо и важно от избиването на истинските неверници\". \"Сечете главите на отказалите се от вярата, преди всичко на мюфтиите, защото няма нищо по-голямо и ценно за Аллах от това да убивате тези, които променят неговата вяра, които искат исляма да бъде унищожен отвътре\", се казва в текста на разпространената статия. \"Нищо не ви пречи да ги убивате, а телата им да разкъсвате с експлозиви, да нападате домовете им, да ги убивате пред децата им и жените им... Пролейте мръсната им кръв и нека тя да тече по улиците на Балканите\", пише още в заплашителния текст.", "date": "2017.07.14", "title": "Джихадистите продължават да заплашват Балканите"}
{"url": "http://www.novinite.bg/articles/147072/Ochakva-ni-predimno-slanchevo-vreme", "text": "Днес над по-голямата част от страната ще бъде предимно слънчево. Преди обяд временни увеличения на облачността ще има на места в източната половина на страната. След обяд, главно над планините, ще се развива купеста облачност и предимно в Югозападна България ще има краткотрайни валежи, на отделни места с гръмотевици. Такава е прогнозата за времето на Националния институт по метеорология и хидрология (НИМХ) към БАН, съобщи за  дежурният синоптик Христо Христов. Ще духа до умерен, в Дунавската равнина и Източна България временно силен североизточен вятър. Температурите ще продължат да се понижават. Максималните ще бъдат предимно между 27° и 32°, в София – около 27°.  Атмосферното налягане в сутрешните часове е близко до средното за месеца и през деня слабо ще се понижи.  През нощта в югозападните райони все още ще има валежи, с гръмотевици. Над Черноморието в сутрешните часове ще има по-значителни временни увеличения на облачността. По-късно през деня тя ще намалее. Ще духа умерен до силен североизточен вятър, който след обяд ще отслабва. Максималните температури ще са 24-26°. Температурата на морската вода е 23-26°, по-ниска на север от н. Калиакра. Вълнението на морето ще бъде 2-3 бала. Над планините ще преобладава слънчево време. Преди обяд в източната половина, а след обяд в масивите в западната ще има временни увеличения на облачността. Главно в масивите от Югозападна България ще има краткотрайни валежи и гръмотевици, които ще продължат и през нощта срещу събота. Ще духа до умерен вятър от север-североизток, по билата временно силен от запад. Максималната температура на 1200 метра ще е около 23°, на 2000 метра – около 15°.", "date": "2017.07.14", "title": "Очаква ни  предимно слънчево време"}
{"url": "http://www.novinite.bg/articles/147093/Bivshiyat-prezident-na-Peru-zadarjan-za-prane-na-pari", "text": "Бившият президент на Перу Олянта Умала и съпругата му получиха мярка за превантивно задържане за 18 месеца, предаде /БГНЕС/Перуански съдия издаде заповед за арест на Умала и съпругата му Надин Ередия в рамките на дело за пране на пари и организиране на престъпна общност.Олянта Умала и Ередия ще бъдат в затвора за 18 месеца. Двамата отхвърлят всички обвинения по свой адрес.Умала напусна президентския пост на 28 юли 2016 година. Той притежава президентски имунитет, включително и при разследване на действията му на висшия държавен пост. ", "date": "2017.07.14", "title": "Бившият президент на Перу задържан за пране на пари"}
{"url": "http://www.novinite.bg/articles/147131/Motorist-zagina-sled-tejka-katastrofa-v-centara-na-Sofiya", "text": "\r\nМоторист  след тежка катастрофа в центъра на , съобщи МВР. Инцидентът е станал малко след 14:30 часа на Орлов мост, предаде Дарик. \r\nПо първоначални данни става въпрос за мотопед, който се е ударил в лек автомобил, след като е пресякъл кръстовището на червено. Той е откаран веднага в столичната болница \"Царица Йоанна - ИСУЛ\", но още по пътя е издъхнал.Шофьорът на колата не е пострадал. Причините за инцидента все още се изясняват.\r\nПо данни на \"24 часа\" мотопедистът е преминал на червено, връхлетял е върху предното стъкло на автомобила, преобърнал се е и е паднал след полет на платното.\r\nЛинейката е пристигнала 6 минути, след като е бил подаден сигналът.\r\n", "date": "2017.07.14", "title": "Моторист загина след тежка катастрофа в центъра на София"}
{"url": "http://www.novinite.bg/articles/147075/Uraganat-Fernanda-uvelichava-silata-si", "text": "Ураганът „Фернанда“ увеличава силата си в Тихия океан край западните брегове на Мексико, но засега няма опасност за сушата, предава ABC News. Това съобщиха в петък от Националния ураганен център в Съединените американски щати. В четвъртък скоростта на вятъра достигна 140 км/ч, а цялата буря се насочва на запад с 19 км/ч, предаде ФОКУС.", "date": "2017.07.14", "title": "Ураганът „Фернанда“ увеличава силата си"}
{"url": "http://www.novinite.bg/articles/147119/EK-konstatira-propuski-v-prechistvaneto-na-otpadachni-vodi", "text": "Европейската комисия изпрати до България и Кипър официално предупредително писмо за започване на наказателна процедура за констатирани пропуски в прилагането на изискванията на директива 91/271 за пречистване на градските отпадъчни води. /БГНЕС/Според комисията страната ни не е осигурила необходимото качество на пречистване в 96 градски агломерации, съобщиха от МОСВ. Констатациите се базират на данни към 2014 г. Междувременно в последните 10 години България полага системни усилия за решаването на констатираните в писмото проблеми. Пречистването на отпадъчните води е приоритет в работата на Министерство на околната среда и водите. Над 2,3 млрд лв. от Оперативна програма „Околна среда“ 2014-2020 са насочени към изграждане на ВиК инфраструктура в агломерации с над 10 хил. жители, за които се отнася писмото. В предходния програмен период успешно са изпълнени 221 проекта в сектор „Води“ с усвоена безвъзмездна финансова помощ в размер на над 2,4 млрд.лв. Изградени/реконструирани са 50 пречиствателни станции за отпадъчни води (ПСОВ).В сегашния програмен период към момента са обявени 11 процедури на обща стойност 881 209 959 лв. (38% от ресурса на ОПОС в сектор „Води“). Договорени са средства в размер на 602 826 493 лв. (26% от ресурса по оста). Работи се активно върху реализирането на проектите с бенефициенти общините: Асеновград, Плевен – Долна Митрополия, Добрич, Приморско, Елхово, Айтос, Враца, Банско, Варна – Златни пясъци, Видин, Тервел и Ямбол. Вече приключиха първите два фазирани проекта –- пречиствателните станции на Шумен и Раднево. До края на годината ще бъде обявен и останалия ресурс по оста на база на резултатите от регионалните прединвестиционни проучвания, които са възложени от Министерството на регионалното развитие и благоустройството. В проучванията се идентифицират приоритетните инвестиции във ВиК инфраструктура в агломерации над 10 000 е.ж. на територията на 16 консолидирани ВиК оператора.В предния програмен период със средства от ОПОС са изградени/реконструирани 50 пречиствателни станции за отпадъчни води – Благоевград, Бургас, Бяла Слатина, Варна, Вършец, Габрово, Етрополе, Казанлък, Карлово, Кнежа, Козлодуй, Костинброд, Кричим, Кубрат, Кърджали, Ловеч, Лозница, Луковит, Мездра, Момчилград, Монтана, Несебър, Нови пазар, Павликени, Панагюрище, Пещера, Пирдоп, Поморие, Провадия, Първомай, Раковски, Руен, Свиленград, Свищов, Септември, Созопол, Сопот, Стамболийски, Трявна, Троян, Тунджа, Хисаря, Червен бряг, Ябланица, Бяла-Русе, Бургас (Банево), Силистра, Исперих, Ботевград, Белене. От подобрените условия във ВиК сектора се ползват над 889 594 жители. ", "date": "2017.07.14", "title": "ЕК констатира пропуски в пречистването на отпадъчни води"}
{"url": "http://www.novinite.bg/articles/147076/Imen-den-praznuva-Orlin", "text": " На 14 юли църквата почита Свети апостол Акила - един от седемдесетте, ученик на свети апостол Павел, който го направил епископ.Когато император Клавдий заповядал на евреите да напуснат Рим, Акила заминал със съпругата си за Коринт.Заселил се в Коринт и се издържал от труда на ръцете си, понеже бил майстор на шатри. Свети Акила проповядвал Христа в Азия, но бил убит по-късно от неверниците. ", "date": "2017.07.14", "title": "Имен ден празнува Орлин"}
{"url": "http://www.novinite.bg/articles/147136/Pojarat-v-Pirin-veche-e-izcyalo-potushen", "text": "Пожарът в Пирин овладян. На втория ден след пламването му огнената стихия над Кресненското дефиле е почти изцяло потушена. Предполага се, че огънят е тръгнал от електропровод, съобщава Нова.В гората над Кресненското дефиле вече няма и помен от огън, остана само чернилката, която напомня за големия размер на щетите. Изгоряха хиляди дървета - широколистна и иглолистна растителност. Огънят е разпростря на 800 декара.250 души участваха в погасяването на пожара.Огънят, който тръгва от електропровод пръв вижда Слави.За щастие пожарът е далеч от населени места. И въпреки, че е изцяло овладян,дежурни групи ще наблюдават района още няколко дни. Предстои и залесяване на изгорелите участъци в гората.Щетите от пожара все още са в процес на изясняване. От противопожарната служба обаче успокояват, че огънят не е успял да покоси цялата гора.", "date": "2017.07.14", "title": "Пожарът в Пирин вече е изцяло потушен"}
{"url": "http://www.novinite.bg/articles/147079/Pochina-kitajskiyat-disident-Lyu-Syaobo", "text": "Китайският дисидент Лю Сяобо почина, предаде Франс прес, като се позова на местните власти, пише ДАРИК. 61-годишният Лю е починал в болница в град Шънян, в североизточната провинция Ляонин. Той бе хоспитализиран заради рак на черния дроб в терминален стадий.Лю Сяобо е носител на Нобеловата награда за мир за 2010 г. Той бе в затвора в продължение на повече от осем години за подривна дейност срещу държавата.Заради заболяването си бе пуснат условно от затвора за лечение в болницата в Шънян. Лю стана първият носител на Нобеловата награда за мир, починал в условия на лишаване от свобода, след германския пацифист Карл фон Осиецки през 1938 г., отбелязва Франс прес. Фон Осиецки, който бе задържан от властите в нацистка Германия, също почина в болница. Китайското правителство носи \"сериозна отговорност\" за \"преждевременната смърт\" на Лю Сяобо, заяви председателят на Норвежкия Нобелов комитет Берит Райс-Андерсен, цитирана от Ройтерс.", "date": "2017.07.14", "title": "Почина китайският дисидент Лю Сяобо"}
{"url": "http://www.novinite.bg/articles/147074/Golyam-pojar-kraj-Kresna", "text": "600 декара борова гора са изгорели при пожара край Стара Кресна. Инж. Дамян Дамянов, директор на Югозападно държавно предприятие (ЮЗДП). По думите му, площта на пожара е над 850 декара, в това число са изгорели сухи треви и храсти, предаде ФОКУС. Над 250 души участват в гасенето на пожара. „От тях 130 са служители на ЮЗДП, 12 специализирани автомобила, 50 военни, 50 пожарникари, служители на РДГ - Благоевград, служителите на парк „Рила“ и „Пирин“, каза инж. Дамянов. Той подчерта, че в момента пожарът е низов и се надяват днес да бъде изгасен. „По периферията има хора и смятам, че днес ще бъде локализиран. Не е необходимо включването на хеликоптер и няма опасност за населеното място“, каза инж. Дамянов. ", "date": "2017.07.14", "title": "Голям пожар край Кресна"}
{"url": "http://www.novinite.bg/articles/147111/Zatvoren-maj-v-bankomat", "text": "Освен пари и касова бележка за транзакцията, един от клиентите на банкомат в американския Тексас, получил бонус – зов за помощ от мъж, заклещен в машината за теглене на пари, предаде „Ройтерс”, цитирано от бТВ.„Моля помогнете. В капан съм тук и нямам телефон в себе си. Обадете се на шефа ми на...” - трябва да е шега, помислили полицаите, които отговорили на сигнала. Банкомат, който плюе бележки с молба за помощ… звучи като абсурдно конструиран заговор от телевизионно шоу.\"Със сигурност можехме да чуем тънък глас от машината\", разказва един от полицейските служители пред местна телевизия.Мъжът бил спасен след двучасов престой в банкомата, като не е ясно колко бележки е пуснал преди някой да го вземе на сериозно.Неидентифицираният работник се оказал в капан, след като трябвало да поправи ключалка в банката, където се намира банкомата. Но вместо да отстрани повредата, той се оказал заключен в стаята зад банкомата без телефон и без инструмента, с който може да отвори вратата. Банковият клон пък бил в ремонт и нямало кой да чуе виковете му в продължение на часове.След като мъжът осъзнал, че банкоматът работи, той започнал да пуска бележки към клиентите. Хората обаче не го взели на сериозно – оглеждали се за скрита камера.„Това е уникална ситуация, която никога няма да видите или чуете отново”, коментира старши офицер от полицията.Мъжът и компанията, за която той работи, поискали да останат анонимни. Полицията не е публикувала доклад по случая, тъй като няма извършено престъпление и злощастният мъж е освободен без повдигнати обвинения или глоба.", "date": "2017.07.14", "title": "Затворен мъж в.. банкомат"}
{"url": "http://www.novinite.bg/articles/147132/Kogato-izkustvoto-preminava-granicite", "text": "Обявеният за днес супер пърформанс, включващ самолет и изсипване на тон варовик в района на пловдивското село Първенец се отменя, предаде БГНЕС.РИОСВ – Пловдив се самосезира по сигнал на медии за пърформанса. Инициативата е част от проект на австрийския куратор Валтер Зайдл, осъществяван по програмата на австрийския културен павилион FLUCA съвместно с Австрийското посолство и Фондация „Отворени изкуства“.В анонса за събитието, подаден от фондацията, се говори за артистичната намеса \"Отместване на границите\", а в обясненията, постъпили по-късно, прахът, който трябва да прилича на звезден, е определен като калциев карбонат – фуражна добавка, която се използва при киселинни почви, за наторяване и като добавка в храна за добитък. Този продукт не подлежи на разрешителен режим от страна на Агенцията по храните за използването му в почвата.Идеята да се разпръсва какъвто и да е прах над Първенец и в близост до Пловдив, обаче, накара мнозина да се обадят на \"зеления телефон\" на РИОСВ, откъдето веднага са изпратили писмо до община Родопи с призив да изпълни задълженията си по Закона за чистотата на атмосферния въздух и да се предприемат спешни действия. Кметът на община Родопи взе мерки и забрани пърформанса. ", "date": "2017.07.14", "title": "Когато изкуството преминава границите"}
{"url": "http://www.novinite.bg/articles/147080/Majkata-na-izdirvanoto-momche-Kris-e-v-shok-zatova-se-krie", "text": "\"Крис е в шок, затова се крие\". Това заяви пред майката на 16-годишния Кристиян, който преди дни блъсна група туристи на шосето и избяга.   Според майката момчето познава много добре местността и докато не реши сам да се появи, няма да успеят да го намерят.   Майката на Кристиян е в апартамента им в столицата. Там е с другото си дете, което е съвсем малко. Разстроена e и не иска да говори, докато не открият Кристиян. Споделя, че полицията на няколко пъти е проверявала дали не крие детето си.   „Нищо не ме интересува, нито обществените реакции... нищо. Според мен Крис е страхотно дете и ще си остане такова. Отговорен е”, каза тя.   На въпроса какво се е случило според нея, тя отвърна, че сигурно е бил подведен или е избягал от стреса:", "date": "2017.07.14", "title": "Майката на издирваното момче: Крис е в шок, затова се крие"}
{"url": "http://www.novinite.bg/articles/147073/Ruski-turist-se-e-udavil-Ravda", "text": "62-годишен руски турист се е удавил на централния плаж в село Равда, община Несебър, съобщиха от пресцентъра на ОДМВР-Бургас. Инцидентът е станал в четвъртък. Тялото на руския гражданин е откарано за аутопсия в „Съдебна медицина” към УМБАЛ - Бургас. По случая е образувано досъдебно производство.", "date": "2017.07.14", "title": "Руски турист се е удавил Равда"}
{"url": "http://www.novinite.bg/articles/147084/5-sluchaya-na-napadeniya-s-kiselina-v-London", "text": "Лондонската полиция разследва пет случая на нападения с киселина, които са се случили снощи в североизточната част на британската столица. Атаките са извършени в рамките на 90 минути и според разследващите са свързани една с друга, съобщава бТВ.Непълнолетен младеж е арестуван по обвинения за нанасяне на тежка телесна повреда и кражба. Жертвите са откарани в болница, като една от тях е с тежки рани.Според очевидци нападателите са били двама и са се движели с мотор. В някои от случаите жертвите, освен че са заливани с киселина, са били и обирани.", "date": "2017.07.14", "title": "5 случая на нападения с киселина в Лондон"}
{"url": "http://www.novinite.bg/articles/147105/Hov-byust-na-Levski-v-Sofiya", "text": "Нов бюст на Васил Левски  беше открит в градината на Военната академия в столицата. На церемонията по повод 180-ата годишнина от рождението на героя на националната ни революция присъстваха президентът, министри и столичният кмет Йорданка Фандъкова, съобщава НОВАБюстът е излят от бронз и гранит. ", "date": "2017.07.14", "title": "Hов бюст на Левски в София"}
{"url": "http://www.novinite.bg/articles/147090/DMX-arestuvan-za-danachni-izmami", "text": "Рапърът DMX се предаде на федералните органи след обвиненията в данъчни измами, съобщиха нюйоркски прокурори. /Според обвинението артистът, чието име е Ърл Симънс, е укривал приходи от милиони долари от властите и дължи 1,7 млн. долара под формата на данъци. Тези завидни печалби той е завоювал със своите изпълнения, телевизионни предавания и песни - включително хита от 2003 г. \"X Gon' Give it to Ya\", но не обявявал тези пари и избягвал личните банкови сметки с такива под чуждо име.„Рапър или не, всички американци трябва да си плащат данъците\", заявиха прокурорите от Манхатън, допълвайки: \"Ние ще преследваме тези, които умишлено избягват това основно гражданско задължение”.След ареста на 46-годишният музикант, известен със своя дълбок, дрезгав глас и често тъмни и изпълнени с насилие текстове - се очаква да се появи в петък в Манхатънския федерален съд.Роденият в Йонкърс, Ню Йорк, 46-годишен музикант, Симънс се изправя срещу 14 обвинения и опасност от ефективна присъда от 40 години затвор.DMX, който доби популярност в началото на деветдесетте години, е с цветна криминална история. Той е арестуван за правонарушения, включително притежание на наркотици, безразсъдно шофиране, както и за жестокост към животни и отказ от издръжка на дете. ", "date": "2017.07.14", "title": "DMX арестуван за данъчни измами"}
{"url": "http://www.novinite.bg/articles/147082/Prodaljava-tormozat-nad-drebni-zemedelci-v-Pernishko", "text": "Около 50 жалби до различни институции, сред които прокуратура и полиция на семейство Агайн, нямат резултат. Те са за това, че нивите на дребните земеделци от пернишкото село Владимир са засети от фирмата на местния бизнесмен Георги Милев без тяхно позволение, съобщава бТВ.Десетина от жалбите са до община Радомир, от която 9 месеца искат от семейството различни документи за доказване на собствеността на земите им. На 16 юни проверка установява, че фирма „Петрол-Драгичево” е засяла един от парцел.В двуседмичен срок кметът Пламен Алексиев трябва да разпореди връщане на земите. Според кмета те са на роднина на Агайн, но първо трябва да се докаже, че те имат право да ги обработват.Експертите на омбудсмана са категорични, че тези документи се изискват по служебен път от общинската служба по земеделие, където са регистрирани. Агайн са категорични, че роднините нямат претенции и има сключен договор с тях.Новите искания на общината идват в деня след репортажа на bTV. Изготвени са в деня, в който потърсихме кмета за коментар – понеделник, 10 юли. А той каза, че е в отпуск.Община Радомир започна проверка спазени ли са плановете и дали има пътища, по които Агайн да стигат до земята си. Междувременно проблемът продължил: „Целият следобед полицията не може да ги прогони от нашата нива. Преди малко пет души полицаи си отидоха, впили са се като кърлежи в това сиромашко парче земя”.Хората са отчаяни и са готови да легнат под комбайните на Милев. След няколко дни в района ще има жътва. Тогава ще бъдат заличени следите кой в чия нива е навлязъл.", "date": "2017.07.14", "title": "Продължава тормозът над дребни земеделци в Пернишко"}
{"url": "http://www.novinite.bg/articles/147088/Top-10-na-sasedite-koito-shte-vi-pobarkat", "text": "Повечето хора са се сблъсквали с агресивни, нагли или контролиращи личности в даден етап от живота си. Но ако са ви съседи, то тормозът може да стане постоянен, пише ДАРИК. На тях не им пука за нищо. Ако има боклук, ще го оставят пред вратата и никога няма да ви изчакат за асансьора. Дори нарочно ще затварят вратата точно под носа ви. Може и да пушат цигари в него. Но в края на месеца, когато дойде време да платят за ползването му, ще се скрият. Балконът може да бъде едно чудесно място за отмора, ако нямате невъзпитани съседи, разбира се. Но някои от съседите ви могат да си мият терасите, когато простирате прането си. Или пък да тупат прашните си килими. И тук има култови индивиди. Някои от тях стоят постоянно пред блока и обсъждат кварталните момичета. Пригответе се да бъдете пасивни участници в техните разговори, които ще чувате до последния детайл. Ако пък има европейско или световно, ще гледате всеки мач, без дори да сте го пожелали. Съседите се делят на такива, които мразят животни, и такива, които ги обичат. В единия случай постоянно ще чувате, че кучето ви лае, а в другия ще се дразните от миризмата, идваща от съседният апартамент. Дори да не разбирате нищо от музика, то вашите съседи ще ви покажат, че може да различавате фалшивите тонове. Положението става по-тежко, когато съседското дете се учи да свира на някакъв музикален инструмент. И дори да си мислите, че харесвате класическа музика, тези деца може да ви отвратят от нея. Всеки е имал съседи, които не спират да надуват музика. И няма никакво значение дали е метъл или чалга, когато вие просто исакте да спите. Пенсионерите имат безкрайна памет. Ще ви кажат кога сте се прибрали и с кого. Те знаят абсолютно всичко, за абсолютно всеки. Когато на съседите им се роди бебе, е добра новина за тях и изключително лоша за вас. В следващите години ще бъдете принудени да търпите, както неговия плач, така и родителите му, които всячески ще се опитват да го успокоят. А и ще трябва да се съобразявате и да не вдигате шум, за да спи спокойно. Най яко е да се събудите в почивния ден под ритмичните звуци на мощния къртач. Вашият съсед преустройва балкона. Възможно е ремонтът да продължи с месеци или пък никога да не свършва, защото това е хобито на вашия съсед. По някое време започвате да се чудите в кой кръг Ад искате да живеете - този със скандалджиите, този с виещото куче или този с детето, дето не може да изсвири два тона. Знаете ли защо латино сериалите са толкова популярни у нас? Защото кореспондират на 100% на манталитета на българина. Може да чувате звуци като от ММА бойци или пък драми като от „Съдебен спор“. Тези съседи могат да ви разклатят психиката.", "date": "2017.07.14", "title": "Топ 10 на съседите, които ще ви побъркат"}
{"url": "http://www.novinite.bg/articles/147089/Sofiya-prez-ochite-na-edin-holandec", "text": "От велосипеда си преди година посланикът на Нидерландия Том ван Оорсхот отправи толкова сериозно дипломатическо послание, като това че Нидерландия няма намерение да допусне България в Шенген заради недоверието в съдебната ни система, съобщава бТВ.Година по-късно той доведе в столицата ни признати холандски урбанисти и ги срещна с експерти от Столична община. След лекцията си Роб ван дер Биджл и Мориц Казрдозо  заедно с екипа ни се съгласяват за кратка разходка из София – за да ни разкажат какво биха променили в ключовите места в нашата столица, ако те решаваха.Стигаме до велоалеята на Орлов мост. „Това, което виждаме тук днес е че колите са на повърхността, а велосипедистите и пешеходците за в подлези. Моето виждане е, че трябва да е точно обратното или поне да има гарантирано  безпрепятствено, непрекъснато преминаване на пешеходци и велосипедисти”, коментира Ван дер БиджлКардозо би реорганизирал кръстовището с безконфликтно преминаване по коритото на реката: „Ако това е възможно, бих направил много полегата рампа, по която е лесно да се кара и при спускане и при изкачване, и така ще направя велосипеден път, който минава до реката. Това ще е атрактивен, забавен маршрут, който ще привлича хора”.Холандците предлагат на първо време велосипедистите да имат достъп до пътя, защото велоалеята е „безкрайно неудобна”.Какво е необходимо, за да се развива велосипедния транспорт? Според урбанистите на първо място трябва този метод на придвижване да е безопасен, а на второ – атрактивен. Това няма как да стане, когато трябва да носиш колелото си по стълби.„Колите тук имат приоритет, почти буквално над всички. Ние не сме срещу колите, ние сме срещу пренебрегването на хората, които използват други средства за придвижване”, коментира Роб Ван дер Биджл. Според него на кръстовищата трябва да има тунели за колите, а не подлези за хората.Разходката ни с холандските урбанисти стига до скоро ремонтирания бул. „Витоша”. Те смятат, че той е пример за несправедливо разпределение на пространството – този път заради велоалеята на тротоара, която създава дискомфорт на пешеходците.Може ли инфраструктурата да промени културата? Как да накараме хората да слязат от колите си? Холандците имат отговор: „Ако вниманието на хората по-често се насочва към проблемите на замърсяването, климатичните промени и влиянието на това върху здравето им, да, това ще промени и мисленето им.  Всички искат да са здрави.  Това е по-важно за всеки един човек от това да се придвижва с кола в града”. ", "date": "2017.07.14", "title": "София през очите на един холандец"}
{"url": "http://www.novinite.bg/articles/147087/Momche-se-udavi-v-yazovir-kraj-Plovdivsko", "text": "Малко дете се удави в язовир „Пясъчник“ близо до пловдивското село Беловица. За случилото се във водите на язовира на телефон 112 е сигнализирал неговият баща, с когото са били заедно за риба, съобщава ДАРИК. Инцидентът е станал към 14:30 часа в четвъртък, когато детето се е изгубило от погледа на баща си. На мястото са пристигнали екипи на сектор „Специализирани оперативни дейности“ към пловдивската пожарна и служители на Районното управление на полицията в Хисаря. Те са извадили безжизненото тяло на 5-годишното момче.", "date": "2017.07.14", "title": "Момче се удави в язовир край Пловдивско"}
{"url": "http://www.novinite.bg/articles/147096/Maj-varna-golyama-suma-namereni-pari", "text": "Мъж от София намери голяма сума пари, върна ги на собственика им и заедно дариха част от тях на нуждаещи се, съобщава бТВ. В един студен зимен ден преди няколко месеца Георги отива към банката, за да внесе голяма сума пари. Стигайки до там обаче, той разбира, че ги е загубил някъде по пътя.„Нямах представа какво се е случило, нито къде съм ги загубил”, разказва той и обяснява, че не е очаквал някой да му ги върне. Така минава време и той забравя за случката. Три месеца по-късно обаче Георги разбира случайно, че парите са намерени. Те били върнати в полицията от Светослав, който силно се надявал, че собственикът им ще бъде открит. Мъжът споделя, че дори за миг не си помислил да ги задържи.Така Георги получава обратно загубената сума, но решава да дари част от нея на медицинския център „Деца с проблем в развитието”. Всеки ден там се лекуват над 50 деца с увреждания, които изцяло разчитат на средства от дарители.„Вярваме, че няма малко и голямо дарение, както няма малко или голямо добро”, твърди председателят  на Фондация „Деца с проблеми в развитието” Анита  Пенчева. Тя споделя, че историята на Свтльо и Георги е много заразителна и се надява да вдъхнови и много други хора. ", "date": "2017.07.14", "title": "Мъж върна голяма сума намерени пари"}
{"url": "http://www.novinite.bg/articles/147100/V-Sofijsko-ostavat-bez-tok", "text": "От 17 до 21 юли ЧЕЗ Разпределение ще извършва ремонти и обновяване на системите си в София-област.Предвиждат се дейности, свързани с изнасяне или рециклиране на електрически табла, ремонт на съоръжения по електрическите мрежи средно и ниско напрежение, присъединяване на клиенти, кастрене, профилактика на трафопостове и други.Във връзка с тези дейности електрозахранваното към някои от абонатите на ЧЕЗ може да бъде временно прекъснато.Проблеми могат да възникнат в следните общини: Божурище, Ботевград, Горна Малина, Долна баня, Елин Пелин, Етрополе, Ихтиман, Костенец, Костинброд, Правец и Сливница.Вижте на следващата страница къде и кога ще има спирания на тока", "date": "2017.07.14", "title": "В Софийско остават без ток"}
{"url": "http://www.novinite.bg/articles/147104/Globa-za-Dajmler-lajat-za-vrednite-emisii-na-dizelite-si", "text": "Следователи са влезли в офисите на „Даймлер” заради подозрението, че най-големият производител на луксозни автомобили в света използва софтуер, който дава лъжливи данни по време на тестове за вредни емисии, пише германският всекидневник „Зюддойче Цайтунг”, цитиран от бТВ.Става въпрос за дизелови автомобили, произведени между 2008 г. и 2016 г., оборудвани с двигатели OM 642 и OM 651При тестване, те филтрират между 95 и 99% от вредните азотни оксиди, но при реално пътно движение показателят се оказва само между 35 и 85%.Двигателите са били поставени в повече от един милион коли и микробуси на „Даймлер”.Към момента разследване се води само в рамките на Европейския съюз, за разлика от скандала с „Фоклсваген”, където такова се водеше и в САЩ. Ако подозренията се окажат истина, „Даймлер” може да бъде глобен с до 300 милиона долара.От компанията всe още не са дали официален коментар по случая.", "date": "2017.07.14", "title": "Глоба за „Даймлер”- лъжат за вредните емисии на дизелите си"}
{"url": "http://www.novinite.bg/articles/147109/Katastrofa-po-patya-Varna-Burgas", "text": "Катастрофа по пътя Варна – Бургас, в района на село Старо Оряхово, затруднява трафика и в двете посоки, съобщиха от варненската полиция, съобщава ДАРИК.   Инцидентът е станал към 11,15 часа на около километър преди Старо Оряхово в посока Варна. По първоначални данни в произшествието участват 4 автомобила, в болница са откарани трима граждани.   Засега няма информация за причините за възникването на инцидента, както и за състоянието на пострадалите.    Към момента движението на автомобили по пътя Варна - Бургас е затруднено, образувани са колони от автомобили и в двете посоки, на място има служители на \"Пътна полиция\", предстои оглед. От полицията призовават водачите да карат със съобразена с условията скорост и стриктно да изпълняват разпорежданията на служителите на Пътна полиция на мястото на катастрофата.", "date": "2017.07.14", "title": "Катастрофа по пътя Варна-Бургас"}
{"url": "http://www.novinite.bg/articles/147095/Pojarat-v-Stara-Kresna-e-ovladyan", "text": "Овладян е пожарът в гората край село Стара Кресна. Има единични огнища в периметъра, които в момента се погасяват, съобщи директорът на Югозападното държавно предприятие инж. Дамян Дамянов, който е на мястото на инцидента, пише ДАРИК.130 служители от двадесет териториални поделения на Югозападното държавно предприятие участват в потушаването на огнената стихия в Пирин. Рано тази сутрин гасенето на пожара продължи. Мобилизирани са общо над 250 души – пожарникари, военни, служители на РДГ Благоевград и националните паркове „Пирин” и „Рила”. На място са 12 специализирани противопожарни автомобила. „Щетите са много сериозни. Пожарът е на площ от 850 декара, от които около 600-700 декара е петдесетгодишна борова гора”, коментира директорът на ЮЗДП инж. Дамян Дамянов. Той не изключва вероятността причината за пожара отново да е човешка небрежност, тъй като огънят е възникнал в близост до черен път.77 пожара са регистрирани на територията на ЮЗДП от началото на годината до момента. Засегнати са около 4000 декара горски площи. Югозападното държавно предприятие се обръща с пореден призив за повишено внимание при боравене с огън и екологична култура. Глоба до 500 лв. грози всеки, който запали огън на разстояние по-малко от 100 метра от границите на горските територии. Същата санкция се налага и за палене на огън извън определените зони от държавните горски и ловни стопанства. ", "date": "2017.07.14", "title": "Пожарът в Стара Кресна е овладян"}
{"url": "http://www.novinite.bg/articles/147127/Motorist-e-v-tejko-sastoyanie-slded-katastrofa", "text": "Моторист е в тежко състояние след катастрофа в центъра на София, информираха от МВР, пише ДАРИК. Инцидентът е станал на Орлов мост, като са се блъснали мотор и лек автомобил. Полицията изяснява причините за инцидента.", "date": "2017.07.14", "title": "Моторист е в тежко състояние слдед катастрофа"}
{"url": "http://www.novinite.bg/articles/147122/Balgarski-i-italianski-iztrebiteli-shte-ohranyavat-vazdushnoto-ni-prostranstvo", "text": "Заместник-министърът на отбраната Атанас Запрянов и командирът на Военновъздушните сили генерал-майор Цанко Стойков ще участват на 14 юли в церемония по сертифицирането на мисията по охрана на въздушното ни пространство с Военновъздушните сили на Италия, която ще се проведе в 3-та авиационна база „Граф Игнатиево“. /БГНЕС/Сертифицирането се извършва от Центъра на НАТО за съвместни военновъздушни операции в Торехон, Испания (CAOC Torrejón).Български и италиански изтребители ще изпълняват съвместно задачи в периода 15 юли–15 октомври съгласно решение на Министерския съвет от 21 юни 2017 г. Мисията е в изпълнение на мерките по гарантиране на сигурността на страните-членки по източния фланг на НАТО и ще се изпълнява по плановете и процедурите на Интегрираната система на Алианса за противовъздушна и противоракетна отбрана (NATINAMDS).Изявления за медиите ще дадат заместник-министърът на отбраната Атанас Запрянов, командирът на Военновъздушните сили генерал-майор Цанко Стойков, началникът на Бойното командване на силите на ВВС на Италианската Република генерал-майор Силвано Фригерио и директорът на Центъра на НАТО за съвместни военновъздушни операции в Торехон бригаден генерал Антонио Хосе де Матош Бранко. ", "date": "2017.07.14", "title": "Български и италиански изтребители ще охраняват въздушното ни пространство"}
{"url": "http://www.novinite.bg/articles/147106/Surovi-nakazaniya-za-nasilnicite-na-lekari", "text": "Сурови наказания за насилниците на лекари. Това поискаха медици от Стара Загора, които се събраха на мълчалив протест след поредния случай на насилие над акушерка, съобщава НОВА.В сряда 28-годишен мъж нападна акушерката, защото спазила процедурата и не го допуснала в неонатологичното отделение, за да види новороденото си дете. Нападателят е с чисто съдебно минало. След инцидента в болницата той е задържан за 24 часа, а след това е освободен срещу парична гаранция от 400 лева. ", "date": "2017.07.14", "title": "Сурови наказания за насилниците на лекари"}
{"url": "http://www.novinite.bg/articles/147125/Proektite-za-iztrebitelite-ne-sa-zabaveni", "text": "С президента нямаме проблем с комуникацията. Това заяви вицепремиерът и министър на отбраната Красимир Каракачанов, предаде БГНЕС.Днес президентът Румен Радев и военният министър присъстваха на освещаването на паметника на Васил Левски в парка на Военната академия „Г. С. Раковски”.„Непреходен е Левски, а това какви ще бъдат самолетите, е преходна тема, тя ще се реши. Никой не бави проектите”, заяви Каракачанов и продължи: „Днес на паметника на Левски с президента си говорихме по тези въпроси. Във всеки момент, в който има нужда да говорим по темите, свързани с армията, ние го правим. С президента нямаме проблем с комуникацията”, увери той.„Хубаво е, че има паметници на Левски, защото той е най-великият българин. Хубаво е, когато почитаме датите на неговото рождение и смърт, да отбелязваме и за какво се е борил Левски - за освобождението на България от турско робство. Нека да си спомним и други думи, които той казва: „аз няма да бъда турски и никакъв роб”. Всички други, които се опитват да спорят дали е имало или не робство, да четат Левски”, посочи вицепремиерът.„Той казва и нещо друго, че ще бъдем равни, българи, турци и евреи, но под закона български, както казва и – „и ние българите искаме да живеем свободни в земите си - България, Тракия и Македония”. Левски дава много повече завети от това, което българските политици смеят да цитират”, каза още Каракачанов. ", "date": "2017.07.14", "title": "Проектите за изтребителите не са забавени"}
{"url": "http://www.novinite.bg/articles/147097/Balgariya-i-Makedoniya-postignaha-kompromis-za-teksta-na-Dogovora-za-dobrosasedstvo", "text": "България и Македония хармонизираха Договора за добросъседство, чиято цел е да реши дългогодишните спорове между страните, съобщи македонският министър на външните работи, цитира местните медии БГНЕС„Постигнахме компромис за текста. Подписването на Договора за добросъседство ще затвърди доверието между нас и ще покаже, че сме сериозни и искаме да създаваме приятелства в региона”, каза той.Главата на македонската дипломация изтъкна, че Скопие ще се бори и за по-добро сътрудничество с Атина, а този контекст беше и неотдавнашното му посещение в гръцката столица.Той припомни, че предложи на Гърция временно решение, за се присъедини Македония към НАТО, след което преговорите около спора за името да продължат.„Моята препоръка към Атина беше за ново начало на Македония и затова призовах да помислят каква съседка имат. Казах им: Ако искате да имате европейска демокрация, ръководена от правото, сега е моментът да ни помогнете и да позволите да влезем в НАТО. Това би значило инвестиране в по-добър климат, при който ще е възможно разрешаването и на най-големите проблеми”, рязясни Димитров.Той призна, че не очаква промяна в гръцката позиция „за един ден”, защото това може да се случи постепенно.Попитан от репортери дали Македония някога е била склонна за промяна на името, министърът каза, че това е сложен въпрос, който засяга емоции и идентичност.„За решаване на този спор е необходимо да имаме национална позиция. Затова ще има референдум”, изтъкна Димитров. ", "date": "2017.07.14", "title": "България и Македония постигнаха компромис за текста на Договора за добросъседство"}
{"url": "http://www.novinite.bg/articles/147094/Valentin-Radev-Softuerat-na-telefon-112-ne-e-bil-poddarjan-prez-godinite", "text": "\"Софтуерът на телефон 112 не е бил поддържан през годините\", това коментира в кулоарите на парламента вътрешният министър Валентин Радев, съобщава ДАРИК. Обществената поръчка за техническа поддръжка на системата е била спряна, заради установени проблеми. Тя е била на стойност близо 13 милиона лева. Министър Радев увери, че се взимат мерки и е намерен начин за да няма пропадания и да няма прекъсвания на работата на системата на 112.", "date": "2017.07.14", "title": "Валентин Радев: Софтуерът на телефон 112 не е бил поддържан през годините"}
{"url": "http://www.novinite.bg/articles/147102/Prezidentite-Radev-i-Matarela-se-sreshtat-v-Rim", "text": "Дъблинското споразумение е дълбоко несправедливо към държавите, които формират външните граници на Европейския съюз, като България, Италия, Гърция и Малта, и затова е необходимо да се работи за нова система, която да отчита спецификата и проблемите на тези страни. Това заяви президентът Румен Радев пред журналисти в Рим, след като проведе среща с президента на Италианската република Серджо Матарела. По покана на своя колега президента Матарела, българският държавен глава е на работно посещение в Италия, съобщиха от прессекретариата на държавния глава. /БГНЕС/ България и Италия ще обединят усилията си за формирането на нов подход за справяне с миграционния натиск към Европа, който да отчита необходимостта от съпричастност с държавите по външните граници на ЕС и за промяна на несправедливото решение, което повелява имигрантите да бъдат връщани механично в държавите, в които първо са били регистрирани, стана ясно от думите на президента Радев. Президентът Матарела е изразил пред президента Радев подкрепата си за присъединяването на страната ни към Шенген, както и позицията на Италия за разграничаване на бежанците от военните конфликти от икономическите имигранти.По думите на българския държавен глава нуждата от промяна на Дъблинското споразумение се осъзнава и от редица страни в Централна, Източна и Северна Европа, които се обявяват за солидарност и споделена отговорност в охраната на външните граници на ЕС.По време на срещата президентът Матарела е изразил готовността на Италия да предостави безвъзмездно на България софтуер, с който могат да бъдат проследявани подозрителни финансови операции в страната за предотвратяване на финансови престъпления, както и цялостен модел за неговото прилагане. „Италия е готова до обучи български експерти. В няколко държави е въведен този софтуер и вече се регистрират чувствителни резултати“, посочи президентът Радев. Държавният глава подчерта, че ще предложи на българското правителство и на съдебната власт да бъде създадена в най-скоро време експертна група, която на място да се запознае с италианския опит и с възможността да се въведе този антикорупционен модел и в България.Президентите Радев и Матарела са коментирали и възможностите за облекчаване на административните процедури пред бизнеса и за последващото увеличаване на двустранния стокообмен, който през м.г. се равнява на 4.2 млрд. евро. През последните 20 години Италия е инвестирала над 1.5 млрд. евро в българската икономика.По време на срещата са били обсъдени и диверсификацията на източниците и маршрутите за доставки на енергийни ресурси към Европа, сътрудничеството между България и Италия в сферата на отбраната, културата и други.В отговор на журналистически въпрос дали е застрашено предстоящото Българско председателство на Съвета на ЕС, президентът Радев заяви, че това зависи само от нашите действия или бездействия. „Силно се надявам в оставащото време да бъдат загърбени всички тези скандали, да има ясно и прозрачно решение, ако има някакви отклонения, за да можем да стъпим на чиста основа и да вървим напред“, заяви държавният глава. ", "date": "2017.07.14", "title": "Президентите Радев и Матарела се срещат в Рим"}
{"url": "http://www.novinite.bg/articles/147091/Izdirvat-v-Garciya-tijnejdjara-blasnal-turisti-v-Trigrad", "text": "Гурбетчии от Родопите и жители на пограничните села в Гърция са започнали издирването на 16-годишния Кристиян, който е в неизвестност от събота след полунощ, след като блъсна туристи в Триград със семейното „Ауди“ и избяга. Вече шести ден няма и следа от ученика от София, който бе на гости на баба си в родопското село, пише ДАРИК. „Разширяваме периметъра на търсене, включват се и много нови хора в издирвателните акции, снощи сме претърсили необитаемите къщи в съседните села, но няма и следа от него“, съобщи кметът на Триград Цветан Славков. По негова информация, от днес вече доброволци и гурбетчии от Родопите са започнали претърсването и на местностите в съседство на Триград, Буйново и Кожари в Гърция. „Там има доста секачески колиби, където може да се подслони. Ангажирали сме хора от района, които работят там, както и местно население, които добре знаят българския език“, добави Славков. Хората от Триград се притесняват вече сериозно за неговото здраве, тъй като той е облечен леко, а температурите нощем в планината пада доста, а прогнозите за времето в близките дни не са никак благоприятни за оцеляване в планината. Ученикът изчезна в събота малко след полунощ, след като блъсна туристи в Триград. Тогава пострадаха четирима човека, между които има и шест годишно дете.", "date": "2017.07.14", "title": "Издирват в Гърция тийнейджъра, блъснал туристи в Триград"}
{"url": "http://www.novinite.bg/articles/147116/Mnim-slujitel-na-BChK-izmami-vazrastna-jena", "text": "Мним служител на БЧК измами възрастна жена, че трябва да плати за социална помощ. Това съобщиха от ОД на МВР - Враца. Във вторник в Районно управление „Полиция“ – Враца е постъпил сигнал от 84-годишна жена от гр. Враца. Тя е заявила, че в жилището й дошъл мъж, който се представил за служител на БЧК. Същият я въвел в заблуждение да заплати сумата от 50 лева, за да получи социална помощ под формата на продукти, като в последствие използвайки невниманието й извършило кражба на 300 лв, съобщава ФОКУС. След оперативно-следствени действия е установено, че деянието е извършено от 41-годишен с инициали К.А. от град Враца. Лицето е криминално проявено, осъждано. Мъжът е задържан в Районно управление „Полиция“ – Враца. Парите са върнати на възрастната жена.", "date": "2017.07.14", "title": "Мним служител на БЧК измами възрастна жена"}
{"url": "http://www.novinite.bg/articles/147114/NankovaTunel-pod-vrah-Shipka-shte-ima", "text": "Тунел под връх Шипка ще има. Не защото е приоритет в предизборната и впоследствие управленската програма на ГЕРБ, а защото е жизнено важен. Това заяви от парламентарната трибуна министърът на регионалното развитие и благоустройството Николай Нанков, в отговор на въпрос от народния представител Донка Симеонова относно изграждането на тунела под връх Шипка, предаде  Агенция „Фокус”.Министър Нанков обясни, тунелът е от стратегическо значение за страната ни, защото ще осъществява най-бързата връзка между Северна и Южна България в централната ѝ част. „Изграждането му ще улесни транспортните потоци в направление \"север-юг\" и ще съдейства за преодоляване на дисбаланса в икономическото развитие на Северна и Южна България”, обясни регионалният министър. „За тунелът е възложено разработване на разширен идеен проект. Целта на разработка включва обстойни геоложки проучвания, подробно геодезично заснемане в зоните на порталите на тунела Разработване на вариантни решения на системите, свързани с вентилацията, осветлението, противопожарната система, сигнализацията, телевизионен контрол, телефонна система, централен диспечерски пункт”, допълни още той.  Иван ЛАЗАРОВ", "date": "2017.07.14", "title": "Нанкова:Тунел под връх Шипка ще има"}
{"url": "http://www.novinite.bg/articles/147124/Palestinec-e-ubit-pri-sblasaci-s-policiyata", "text": "Палестинец е убит при сблъсъци с израелските сили за сигурност в близост до бежански лагер край град Витлеем на Западния бряг, предава AFP, като се позовава на данни от Министерството на здравеопазването в Рамала цитирано от ФОКУС. Съгласно разпространените данни загиналият е 18-годишен. Той е прострелян в гърдите.  Израелските военни потвърдиха сблъсъците, но не и смъртта на палестинеца, пояснявайки, че военнослужещите са изпратени в лагера като част от операция за арестуване на заподозрени.", "date": "2017.07.14", "title": "Палестинец е убит при сблъсъци с полицията"}
{"url": "http://www.novinite.bg/articles/147103/Evropejskiya-komisar-Mariya-Gabriel-se-sreshtna-s-Borisov-v-Ministerskiya-savet", "text": "Министър-председателят Бойко Борисов се срещна в Министерския съвет с европейския комисар Мария Габриел, чиято кандидатура беше гласувана с огромно мнозинство от Европейския парламент в началото на месеца. /БГНЕС/Премиерът Борисов поздрави Габриел и й пожела успешна работа на отговорната позиция. По думите му, като еврокомисар тя има възможност да постигне значителни резултати в ресора, за който отговаря – цифровата икономика и цифровото общество, така че да има конкретни ползи за европейските граждани. Министър-председателят отбеляза добрата комуникация с Европейската комисия и изрази увереност, че Мария Габриел ще поддържа активен диалог с българските институции.Акцент в срещата беше и темата за предстоящото българско председателство на Съвета на ЕС през 2018 година. Според европейския комисар са налице основни предпоставки за успешното провеждане на председателството, като определянето на ясни приоритети и подготвителните срещи с председателите на парламентарните комисии и докладчиците. Премиерът Борисов и Габриел се съгласиха, че това е възможност страната ни да има активна роля на медиатор между институциите и да окаже положително въздействие по важни за Европа теми.Бойко Борисов обърна специално внимание на Западните Балкани. Той сподели, че е оптимист след срещата си с лидерите от Берлинския процес в Триест и след проведените вчера разговори в Солун. Министър-председателят подчерта, че е изключително важно да има ясна европейска перспектива за региона. ", "date": "2017.07.14", "title": "Европейския комисар Мария Габриел се срещна с  Борисов в Министерския съвет"}
{"url": "http://www.novinite.bg/articles/147120/GokchevFETO-razpolaga-sas-svoi-organizacionni-strukturi-v-150-darjavi", "text": "„Пуч, организиран от хунта” – така турският посланик у нас Сюлейман Гьокчев определи опита за преврат в южната ни съседка преди година. Според него зад събитията от 15 юли 2016 г. стои опозиционният духовник Фетхуллах Гюлен, съобщава бТВ.Сюлейман Гьокче беше категоричен, че т.нар организация ФЕТО разполага със свои организационни структури в 150 държави по света, включително и в България. По думите му става дума за култ към личността, който изисква пълно подчинение.В отговор на въпрос той беше категоричен, че турското правителство не подпомага български партии.Турският посланик у нас каза още, че се надява скоро извънредното положение в страната му да бъде отменено и обясни, че няма погазване на човешките права и демокрацията, а опит за баланс в името на това Турция да се предпази от терор.Посланикът обясни, че се води разследване срещу 169 хиляди души. „Около 50 хиляди от тях са били задържани и арестувани и срещу тях е започнало съдебно производство. Останалите от разследваните лица бяха освободени, тъй като се сметна, че срещу тях няма достатъчно доказателства за повдигане на обвинение”, заяви той.По думите му не са верни съобщенията за стотици хиляди арестувани и допълни, че се разследват случаите, в които властите са превишили правомощията си при задържания.", "date": "2017.07.14", "title": "Гьокчев:ФЕТО разполага със свои организационни структури в 150 държави"}
{"url": "http://www.novinite.bg/articles/147101/Prieto-Limitat-za-plashtane-v-broj-da-e-10-000-leva", "text": "От 17 до 21 юли ЧЕЗ Разпределение ще извършва ремонти и обновяване на системите си в София-област, съобщава бТВ.Предвиждат се дейности, свързани с изнасяне или рециклиране на електрически табла, ремонт на съоръжения по електрическите мрежи средно и ниско напрежение, присъединяване на клиенти, кастрене, профилактика на трафопостове и други.Във връзка с тези дейности електрозахранваното към някои от абонатите на ЧЕЗ може да бъде временно прекъснато.Проблеми могат да възникнат в следните общини: Божурище, Ботевград, Горна Малина, Долна баня, Елин Пелин, Етрополе, Ихтиман, Костенец, Костинброд, Правец и Сливница.Вижте на следващата страница къде и кога ще има спирания на тока", "date": "2017.07.14", "title": "Прието! Лимитът за плащане в брой да е 10 000 лева"}
{"url": "http://www.novinite.bg/articles/147107/Ministar-Lilyana-Pavlova-za-Programata-za-Predsedatelstvoto-na-Saveta-na-ES", "text": "\"За осигуряването на ефективно наказателно преследване на измамите и другите престъпления, засягащи финансовите интереси на ЕС, ще работим приоритетно за институционализирането и стартирането на работата на Службата на Европейския прокурор\". Това се посочва в проекта на Програма на България за Председателството на Съвета на Европейския съюз – 01 януари – 30 юни 2018 г. Документът е публикуван за обществено обсъждане и се очаква да бъде приет в средата на август, предаде БГНЕС.Водещ принцип на Българското председателство ще бъде запазването на единството и солидарността между държавите членки чрез предлагане на компромисни решения в рамките на общностния метод. България ще положи усилия за изграждане и прилагане на ефективни механизми за повишаване сигурността на гражданите на ЕС, укрепване на контрола по границите и по-ефективно управление на миграционните процеси. “От първостепенна важност ще бъде и завършването на реформата на Общата европейска система за убежище, основана на принципите на отговорност и истинска солидарност, и финализирането на дискусията по актовете – част от правната рамка на тази система”, пише в проекта на Програма на Председателството.В областта на сигурността и борбата с престъпността и тероризма усилията на Българското председателство ще бъдат насочени към подобряване на взаимната съвместимост на информационните системи и бази данни на ЕС; финализиране на работата по предложенията за изменение на правната рамка за функционирането на Шенгенската информационна система; поставяне на основите за ефективното прилагане на Директивата за обмен на резервационни данни на пътниците за целите на борбата с тежката престъпност и тероризма и формулиране на единни стандарти и процедури при извършването на проверки за сигурност по границите и във вътрешността на ЕС.В областта на отбраната, като част от сигурността на Европа, Българското председателство ще продължи интензивната и целенасочена работа по приоритетите на Общата политика за сигурност и отбрана в изпълнение на Глобалната стратегия на ЕС за външна политика и сигурност.Европейският съюз има ясен интерес от стабилност, сигурност и просперитет в Западните Балкани, където неговите правила и ценности се зачитат. Предоставянето на осезаема европейска перспектива за всички страни от Западните Балкани, включително провеждане на диалог, основан на изпълнението на условията и принципа на собствените заслуги, политическа воля и решителни реформи от страна на тези държави, е от ключово значение не само за региона, но и за Европейския съюз като цяло, посочват от Министерството на българското председателство, което е автор на проекта за програма.България ще бъде балансьор и ще насърчава среда на конкурентоспособност, която е важна за икономическия просперитет на гражданите на Европейския съюз. Българското председателство ще работи върху създаване на оптимални условия за силен икономически растеж в ЕС чрез инициативите за укрепване на Икономическия и паричен съюз (ИПС). Република България ще насърчи дискусиите, представени в стратегическите документи на ЕС, в това число в Доклада на петимата президенти, Бялата книга на Комисията и други, гласят други от приоритетите, които са свързани с второто от посланията на Председателството – Конкурентноспособност.Осигуряването на сигурността на газовите доставки посредством диверсификация на източниците и маршрутите, защита на енергийната критична инфраструктура, както и дейности, свързани с повишаване на енергийната ефективност като принос за намаляване на енергийното потребление, са сред ключовите въпроси, по които Българското председателство ще работи за намиране на устойчиви решения.Българското председателство ще положи усилия за търсене на най-подходящите решения не само за бъдещето на кохезионната политика, но и за цялостната кохезия в европейското общество.Отчитайки широко идентифицираната от държавите членки необходимост от опростяване на законодателството, правилата и процедурите, ще работим за оптимизиране модела на споделено управление и ефективно прилагане на принципа на пропорционалност, с фокус върху резултатите.Ще работим за хармонизиране на правилата на фондовете и инструментите на Европейския съюз, както и за намирането на правилен баланс между безвъзмездната финансова помощ и финансовите инструменти, както и между традиционните приоритети и новите предизвикателства, пише в проекта.Инвестициите в икономически растеж и работни места продължават да бъдат актуален приоритет. С цел да се гарантира изпълнението им и при отчитане на тенденциите за бюджетни ограничения и възникващи нови предизвикателства от решаващо значение е да се използва пълният потенциал на всички програми и инструменти.Общата селскостопанска политика и културата като стратегически ресурс за по-добро бъдеще на ЕС, ще са други от приоритетите на Българското председателство на ЕС, обявени от ведомството на министъра на европредседателството Лиляна Павлова. ", "date": "2017.07.14", "title": "Министър Лиляна Павлова за Програмата за Председателството на Съвета на ЕС"}
{"url": "http://www.novinite.bg/articles/147128/Zatoplyaneto-na-klimata-katastrofalno-za-Aziya", "text": "Азиатският подход към изменението на климата ще бъде \"катастрофален\" за континента. Причината е, че силният икономически растеж подпомогна справянето с бедността, но нанесе големи щети върху околната среда, става ясно от доклад на Азиатската банка за развитие.Според експертите, продължаващата зависимост от изкопаеми горива ще покаже, че най-гъсто населеният регион в света е изправен пред неспиращи топлинни вълни, повишаване на морското равнище и променящи се модели на валежите. Тези симптоми, от друга страна, разрушават екосистемата, повреждат хранителната продукция и биха могли да доведат до глад, избухващ във военни конфликти.\"Изменението на климата има способността да обезсмисли напредъка в развитието от последните десетилетия, водейки след себе си огромни икономически загуби”, твърдят от базираната в Манила банка.Според някои изследвания, до края на века части от континента ще регистрират средни температури до 8 градуса по Целзий над прединдустриалните нива.\"Стандартният сценарий ще доведе до катастрофално въздействие върху климата за хората от Азия, особено за бедните и уязвими групи от населението\", казват икономистите.Очаква се край Азия морското равнище да се увеличи с 1,4 метра в рамките на този век, което е почти два пъти по-голямо от очакваното при подписването на Парижкото споразумение за климата от 2015 г., и ще доведе по-разрушителни циклони.В този сценарий на доклада се казва, че системите от коралови рифове в региона ще се сринат от масовото избелване с тежки последици за рибарството и туризма. Топенето на азиатските ледници би причинило наводнения и недостиг на вода, засягайки селското стопанство и увеличавайки зависимостта от валежите, които да задоволят нуждите от вода. Въздействието на тези промени върху достъпа до енергия и природни ресурси са потенциални причини за конфликт.Проучването предвижда повече смъртни случаи, свързани с топлината, на близо 52 000 възрастни хора в региона всяка година до 2050 г., почти 8 000 повече смъртни случаи при диария в Южна Азия и още около 10 000 смъртни случая на малария и денга на източния материк.Глобалните икономически връзки в Азия означават, че екстремните климатични събития могат да разрушат веригите за доставки не само в региона, но и в останалата част на света.Въпреки зашеметяващия икономически растеж, който показва, че доходите на азиатските граждани на глава от населението са се увеличили 10 пъти през последните 25 години, ще останат повече бедни хора в света. Това, заедно с факта, че голяма част от населението обитава ниски брегове, ще направи най-големия континент в света \"особено уязвим\".Мианмар, Филипините, Бангладеш, Виетнам, Пакистан и Тайланд са сред първите 10 страни в света, които са най-силно засегнати от екстремните климатични събития.Азиатската банка за развитие обеща през 2015 г. да удвои своите инвестиции в грижа за околната среда с до 6 млрд. долара до 2020 г., включително отделяйки и 2 млрд. долара, с които да помогне на страните в региона да се пренасочат към възобновяема енергия.", "date": "2017.07.14", "title": "Затоплянето на климата - катастрофално за Азия"}
