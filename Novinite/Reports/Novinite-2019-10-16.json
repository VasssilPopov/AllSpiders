{"url": "https://www.novinite.bg/articles/181395/V-Germaniya-Balgariya-vadi-izklyuchitelna-oferta-kam-Folksvagen", "text": "За да осигури договора за новия завод на Volkswagen, България е готова да удвои субсидиите, които предлага, пише в ексклузивен материал германският всекидневник Frankfurter Allgemeine Zeitung. \"Намерихме начин да предложим на Volkswagen Group вместо 135 млн. евро, 250 до 260 милиона евро\", заяви бившият държавен глава Росен Плевнелиев пред F.A.Z. В момента Плевнелиев е председател на автомобилен клъстер България и лобира активно в полза на страната си.България предлага на VW голяма индустриална зона извън столицата София, близо до летището. Бившата фабрика на стоманодобивна компания принадлежи на българската Първа инвестиционна банка и австрийската компания за недвижими имоти Soravia. Българският премиер Бойко Борисов обеща на Volkswagen да покаже, че ще бъде \"най-лоялният партньор на най-големия автомобилен гигант в света\".Премиерът се позова на добрите условия за германските инвеститори и много ниските данъци. Германският автомобилопроизводител вече създаде свое турско подразделение в западния град Маниса в началото на октомври, с което постави основите за начало на производствената си дейност в Турция. Въпреки това противоречивите решения на президента Реджеп Ердоган и негодуванието срещу тях в Брюксел разколебават компанията. \"Решението за построяването на нов завод беше отложено от Управителния съвет“, посочват от VW. \"Следим отблизо ситуацията и сме притеснени за настоящото развитие“, допълват още те.  Заради военната си офанзива в Сирия Турция попадна под силна международна критика.В понеделник германското правителство призова за незабавно спиране на военната операция, с която властите в Анкара искат да създадат зона за сигурност за бежанци и да изкарат бойците на кюрдската милиция YPG извън границата. Като конкретна причина за инвазията се посочва обявеното изтегляне на американските войски в района от страна на американския президент Доналд Тръмп.", "date": "2019.10.16", "title": "В Германия: България вади изключителна оферта към Фолксваген"}
{"url": "https://www.novinite.bg/articles/181392/Razbiha-prestapna-grupa-za-naryazan-tyutyun-v-Plovdiv", "text": "Специализираната прокуратура, ГДБОП и служители на Териториалната служба „БОП“-Пловдив, Пазарджик и Смолян разбиха организирана престъпна група за разпространение на нарязан тютюн в Цалапица и Пловдив. Акцията е започнала на 15 октомври и е продължила до днес. Това съобщиха от МВР.До момента са извършени 18 претърсвания на недвижими имоти, автомобили и стопански сгради, както и лични обиски. Иззети са около 480 кг ситно нарязан тютюн, над един тон тютюн на бали, две машини за нарязване и много други доказателства за престъпната дейност на групата. Разпитани сасвидетели.Задържани по Закона за МВР за срок до 24 часа са общо 7 лица. Предстои да се определи колко от тях ще бъдат привлечени към наказателна отговорност и за колко от тях Специализираната прокуратура ще поиска от съда да бъдат задържани под стража.Събраните досега доказателства сочат, че групата е започнала престъпната си дейност през юни 2018 г. Най-често участници в групата изкупували необработен тютюн от производители и го доставяли в стопанска сграда край Цалапица и в къща в Пловдив. Там тютюнът бил нарязван, пакетиран и изпращан на клиенти в страната по куриерски фирми.", "date": "2019.10.16", "title": "Разбиха престъпна група за нарязан тютюн в Пловдив"}
{"url": "https://www.novinite.bg/articles/181390/Izmamnik-se-predstavi-za-policaj-prebi-starica-i-otkradna-3-bona", "text": "Представящ се за полицай нахлу в дома на възрастна жена и открадна 3000 лева. За броени часове пловдивски криминалисти разкриха и задържаха мъжа. В понеделник 77-годишната потърпевша разказала пред служители на Първо РУ, че около 17 ч. на входната врата на апартамента й позвънил непознат и се представил за служител на реда.Влизайки навътре, измамникът нанесъл удар на домакинята и й отнел сумата от 3000 лева, след което избягал.Незабавно по случая бил сформиран екип от разследващи и предприето издирване, в което се включили и колегите им от отдел „Криминална полиция“.В хода на съвместните оперативни действия са събрани доказателства, че автор на посегателството е 26-годишен жител на Севлиево.С полицейска заповед вчера той бил задържан за срок до 24 часа. Предстои материалите по образуваното досъдебно производство да бъдат внесени в районната прокуратура.", "date": "2019.10.16", "title": "Измамник се представи за полицай, преби старица и открадна 3 бона"}
{"url": "https://www.novinite.bg/articles/181384/Ubitite-balgari-v-Chikago-sa-jertva-na-mentalno-nestabilen-chovek", "text": "Българските граждани са станали невинна жертва на ментално нестабилен човек.Това стана ясно на среща между задграничния представител на МВР в САЩ Георги Овчаров, генералния консул на България в Чикаго Иван Анчев и сержант Перес, водещ разследването на чикагската полиция.Според водещите разследването българските граждани са станали невинна жертва на ментално нестабилен човек, открити са детайли по време обиските в дома му, които ясно сочат, че мъжът е имал мания за преследване и е психически нестабилен.На извършителя е взета постоянна мярка за неотклонение, повдигнати са му пет обвинения за убийство първа степен, което съгласно законодателството на щата Илинойс означава, че ще му бъдат поискани пет доживотни присъди, тъй като в щата няма смъртно наказание.На задържания е назначен служебен адвокат и по негов съвет той не дава никакви изявления по случая.Овчаров уточни, че от самото начало на инцидента случаят се координира лично от министъра на вътрешните работи Младен Маринов и по негово разпореждане офицерът ни за връзка е командирован в Чикаго. Целта е оказване на пълно съдействие на местната полиция и защита на интереса на българските граждани, които живеят там. По думите му българската страна е поела ангажимент да подпомогне разследването с извършване на необходимите проверки чрез европейските служби за установяване на евентуално криминално минало или подобни прояви на извършителя на територията на Европа.", "date": "2019.10.16", "title": "Убитите българи в Чикаго са жертва на ментално нестабилен човек"}
{"url": "https://www.novinite.bg/articles/181403/Boris-Djonsan-shte-iska-otlagane-na-Brexit", "text": "Бритaнcкият прeмиeр e гoтoв дa пoиcкa oтлaгaнe нa излизaнeтo нa Вeликoбритaния oт EC, cъoбщи Sky Nеws. Cъoбщeниeтo идвa oт oфиca нa прeмиeрa Бoриc Джoнcън.Oт тaм ca oбявили, чe тoй e гoтoв дa изпрaти пиcмo c иcкaнe зa oтcрoчкa. Пocлeднитe прeгoвoри c eврoпeйcкитe прeдcтaвитeли oтнoвo нe дaдoхa рeзултaти.Пaрлaмeнтът вeчe глacувa зaкoн, cпoрeд кoйтo прeмиeрът e длъжeн дa иcкa oтлaгaнe. Cпoрeд зaкoнa нe мoжe дa ce cтигнe дo излизaнe oт EC бeз cпoрaзумeниe. Прeмиeрът щe пoиcкa oтcрoчкa, aкo пaрлaмeнтът нe приeмe пocлeднитe му прeдлoжeния. Дeпутaтитe трябвa дa глacувaт прeдлoжeниятa нa 19-ти oктoмври. Дo тoгaвa трябвa дa e яcнo и кaкви ca дoгoвoркитe c EC. В EC призoвaхa бритaнcкoтo прaвитeлcтвo дa прeдcтaви cвoитe прeдлoжeния прeди cрeщaтa нa върхa.", "date": "2019.10.16", "title": "Борис Джонсън ще иска отлагане на Brexit"}
{"url": "https://www.novinite.bg/articles/181372/Prezidentat-na-Turciya-Nyama-da-prekratim-akciyata-v-Siriya", "text": "Президентът Реджеп Тайип Ердоган каза късно вчера, че отхвърля искането на американския си колега Доналд Тръмп за прекратяване на антитерористичната операция на Турция в Северна Сирия, съобщи БГНЕС.\"Г-н президентът /Доналд Тръмп – бел. ред./, поиска да обявим прекратяване на огъня. Никога няма да го направим\", каза Ердоган като повтори, че Турция изключва всякакви преговори с терористи.\"Не е възможно прекратяване на огъня в Сирия, докато отрядите на ПКК не се евакуират от граничната зона\", каза той и добави: \"Казах му, че Турция няма да преговаря с терористите\". Турският президент обяви, че целта на операцията „Мирна пролет“ е ПКК да се премести отвъд 32 километровата зона в Северна Сирия. По отношение на ключовия град Манбидж Ердоган коментира, че терористите не трябва да остават там.\"Режимът на Асад, влизащ в Манбидж, не е много негативен (като развитие), но ПКК трябва да напуснат\", посочи президентът и уточни, че разговорите с американски и руски представители за Манбидж и Айн Ал-Араб (Кобани) продължават.Турският президент изтъкна, че страната му не се притеснява от санкции. Коментарите на Ердоган идват ден, след като САЩ обявиха санкции срещу две турски министерства и трима висши държавни служители заради антитерористичната операция на Турция в Североизточна Сирия.", "date": "2019.10.16", "title": "Президентът на Турция: Няма да прекратим акцията в Сирия!"}
{"url": "https://www.novinite.bg/articles/181409/Grisho-napusna-bezslavno-turnira-v-Stokholm-dopusna-obrat", "text": "Родна ракета №1 Григор Димитров допусна разочароващо поражение в първия си двубой от ATP 250 в турнира в Стокхолм. Българинът загуби след обрат от Сам Куери от САЩ - 7:6(7), 3:6, 6:7(3) в мач от втори кръг.Това е първа загуба за Гришо от този съперник в четири двубоя помежду им до този момент. Българинът допусна трето поредно поражение след загубата от Александър Бублик в Чънду, последвана от поражение на старта в Пекин от Андрей Рубльов. 50-тият в света американец успя да променни коренно играта си и да покачи нивото си в средата на втория сет, като в същото време Димитров доста рязко започна да греши твърде много, дори когато не изглеждаше особено затруднен. Третата част беше много оспорвана, но за съжаление отиде на сметката на Куери след слаб тайбрек от ракетата на Димитров. В рамките на целия мач, продължил 2 часа и 14 минути, Куери не позволи на Григор да стигне до нито една точка за пробив в неговото подаване. На четвъртфиналите Куери ще се изправи срещу победителя от двубоя между Пабло Кареньо Буста или щастливия губещ от Италия Джанлука Маджер.Първата част влезе в тайбрек без пробиви, а единствената точка за такъв беше спасена от Димитров в третия гейм. Българинът обаче изглеждаше далеч по-изобретателен и стабилен при по-дългите разигравания. Това надмощия се реализира в началото на тайбрека, който започна с два минибрейка и преднина от 6:2 за Григор Димитров. Последва обаче необясним срив в неговата игра - той на свой ред загуби два пъти подаването си и пропусна цели 5 сетбола, 3 от които при негов сервис. Все пак Куери сгреши отново при 7:7 точки, а Димитров успя да се измъкне от грандиозен обрат и затвори сета в своя полза.Григор изпусна да се възползва от по-колеблив първи гейм на Куери на старта на втория сет и американецът все пак го взе, без да се стига до точка за пробив. Последваха четири гейма за сервиращите, но в шестия гейм Димитров изигра много слаб сервис гейм и беше пробит на 0. До края американецът не допусна колебания от начален удар и продължи мача без да даде дори точка за пробив в два сета на съперника си.Третата решителна част започна със стабилна игра от начален удар и на двамата тенисисти. Куери имаше известни проблеми в четвъртия гейм, където на два пъти изостана - първо с 0:15, а след това с 15:30, но отново успя да се измъкне без да трябва да спася брейкбол. Сходен сценарий се повтори и в шестия гейм - 15:30 за Димитров при сервис на Куери, но три поредни точки и гейм за американеца. В осмия Куери отново имаше проблеми, но пак се спаси след равенство при 30:30, а след това и още веднъж. В следващия гейм, при резултат 4:4, Димитров се измъкна от много тежка ситуация, спасявайки брейкбол, който представляваше скрит мачбол за Куери. Стигна се до нов тайбрек без Куери да даде нито една точка за пробив на Димитров в рамките на целия мач. Там американецът този път показа по-здрави нерви, повече агресия и повече точност, поведе с 4:0, а след това и с 6:1 и макар Димитров да се задържа още няколко минути, Куери се поздрави с крайния успех без излишна драма. ", "date": "2019.10.16", "title": "Гришо напусна безславно турнира в Стокхолм, допусна обрат"}
{"url": "https://www.novinite.bg/articles/181366/Shte-ostane-toplo-s-maksimalni-temperaturi-mejdu-22-i-27", "text": "Днес отново ще бъде слънчево и почти тихо. Преди обяд на много места в Източна България ще има ниска облачност или мъгла. Ще остане топло с максимални температури между 22° и 27°, в София - около 25°.В планините ще бъде слънчево. Ще духа слаб вятър от юг-югозапад. Максималната температура на височина 1200 метра ще е около 20°, на 2000 метра - около 12°.Над Черноморието преди обяд ще има ниска слоеста облачност или мъгла. След обяд ще бъде слънчево. Ще духа слаб вятър от изток-югоизток. Максималните температури ще бъдат между 19° и 21°. Температурата на морската вода е 19-20°. Вълнението на морето ще бъде 1-2 бала.", "date": "2019.10.16", "title": "Ще остане топло с максимални температури между 22° и 27°"}
{"url": "https://www.novinite.bg/articles/181368/Otkriha-izlojenieto-Dni-na-karierata-v-TU", "text": "Днес се откри тазгодишното издание на изложението, „Дни на кариерата“, което се провежда за 14-та поредна година в в Техническия университет-София и във филиала в Пловдив и „Факултет и колеж“ - Сливен, с рекорден брой участници - над 142 фирми, които са водещи за развитието на икономиката в България.На откриването присъстваха Милена Дамянова - председател на Комисията по образованието и науката на Народното събрание, Таня Михайлова, зам.-министър на Министерството на образованието и науката, Васил Велев, председател на Асоциацията на индустриалния капитал в България и на Съвета на настоятелите на ТУ- София, много работодатели, преподаватели и студенти. „Благодаря на всички, които се отзоваха на общия призив да помогнем на бъдещите инженери и специалисти на България да намерят верния и успешен път на своето професионално развитие. Все по-важно е учебният процес да сверява часовника си с бурното развитие на технологиите, техниката и конкуренцията. Наша задача е да обучим студентите по програми и по специалности, които да отговарят на днешните огромни предизвикателства в областта на динамично развиващите се сектори на индустрията.Дори ние, преподавателите от ТУ-София, всекидневно, следим за ярките постижения на днешните учени и наши възпитаници, някои от които са топ мениджъри на големи световни корпорации“ - каза в словото си при откриването на събитието, ректорът на ТУ-София, чл.-кор. проф. д.т.н. инж. Георги Михов. Той посъветва студентите да се възползват максимално от възможностите на изложението, да се срещнат с бъдещите си работодатели и да изберат най-доброто работно място за себе си. „Моето пожелание днес е: един ден Вие да сте в ролята на работодатели, да предлагате работни места и да търсите специалисти от нашия университет. Така ще задържим и Вас и бъдещите поколения в нашата страна, която има огромна нужда от способни млади хора, готови да се посветят на изграждането на високотехнологична и просперираща България“ - допълни проф. Михов.Интересът към изложението бе много голям. Стотици студенти още от ранните часове на деня започнаха да се информират за предлаганите работни места, стажове и възможности за своето професионално развитие. На 17-ти октомври изложението продължава във филиала на ТУ-София в Пловдив и във „Факултет и колеж“ - Сливен.", "date": "2019.10.16", "title": "Откриха изложението „Дни на кариерата“ в ТУ"}
{"url": "https://www.novinite.bg/articles/181375/Zadarjaha-policaj-za-ubijstvoto-na-srabskiya-politik-Oliver-Ivanovich", "text": "Полицията в Косово задържа по време на специална операция заподозрян за участие в убийството на сръбския политик Оливер Иванович, съобщи БГНЕС.Иванович бе убит от неизвестни лица в Косовска Митровица на 16 януари 2018 г. Бившият заместник-министър по делата на Косово и Метохия в сръбското правителство последно ръководеше партията \"Свобода, демокрация, справедливост\".В сряда сутринта специалните сили на косовската полиция ROSU са нахлули в северната част на сръбския регион, населена от сърби, с две дузини бронирани машини с автоматично оръжие.\"Потвърждаваме, че в сутрешните часове в Северна Косовска Митровица се проведе полицейска акция като част от разследването на убийството на Оливър Иванович. Операцията е извършена въз основа на съдебно разпореждане. В резултат на акцията е задържан косовски полицай, а друг е издирван\", каза Келяни цитиран от „Газета Експрес“.Всяко навлизане на специалните сили на косовската полиция в северната част на региона предизвиква възмущение от Белград и местните сърби.", "date": "2019.10.16", "title": "Задържаха полицай за убийството на сръбския политик Оливер Иванович"}
{"url": "https://www.novinite.bg/articles/181376/Koj-shte-zameni-Bobi-Mihajlov-Opciite-sa-dve", "text": "Сюрпризиращата оставка на Борислав Ми­хайлов означава, че се задава нов конгрес, на който да бъде избран новият президент на БФС. И идва въпросът - кой ще замести, поне временно, досегашния президент на централата.Уставът на Футболния съюз гласи: \"При подаване на оставка, трай­на невъзможност да изпълнява за­дълженията си или смърт, право­мощията на президента се изпъл­няват от първия вицепрезидент, а при невъзможност или отказ от негова страна - от друг вице­президент, избран от ИК, до про­веждането на конгрес\".Това означава, че в петък на Изпълкома, ако оставката на Ми­хайлов бъде приета, то тогава трябва да бъде назначена и дата за нов Конгрес. А функциите му като първи вицепрезидент би трябвало да изпълнява Йордан Лечков. Тук обаче е тънкият момент, защото той не може да поеме временно функциите на Михайлов, поради причината, че в момента е кандидат за кмет на Сливен. Та­ка възможностите за временен президент са Михаил Касабов и Атанас Фурнаджиев.", "date": "2019.10.16", "title": "Кой ще замени Боби Михайлов? Опциите са две"}
{"url": "https://www.novinite.bg/articles/181394/Proshtavame-se-s-Milcho-Leviev-v-petak", "text": "Поклонението пред Милчо Левиев (1937-2019) ще бъде в петък, 18 октомври, от 11:00 до 14:00 ч., във фоайето на зала \"България\", съобщават от Софийската филхармония.Мястото е избрано от близките на големия музикант.Музикантът е носител на много награди, сред които най-високото държавно отличие орден \"Стара планина\" (1997), на награда \"Кирил и Методий\" - I степен (2008), на La Medaile d` l`Academie Internationale des Arts, Париж, Франция, и Doctor Honoris Causa на Академия за музикално и танцово изкуство, Пловдив, България, 1995.Преподавател е във факултета по джаз музика в University of Southern California, Лос Анджелис от 1988 -1998, в музикалното училище GROVE, Los Angeles, от 1974 до 1992. Музикален директор на джаз клуб \"Come back Inn\" във Венис, Калифорния от 1981 до 1990. Има и награда \"Dramalogue\" USA през 1987 за най-добър музикален директор.Автор е на аранжимента на \"Blue Rondo a la Turk\" (композиция на Дейв Брубек), присъстващ в отличения с награда \"Грамми\" през 1982 албум на Ал Джароу \"Breakin` Away\", номинация за награда \"Грами\" за най-добър вокален аранжимент на композицията на Чарли Паркър, записана от Манхатън Трансфър за албума \"Mecca For Moderns\" от 1981.Левиев е автор на композиции и аранжименти, и участвал като изпълнител в Американската джаз филхармония, Симфоничния оркестър на Бевърли Хилс, Софийската филхармония, Симфоничния оркестър на българското радио и други. Музикален ръководител е на Биг бенда на Българското национално радио и телевизия между 1962 и 1966. Композирал е музика за много български игрални, анимационни и документални филми от 1963 до 1968. Носител е на наградата на критиката от джаз фестивала в Монтрьо през 1967. Лидер и пианист е в джаз-квартета Фокус `65 от 1965 до 1970.Музикален ръководител и щатен композитор в Държавния драматичен театър в Пловдив, както и преподавател по камерна музика в Държавното музикално училище в Пловдив (1960-1962).През 1959 е удостоен с втора награда на Международния младежки конкурс за композиция във Виена, Австрия. От 1999 г. маестро Левиев води музикални семинари в Нов български университет, които в последствие прерастват в майсторски класове, като през 2009 г. създава Фонд \"Милчо Левиев & Вики Алмазиду\" със средства на проф. Левиев, Вики Алмазиду и Нов български университет.", "date": "2019.10.16", "title": "Прощаваме се с Милчо Левиев в петък"}
{"url": "https://www.novinite.bg/articles/181407/Lyubo-Penev-izrigna-Balgariya-ne-zaslujava-tozi-sram-da-pochistim-bolnoto-myasto", "text": "Легендите на българския футбол - червеният Любо Пенев и синият Ники Илиев, изразиха публична позиция, свързана със скандалите около БФС в последните часове. Те публикуваха открито писмо, което гласи следното:", "date": "2019.10.16", "title": "Любо Пенев изригна: България не заслужава този срам, да почистим болното място"}
{"url": "https://www.novinite.bg/articles/181370/Megadeloto-KTB-prodaljava-razpitvat-osnovniya-svidetel", "text": "Мегаделото „КТБ” продължава с разпит на основния свидетел на обвинението Бисер Лазов.Вече два месеца бившата дясна ръка на Цветан Василев отговаря на въпроси на прокуратурата за това как са се финансирали различни фирми. По-голямата част от тях, твърди Лазов, са били „бушони”, чрез които е източвана банката. ", "date": "2019.10.16", "title": "Мегаделото „КТБ” продължава, разпитват основния свидетел"}
{"url": "https://www.novinite.bg/articles/181378/Detska-bolnica-v-Sofiya-posreshta-decata-s-potresavashti-usloviya", "text": "Падаща мазилка и стари легла посрещат болните деца в отделението по нефрология в \"Проф. Иван Митев\" в София. При пристигането си в лечебното заведение Кремена Кунева, майка на малък пациент на болницата, заварва олющени стени, счупени щори и липса на консумативи.По думите й лошата материална база контрастира с добрите лекарски грижи. \"Попадайки в тези условия, грижите, които бяха положени, отношението на сестрите и лекарите бяха невероятни. Обстановката, в която се наложи да останем беше потресаваща”, каза Кремена пред Нова тв.В отделението има само една тоалетна за персонала и пациентите, но няма сапун и дезифенктант. \"Условията не са задоволителни - стените са излющени, боя е паднала, замаска е паднала. Ние сме сложили едни стикери, а шкафчетата са от преди 25 години”, каза още доц. Мария Гайдарова, началник на Клиниката по детска нефрология и детска хемодиализа.", "date": "2019.10.16", "title": "Детска болница в София посреща децата с потресаващи условия"}
{"url": "https://www.novinite.bg/articles/181408/SASht-bie-trevoga-Turciya-ima-50-nashi-yadreni-bombi-speshno-tryabva-da-gi-premestim", "text": "Официални представители на САЩ преразглеждат план за преместването на 50 ядрени бомби на Съединените щати, които са съхранявани във военновъздушна база в Турция в разгара на военната офанзива на Анкара в Северна Сирия.Сега оръжията се държат като \"залог\" от турския президент Реджеп Ердоган, заяви високопоставен служител пред The New York Times.Ядрените бомби от периода на Студената война B61 са разположени на 100-250 мили от сирийската граница, посочва The Guardian.Бивш американски служител заяви, че на предложението бомбите да бъдат преместени, турските дипломати са отговорили, че страната ще започне да разработва свои собствени.\"Потенциалните проблеми от тези ядрени бомби са били обсъждани в продължение на десетилетия\", каза още бившият служител. \"И сега стигнахме до момент, в който това се превърна в проблем, невъзможен за игнориране\".По-рано Ердоган бе заявил желание да засили ядрения арсенал на Турция.\"Някои държави имат ракети с ядрени бойни глави, не само една или две. Но същите тези държави казват, че Турция не бива да има такива ракети. Не съм съгласен с това\", каза Ердоган миналия месец, цитиран от Анадолската агенция.На 6 октомври президентът Доналд Тръмп заяви, че САЩ ще изтеглят всички войски от Североизточна Сирия, прочиствайки пътя за турско въздушно и сухопътно нахлуване. Войските на Ердоган започнаха нападение в сряда, а сухопътните сили нахлуха по-късно същия ден.В понеделник руските военни сили патрулираха до границата между Сирия и Турция, което показва, че Москва иска да запълни вакуума на сигурност след изтеглянето на американските войски от региона миналата седмица, пише Fox News.Тръмп от своя страна заяви, че САЩ \"ще използват агресивно икономическите санкции, за да се насочат към онези, които позволяват, улесняват и финансират действията в Сирия\". \"Готов съм напълно да унищожа икономиката на Турция, ако турските лидери продължат да вървят по този опасен и разрушителен път\", каза Тръмп. Страните-членки на ЕС обещаха да преустановят износа на оръжие за Турция заради военните операции в Сирия, както и осъдиха нахлуването на Анкара в Северна Сирия.", "date": "2019.10.16", "title": "САЩ бие тревога: Турция има 50 наши ядрени бомби, спешно трябва да ги преместим"}
{"url": "https://www.novinite.bg/articles/181393/Erdogan-kategorichno-izklyuchva-vsyakakvi-pregovori-s-kyurdskite-bojci-v-Siriya", "text": "Турският президент Реджеп Тайип Ердоган категорично изключва всякакви преговори с кюрдските бойци в Сирия, като заяви, че единственият им вариант е да хвърлят оръжието и да се оттеглят.Той отхвърли призивите от чужди сили, включително САЩ, които поискаха прекратяване на огъня в продължаващата седмица операция на Турция в Северна Сирия.\"Има някои лидери, които се опитват да посредничат... Никога в историята на турската република не е имало такова нещо като това държавата да седи на една и съща маса с терористична организация\", каза Ердоган в реч пред парламента.\"Нашето предложение е точно сега, до вечерта, всички терористи да хвърлят оръжието, оборудването и всичко, да унищожат всичките си капани и да излязат от безопасната зона, която сме определили\", каза той, цитиран от АФП и БГНЕС.\"Това е най-бързият начин за решаване на проблема в Сирия\", добави той.Турция стартира операция „Мирна пролет“ на 9-ти октомври с цел създаване на „безопасна зона“ в Северна Сирия, която да изтласка обратно кюрдските бойци от турската граница и да даде възможност за връщане на сирийските бежанци.Ердоган каза, че след като бъде създадена безопасната зона, „простираща се от Манбидж до границата с Ирак“, операцията ще „приключи от само себе си“.", "date": "2019.10.16", "title": "Ердоган категорично изключва всякакви преговори с кюрдските бойци в Сирия"}
{"url": "https://www.novinite.bg/articles/181369/Dneven-horoskop-za-sryada", "text": "По време на среща или дискусия по време на работа ще осъзнаете, че имате проблем с общуването. Оказва се, че не се изразявате особено правилно и това поражда доста недоразумения. Опитайте да коригирате това.Това, че фантазиите ви не са истински, не означава, че не се отразяват на истинския ви живот. Спрете да се притеснявате за миналото и се фокусирайте върху настоящето. Това ще ви се отрази много добре.Днес вие ще бъдете на едно мнение, а абсолютно всички около вас- на друго. В това няма нищо лошо и изобщо не е необходимо да се опитвате да ги убеждавате в нещо. Ще се получат доста добри дискусии днес. Вижте повече на:  ", "date": "2019.10.16", "title": "Дневен хороскоп за сряда"}
{"url": "https://www.novinite.bg/articles/181380/Djenifar-Anistan-veche-e-v-Instagram-razvalnuva-hilyadi-sas-SNIMKA", "text": "Дженифър Анистън вече е в Инстаграм. Това предизвика огромен интерес сред феновете ѝ. Бившата актриса от „Приятели“ е част от холивудските звезди, които отказват да ползват социалните мрежи.  Затова регистрацията ѝ в Инстаграм накара платформата да се срине за кратко, тъй като хиляди почитатели побързаха да последват акаунта на Анистън. За един час страницата на звездата привлече повече от 116 000 последователи, а първата ѝ публикация събра стотици хиляди харесвания. В момента Дженифър има над 6 милиона последователи. Потребителите на Инстаграм бяха очаровани от първия пост на Анистън. Актрисата качи селфи, на което присъства основният каст на „Приятели“. Под снимката с бившите ѝ колеги, тя написа:„Сега сме ПРИЯТЕЛИ и в Инстаграм.“Включването на Анистън в социалната мрежа беше поощрено от колежката ѝ Рийз Уидърспун, която написа следния коментар:„Дааа. Добре дошла, Джен!“Последваха коментари и приветствия от много други холивудски звезди. 50-годишната актриса беше на 25 години, когато пое ролята на Рейчъл Грийн в хитовия сериал.Този месец Анистън отхвърли възможността да се заснеме филм за „Приятели“. „Нашите продуценти не биха искали това, не биха ни позволили“, каза тя. ", "date": "2019.10.16", "title": "Дженифър Анистън вече е в Инстаграм, развълнува хиляди със СНИМКА"}
{"url": "https://www.novinite.bg/articles/181396/Pop-folk-furiyata-Andrea-Az-zaryazah-Kobrata-SNIMKA", "text": "Поп-фолк фурията Андреа заяви, че именно тя е приключила връзката с най-добрия ни боксьор Кубрат Пулев. Певицата отговаря на въпроси на фенове в социалните мрежи, а един от тях се интересуваше едностранно ли е било решението за раздялата й с Кобрата. „Това беше мое решение“, отсече русата изкусителка. Припомняме, че наскоро в интервю за „Монитор“ Пулев заяви, че не таи лоши чувства към бившата си половинка.„Скарахме се много крайно няколко пъти, разделихме се няколко пъти. Тя е невероятен човек, уникален, говорихме си много по въпроса, но в крайна сметка, когато няма разбирателство и една връзка дълго време не върви към развитие и за двете страни е редно да се намери път да тръгнат нещата по съвсем различен начин.“, разказа ни той. Междувременно Андре издаде, че не се чувства щастлива, но не е и нещастна. Тя е готова с 10 нови парчета, но чака удобен момент за разпространението им. В момента изпълнителката е в Румъния, където има участия, но освен с музика, планира да се занимава и с рисуване и обещава изненада в тази посока.", "date": "2019.10.16", "title": "Поп-фолк фурията Андреа: Аз зарязах Кобрата (СНИМКА)"}
{"url": "https://www.novinite.bg/articles/181397/Linet-ot-Otchayani-saprugi-vleze-v-zatvora", "text": "През следващите две седмици актрисата Фелисити Хъфман, прочула се с ролята си в сериала \"Отчаяни съпруги\", ще бъде известна като затворничка No.77806-112, след като се яви във федерален затвор в Калифорния, за да излежи 14-дневната си присъда, съобщават Асошиейтед прес, БТА и Ройтерс.56- годишната Хъфман се е явила доброволно в затвора в Дъблин в района на залива на Сан Франциско, Калифорния, придружена от съпруга си, актьора Уилям Мейси, съобщават представителите на актрисата от TASC Group.Затворът, в който Фелисити Хъфман ще прекара две седмици, е с ниска степен на охрана. В миналото в него е лежала друга известна особа - \"Холивудската Мадам\" Хайди Флайс. Подобно на останалите затворнички Хъфман ще получи униформа и бельо и към нея ще се обръщат с номера й. Актрисата ще дели стая и тоалетна с три жени.През септември Фелисити Хъфман беше осъдена на 14 дни затвор, след като се призна за виновна по обвиненията, че е платила подкуп, за да улесни влизането на дъщеря си София в престижен университет.На актрисата бяха наложени също глоба от 30 000 долара, 250 часа обществено полезен труд и едногодишна пробация. В корупционната схема бяха обвинени над 50 души", "date": "2019.10.16", "title": "Линет от \"Отчаяни съпруги\" влезе в затвора"}
{"url": "https://www.novinite.bg/articles/181398/Omeknaliyat-Bobi-si-tragva-prez-zadniya-izhod-ostavkata-mu-be-podadena-nasila", "text": "Президентът на БФС Борислав Михайлов сдаде властта. Това доскоро звучеше като изречение от фантастичен филм, защото босът се беше окопал в БФС, а край себе си допускаше само най-близки хора - Йордан Лечков, Емил Костадинов, Камен Костадинов, Атанас Фурнаджиев, Михаил Касабов и няколко други. Вчера обаче Бобката изплю кокала.За членове на Изпълкома пък Боби предлагаше все доверени лица, които държи на каишка. Пример за такъв в новото издание на управителното тяло е и един пловдивчанин - Димитър Георгиев-Аргира, който не е ясно какво върши в БФС, но пък е верен на шефа...Постоянно се чуваха и гласове от футболни хора, специалисти и журналисти, че Борислав Михайлов е кукла на конци на боса на Лудогорец - Кирил Домусчиев. Като доказателство те прилагаха безметежния рейд на разградчани в последните 9 сезона у нас и съдийския комфорт, който \"орлите\" имат. Факти.Оставката по принцип е морален жест, който бива аплодиран, когато е подадена по мъжки начин. Вчерашният случай бе всичко друго, но не и мъжка или достойна постъпка на Михайлов. Оттеглянето му бе поискано от премиера Бойко Борисов, заради слабите резултати на националния отбор, тежкото поражение от Англия и проявите на расизъм на стадион по време на съответната европейска квалификация. Първата реакция бе на отказ, пресаташето на БФС дори обяви, че оставка няма да има, защото няма причина за такава. Изненадани нямаше, никой не е очаквал Бобката да се предаде толкова лесно. Все пак, виждали сме го да омаловажава и други скандали, да се бъзика с негативни резултати на националите и с журналистки, да лее акъл като последна инстанция, макар и впиянчена.Часове по-късно Боби омекна и метна оставка. Така той доказа тезата на опонентите си, че е непоследователен и алкохолното опиянение често го кара да не знае какво прави и говори (нека да видим дали в петък членовете на Изпълкома няма д аотхвърлят оставката на своя покровител).", "date": "2019.10.16", "title": "Омекналият Боби си тръгва през задния изход, оставката му бе подадена насила"}
{"url": "https://www.novinite.bg/articles/181401/Antoniya-Petrova-Batinkova-lee-jlach-kam-majki-Imate-parshivi-kosi-i-ste-debeli", "text": "Самочувствието на Антония Петрова-Батинкова нараства правопропорционално с напредването на годините й. Миската сътвори грозна махленска свада преди дни в личния си профил в Инстаграм и ясно показа, че не може да търпи критика. Виртуалната драма започна след като Антония качи куп снимки на сина като към всяка описа как детето й е истинско чудо, защото се развивало изключително бързо и едва ли не било феномен. Натякването, че малкият Благовест е като никое друго дете, разгневи други майки. Ядосаните дами изписаха куп коментари под снимките, в които обясняват, че всъщност техните деца се развиват нормално и никое хлапе не бива да бъде хвалено по този начин. Вместо да си замълчи и да подмине критиките, Антония показа, че не търпи някой да не е съгласен с нея. Вместо да се грижи за сина си, миската отдели часове, за да отговори на всяка майка, отправила й критика. Интересното е, че иначе образованата блондинка с юридическа диплома демонстрира крайно груб изказ и заля опонентките си с обидни квалификации. За да замаже положението, Антония първоначално обясни, че отговорите са на администраторите на профила й, но после потвърди, че стои зад изказаните позиции. \"Много моля всички дебели философки, които са с деца над 1 година и които все още не могат да влязат във форма и обясняват наднорменото си тегло с това, че някога са родили, да не изказват мнение под перфектните ми снимки и съвършените ми клипове с безупречен външен вид, стил и вкус\", атакува миската.Отговорът на ядосаните майки не закъсня. Някои от тях също преминаха границата на добрия тон и превърнаха свадата в кокошкарник. Антония продължи с атаките: \"Кой го казва! Една дебела жена с пършива, несресана коса и плешив мъж има наглостта да коментира въобще четвъртата по красота в света, Мисис Русия и Мис България\", изригна блондинката.Новоизлюпената коментаторка в Папараци винаги е демонстрирала високо самочувствие, но откакто е на екран, егото й е скочило до небесата. Няма как иначе да бъде обяснено изхвърлянето й: \"Може да наричате всеки както си искате, но Антония Батинкова и Ивайло Батинков са красиви, известни, богати, влюбени и щастливи, колкото и това да ви дразни. Но те не знаят за вашето жалко, нещастно съществуване. А-а-а, и отслабнете, че имате 5 реда бюст, а бюстът ви го няма, талията също! Ха-ха-ха!\", гласи един от най-грозните коментари от страна на блондинката", "date": "2019.10.16", "title": "Антония Петрова-Батинкова лее жлъч към майки: Имате пършиви коси и сте дебели"}
{"url": "https://www.novinite.bg/articles/181373/Zakopchaha-petima-za-rasistkite-obidi", "text": "СДВР от снощи провежда спецоперация по издирване на феновете, показали расистки жестове по време на мача България-Англия в София.До момента петима от тях вече са открити и са отведени в 1-во РПУ в София за обяснения. Полицейските действия продължават на територията на София, съобщи БНР, позовавайки се на свои източници в полицията, които разкриха, че има хора и от провинцията, от съседни на София градове, които ще бъдат издирени и закарани в полицейските управления.Мачът, завършил със загуба на българския национален отбор с 0:6, беше спиран на два пъти през първата част заради расистки скандирания от страна на част от българските запалянковци. Поведението на тези фенове стана причина за изключително сериозен скандал в българския футбол, а и за обвинение на страната ни.", "date": "2019.10.16", "title": "Закопчаха петима за расистките обиди"}
{"url": "https://www.novinite.bg/articles/181374/Dashteryata-na-Stoyanka-Mutafova-spodeli-trevoga-za-zdraveto-j", "text": "Лeгeндaрнaтa aктриca Cтoянкa Мутaфoвa зaкъca c кръcтa cлeд инцидeнт прeз изминaлoтo лятo. Тoвa пишe в днeшния cи брoй в. „Тeлeгрaф“.\"Лятoтo имaшe прoблeми и лeжa в бoлницa. Пocтaвихa ѝ пeйcмeйкър, зaщoтo пулcът ѝ бeшe пaднaл дo 40. Лeкaритe кaзaхa, чe e нeвъзмoжнo дa живee c тaкъв пулc\", рaзкaзa в \"Пaпaрaци\" дъщeря ѝ Мaрия Грубeшлиeвa.Тя дoпълни: \"Тъкмo ce oпрaви oт тoвa, и взe, чe пaднa.Зa щacтиe нищo нe cи cчупи, нo ѝ ocтaнa някaкъв прoблeм c кръcтa. Явнo някaкъв нeрв притиcнa и ceгa, кoгaтo врeмeтo e cтудeнo или дъждoвнo и зaпoчвa дa я бoли.Нe e нищo фaтaлнo oбaчe. Нe ce умирa oт тoвa. Блaгoдaря нa дoктoритe, кoитo ce грижeхa зa нeя!\".Мутaфoвa вeчe ce чувcтвa дoбрe и oщe тaзи нeдeля - 20 oктoмври, щe мoжe дa я глeдaмe нa cцeнaтa нa тeaтър \"Cълзa и cмях\" c прeдcтaвлeниeтo \"Дoбър вeчeр, cтoлeтиe мoe\".Муки пoяcни oщe, чe cнимкaтa, кoятo oбикaля интeрнeт прocтрaнcтвoтo, чe Cтoянкa Мутaфoвa e cпeчeлилa рeкoрд нa Гинec, вcъщнocт e фaлшивa нoвинa.\"Aкo имaшe нeщo тaкoвa, ниe щяхмe дa знaeм. Дo нac нe e cтигнaлo пoдoбнo нeщo\", кaтeгoричнa e Муки.", "date": "2019.10.16", "title": "Дъщерята на Стоянка Мутафова сподели тревога за здравето й"}
{"url": "https://www.novinite.bg/articles/181367/Manolova-malcha-30-sekundi-v-Referendum-nedopusnaha-Boris-Bonev-ot-Spasi-Sofiya", "text": "„Следващите 30 секунди ще ги прекарам в мълчание. Това ще е моят знак за солидарност към другия граждански кандидат Борис Бонев, който не беше допуснат до участие в този формат на \"Референдум\". Аз също не мога да участвам като граждански кандидат в другия формат на обществената телевизия - \"Панорама\".Това заяви тази вечер независимият кандидат за кмет на София Мая Манолова в предаването \"Референдум\" по БНТ при започването на дебата. До участие в предаването бяха допуснати четирима участници - Манолова, Фандъкова, Джамбазки и Игнатов.„Мисля, че никой от тук присъстващите партийни кандидати не би имал против Борис Бонев да участва. Освен писани правила, има и неписани закони и не е справедливо партийните кандидати да са облагодетелствани за сметка на гражданските“, каза още Манолова.„Смятам, че истинският проблем не е в това къде се намира стадионът, а в това, че ксенофобията и национализмът, след като влязоха във властта, отидоха и на стадионите.“ „Влизането на ГДБОП в БФС е действие след събитията, би следвало да се вземат мерки навреме, а не след като е станал проблемът“, каза Манолова по повод расисткия скандал от снощи, възникнал след мача на националния стадион. „Похарчиха се милиони за видеонаблюдение, особено за българското председателство. 3 000 камери в София не е малко, но доколко са ефективни и доколко служат за разкриването на престъпления.“ „Имам основания да го кажа, след като два пъти беше нападната шатрата ми - щаб на кампанията ни, която е пред НДК. Видеонаблюдението не е помогнало да се разкрият вандалите, нито тези хора, лепящи стикери с моя образ по колите на столичани в различни квартали с лепило, което не може да се маха, за да ядоса хората“, каза още Манолова.", "date": "2019.10.16", "title": "Манолова мълча 30 секунди в „Референдум“ - недопуснаха Борис Бонев от „Спаси София“"}
{"url": "https://www.novinite.bg/articles/181371/Hakerite-se-celyat-parvo-po-rutera", "text": "В средата на август „Ню Йорк Таймс“ излиза със статия за кибератаката срещу родната НАП, в която се казва, че защитата е „плашещо слаба”. От тогава за 3 седмици са регистрирани близо милион опити за хакерски атаки от цял свят. Това разкри в интервю за БГНЕС председателят на Асоциацията по куберсигурност Мирослав Стефанов.„През този период всеки, който се занимава с хакване, чул-недочул, започва да сканира и да проучват слабостите. От юли, когато стана хакерската атака, се взеха спешно много мерки, които да подобрят сигурността”, отчита специалистът.Сред важните стъпки от страна на държавата Стефанов отчита решението вицепремиерът Марияна Николова, която оглави спешно сформирания Съвет по киберсигурност към МС. Друга важна стъпка е изготвената наредба с минимални изисквания за защита на информационните системи, които трябва да поддържат държавните предприятия. Даден беше срок до края на ноември да се види кои от предприятията са готови и какво още трябва да направят.„Какво знаем до момента – знаем, че всички хакери по света удрят уязвимостта на входния рутер, към който са вързани всички компютри. Сканират и търсят някаква дупка. Всички дружества трябва да направят тестове за уязвимост, да актуализират т.нар Firmware, за да няма тези дупки в оградата”, обясни Стефанов.По Закона за киберсигурност има 6 или 7 сектора, сред които енергетика и транспорт, чиито държавни предприятия са задължени да проверят киберсигурносста. В случай на съмнения за хакнати данни компаниите трябва до 2 часа да информират Комисията за защита на конкуренцията.Паралелно Асоциацията по киберсигурност посещава и води обучителни семинари в страната как да се предпазят от нежелани хакерски атаки. По време на срещите с бизнеса Мирослав Стефанов препоръчва да актуализират софтуера на рутера, който свързва с интернет доставчика.„Забелязваме, че има рутери по 45 лв., закупени преди 5 години и нито един път не са актуализирани. На хората образно обясняваме, че рутерът е външната врата на блока. Ако е отворена всеки си влиза свободно и си прави, каквото иска”, добави още Стефанов.Друга препоръка е персоналът във фирмите или отделните потребители вкъщи да не се доверяват като предоставят под каквато и да била форма лични данни. Има много случаи, при които лични данни са изтичали по време на компютърни игри в мрежа.До края на ноември се очаква да стартира европроект към Агенцията за насърчаване на малките и средните предприятия, по който фирмите ще могат да кандидатстват за ваучери и да си направят стабилна мрежа.Стефанов очаква до една година ще има конкретни резултати, за да се подобри още повече сигурността в България.", "date": "2019.10.16", "title": "Хакерите се целят първо по рутера"}
{"url": "https://www.novinite.bg/articles/181381/Kamion-blasna-i-ubi-cyalo-stado-s-kozi", "text": "Около 9 часа вчера сутринта между селата Хърсово и Осеновец възникнало пътнотранспортно произшествие, предава \"Дарик Нюз\".Водач на товарен автомобил „Волво“ с плевенска регистрация блъснал стадо кози, които били на пътното платно. Умъртвени са 22 животни, които сасобственост на 25-годишен мъж от село Хърсово.Водачът на автомобила, 24-годишен от село Малчика е правоспособен. Тестван е за алкохол, наличие не е установено.Образувано е досъдебно производство.", "date": "2019.10.16", "title": "Камион блъсна и уби цяло стадо с кози"}
{"url": "https://www.novinite.bg/articles/181385/Presyakoha-kanal-za-falshivi-knijki-v-Lom", "text": "Полицията е разбила канал за фалшиви книжки в Лом, след като спипали шофьор с такава, съобщиха от пресцентъра на областната дирекция на МВР в Монтана.Вчера малко след 9.30 часа в полицията е постъпил сигнал за използване на фалшива шофьорска книжка. Служителите на сектор „Противодействие на икономическата престъпност“ реагирали веднага. Те извършили проверка на лек автомобил „Ауди А4“ с монтанска регистрация на улица „Пристанищна“ в крайдунавския град. От контрола станало ясно, че водачът е 34-годишен жител на град Лом. Той представил свидетелство за управление на МПС, издадено от украинските власти. Ченгетата установили, че документът е неистински. След час пристигнал нов сигнал за използване на неистински шофьорски книжки, на които е придаден вид, че са издадени от властите на Украйна или Молдова. Сигнализиращият предоставил конкретна информация за местен жител, съпричастен към разпространението и най-вероятно към изготвянето на фалшивите документи.При проведеното разследване станало ясно, че 28-годишен местен жител правил и разпространявал книжките, като предварително заснема \"кандидати\". Срещу суми от 500 до 1000 лева мъжът извършвал доставка на неистинските документи.Ченгетата претърсили дома на мъжа. Там те намерили и иззели свидетелство за управление на МПС, издадено от Република Чехия.По случая е образувано досъдебно производство.", "date": "2019.10.16", "title": "Пресякоха канал за фалшиви книжки в Лом"}
{"url": "https://www.novinite.bg/articles/181389/Varna-posreshta-svetovni-top-lektori-za-foruma-Innowave-Summit-2019", "text": "На 18 и 19 октомври Варна ще събере световни имена в сферата на иновациите, маркетинга и технологиите на най-голямото събитие от подобен род в Югоизточна Европа – Innowave Summit 2019. Сред топ лекторите се отличават водещи мениджъри и предприемачи от световни брандове като Apple, Facebook, Google, Amazon, eBay, Trip Advisor, Booking, CNN, Alibaba.com и редица други. На официална пресконференция в Община Варна тази седмица бяха представени акцентите, както и специалната програма и експо зона на тазгодишното издание.„Събитието няма аналог в цяла Югоизточна Европа. Самият аз като организатор нямам търпение да видя на сцената Дрейтън Бърд, Шед Симов, Джина Лондон, Лукас Железни, Джоана Райли, Скот Коен и още много други успели и утвърдени личности в различни сфери. Това, което прави Innowave Summit 2019 толкова забележително е съчетанието между лекционна част и изложение, защото освен невероятната програма с лектори, посетителите ще имат възможност да осъществят т.нар. нетуъркинг с различни компании в специално обособена експо зона“ – сподели Димитър Василев, главен организатор на Innowave Summit 2019. Две големи сцени, зона на изложителите и специална стартъп трибуна ще са на разположение на посетителите, а програмата е повече от разнообразна.В рамките на Innowave Summit 2019 ще се проведе и кръг от световната купа за стартъпи Startup World Cup 2019. Подобно издание се провежда за първи път в България, а участниците ще премерят сили пред жури, съставено от самите лектори на Innowave Summit. Всички посетители ще имат възможност да присъстват на самото състезание, което ще се проведе паралелно с лекциите на специално обособена стартъп трибуна. „Innowave Summit не само постави, но и утвърди мястото на Варна на световната технологична карта. Това е факт, който работи за града още от първото издание!“ – коментира Пейчо Пейчев, зам.кмет на Варна.За поредна година Innowave Summit 2019 се осъществява с подкрепата на Община Варна. Събитието ще се проведе на 18 и 19 октомври в Двореца на културата и спорта във Варна, а на официалния сайт innowavesummit.com можете да получите пълна информация за лекторите, програмата и всички допълнителни организационни подробности. „Моята мисия е да вдъхновявам хората да превръщат своите идеи в реалност“ – споделя Шед Симов, лектор на Innowave Summit 2019 и един от най-продаваните английски автори, създател на книгата без текст и картинки, спечелила награда „Гинес“ за най-многобройни продажби. На официалната пресконференция присъстваха Димитър Василев, главен организатор на събитието, Николай Петканов – експо мениджър, Пейчо Пейчев – зам.кмет на Варна, Стоян Пасев – областен управител, представители на Технически Университет Варна, Икономически Университет Варна и част от изложителите – водещи фирми в сферата на технологиите.", "date": "2019.10.16", "title": "Варна посреща световни топ лектори за форума  Innowave Summit 2019"}
{"url": "https://www.novinite.bg/articles/181388/Piyan-djigit-nahlu-s-kola-v-detska-gradina", "text": "Днес в 7 часа сутринта в Районното управление на МВР в Търговище е получен сигнал, че в близост до детска градина в кв. „Запад“ лек автомобил е ударил друг и го е бутал известно време, след което колата е прехвърлила оградата на градината и я е повредила.\r\nНа мястото на инцидента своевременно е пристигнал екип от полицейски служители, които са задържали въпросния водач на местопроизшествието. Установена е самоличността му: 48-годишен мъж от Разград, живеещ в Търговище.\r\nИзвършен е оглед на колата и на местопроизшествието. На водача е взета проба за алкохол, която е отчела концентрация над 1,2 промила. Водачът е задържан в РУ-Търговище.\r\nНарушителят е известен на полицията с няколко случая на управление на МПС след употреба на алкохол. Срещу рецидивиста е образувано досъдебно производство.\r\n", "date": "2019.10.16", "title": "Пиян джигит нахлу с кола в детска градина"}
{"url": "https://www.novinite.bg/articles/181364/Grisha-Ganchev-dovarshi-Bobi-Napivashe-se-do-1100-ch-BFS-e-alkoholizirana-sekta", "text": "Един от футболните босове с най-голямо влияние - Гриша Ганчев, коментира темата с оставката на шефа на БФС Боби Михайлов. Босът на ЦСКА, който от 25 години налива милиони във футбола, (първо Литекс, сега и ЦСКА-София) използва доста пиперлив език, за да опише Михайлов и привичките му: \"Държавата си отвоюва футбола. Мисля, че това е много добре за всички. Аз нямам думи да се изразя за тази секта, в която превърнаха БФС Боби Михайлов и компания. Алкохолизирана затворена секта. По-лесно е да влезеш в Светия синод, отколкото там. Браво на Борисов и Кралев, че го решиха този проблем. Това са държавници - отвоюваха футбола за държавата. Без значение кой дава пари за клубовете. Не мисля, че ще се появи нова такава секта. Ще почнем пак от нулата и полека-лека ще тръгне работата. \"Българският футбол вече го чакат по-добри времена. Трябва да се вкарат правила, да се направят рестрикции, всичко онова, за което навремето се борихме с Наско Сираков. Ние и заради това напуснахме Изпълкома на БФС. Задължително да започнат да се налагат млади футболисти, които да играят и ще станат нещата, макар и бавно. Нямам фаворит за нов президент, не е моя работа. Само да е човек, който иска да работи и да развива футбола ни, да не пречи, да е компетентен. Да не се напива до 11:00 часа, както правеше Боби. Батето, лека му пръст, беше единствен - можеше да пие по 24 часа в денонощието, но не го хващаше.", "date": "2019.10.16", "title": "Гриша Ганчев довърши Боби: Напиваше се до 11:00 ч., БФС е алкохолизирана секта"}
{"url": "https://www.novinite.bg/articles/181399/Kakvo-yadat-decata-v-lavkite", "text": "Българската агенция по безопасност на храните (БАБХ) провери 2462 кухненски блокове към детски градини и училища, ученически бюфети и столове, съобщиха от агенцията.Проверките са били извършени в периода 24 септември - 11 октомври 2019 г. на територията на цялата страна.Възбранени и насочени за унищожаване са 13,305 кг бисквити, солети и халва с вложени палмови и кокосови мазнини, 13,660 кг кашкавал, 4 кг брашно, 6,544 кг кренвирши, които не са произведени по Утвърден стандарт. 49,77 л безалкохолни напитки и 2,310 л айрян със сол също ще бъдат унищожени, тъй като не са разрешени за предлагане в детски градини и училища.Инспекторите на агенцията са издали 20 акта за административно нарушение и 191 предписания.В същия период са извършени и 18 проверки по сигнали на родители и потребители в училищни столове и лавки, обекти тип \"кухни майки\" в градовете Бургас, Кюстендил, Пловдив и София-град. В училищни бюфети на територията Кюстендил и София е установено предлагане на чипс с различни вкусове, соленки, бисквити и кексчета, които са в несъответствие с Наредба 8.За откритите 57 опаковани храни са издадени предписания за спирането им от реализация и за провеждане на обучение на персонала за стриктно спазване на наредбата.В училищен бюфет на територията на Пловдив е установено предлагане на кроасани с какаов пълнеж, които не отговарят на изискванията в наредбата, за което на управителя е връчен акт.Проверките в обектите за детско и училищно хранене се извършват целогодишно. Най-често констатираните несъответствия са на сградния фонд и технологично оборудване или лошо хигиенно състояние в обектите, липсващи термометри в хладилните съоръжения, не се обявяват алергени в храните и предлагане на храни, които не са произведени по утвърдени стандарти, информират от БАБХ.", "date": "2019.10.16", "title": "Kакво ядат децата в лавките?"}
{"url": "https://www.novinite.bg/articles/181402/Sedem-medicinski-sestri-se-barikadiraha-v-MZ", "text": "Седем медицински сестри се барикадираха в Министерството на здравеопазването и отказват да излязат от там след среща с министър Кирил Ананиев.Те отказват да излязат от сградата, докато исканията им не бъдат изпълнени. Основното от тях е основната им заплата да е 1120 лева, колкото правят две минимални месечни възнаграждения към момента. „Не желаем оставката на министъра, а той да работи ефективно“, категорични са те.Медичките обясниха, че не желаят смяната му, за да не се размие отговорността за неизпълнените им искания. Те настояват болниците да не бъдат търговски дружества, каквито са сега. Други протестиращи медсестри блокираха малко преди обяд част от булевард „Мария Луиза“.Протесиращи все още има пред сградата на МЗ, като те сред тях има и лекари – специализанти, които ги подкрепя. Те пък не са съгласни с новата наредба за придобиване на специалност. За тях основен проблем е идеята да работят три години в лечебно заведение по избор на Министерството на здравеопазването, ако са специализирали за сметка на държавата. Aкo oткaжaт, те щe трябвa дa връщaт държaвнaтa cубcидия. \"Вeчe иcкaмe дa чуeм нeщo кoнкрeтнo oт здрaвния миниcтър“, категорична беше една от протестиращите, медицинската сестра от Coфия Eлeнa Тoнeвa.", "date": "2019.10.16", "title": "Седем медицински сестри се барикадираха в МЗ"}
{"url": "https://www.novinite.bg/articles/181379/Trevojna-statistika-33-ot-decata-v-sveta-sa-nedohraneni-ili-zatlasteli", "text": "Една трета от близо 700 милиона деца на възраст под 5 години са недохранени или с наднормено тегло и се сблъскват със здравословни проблеми през целия си живот като следствие от това. Тези данни са част от доклад на САЩ за храненето в детска възраст, публикуван вчера, информира \"Сабах\". \"Ако децата се хранят зле, те живеят зле\", заяви изпълнителният директор на УНИЦЕФ Хенриета Фор, разкривайки първия доклад на фонда за състоянието на децата от 1999 г. насам. \"Губим позиция в борбата за здравословни диети.\" Проблемите, които някога са съществували в противоположните краища на спектъра на богатството, днес са концентрирани в средите с малки и средни доходи, показва докладът.  Въпреки почти 40-процентовия ръст от 1990 г. до 2015 г. на подобряване на състоянието на бедните страни, 149 милиона деца на 4 или по-малко години все още са твърде ниски за възрастта си - клинично състояние, което уврежда както мозъка, така и развитието на тялото. Други 50 милиона са засегнати от загуба на тегло, хронично и изтощаващо слабеене, също родено от бедност. В същото време половината от децата по целия свят под 5 години не получават основни витамини и минерал - дългогодишен проблем, който УНИЦЕФ нарича \"скрит глад\". През последните три десетилетия обаче в развиващия се свят нараства друга форма на детско недохранване: излишното тегло. \"Тази тройна тежест - недохранване, липса на важни микроелементи, затлъстяване - все по-често се среща в една и съща държава, понякога в един и същи квартал и често в едно и също домакинство\", казва за АФП Виктор Агуайо, ръководител на програмата за хранене на УНИЦЕФ. Във всички възрастови групи повече от 800 милиона души по света са постоянно гладни, а други 2 милиарда ядат твърде много неправилни храни, което води до епидемии от затлъстяване, сърдечни заболявания и диабет. Докладът показва, че Япония оглавява класациите по показатели за детско здраве, с нисък процент на детска смъртност и малко деца с поднормено тегло. Но тя също така оглавява най-ниския процент на детско затлъстяване сред 41 развити страни в Организацията за икономическо сътрудничество и развитие и Европейския съюз. Експертите казват, че има различни фактори за това, но национална програма за училищен обяд също играе ключова роля. \"Училищните обеди с менюта, създадени от специалисти по хранене, се предоставят на всички основни училища и по-голямата част от прогимназиите в цяла Япония,\" каза за АФП Мицухико Хара, педиатър и преподавател от Токийския университет\" Касей Гакуин\". Обедите са задължителни – като не са разрешени пакетирани - и макар че не са безплатни за повечето деца, те са силно субсидирани. Всяко хранене е проектирано така, че да има около 600-700 калории, балансирани между въглехидрати, месо или риба и зеленчуци. \"Училищният обяд е предназначен да осигури хранене, което обикновено липсва в храната у дома\", заяви служителят на образователното министерство Маюми Уеда. \"Мисля, че допринася за хранителния баланс, необходим на децата.\" За разлика от системата на столовата, работеща в някои западни страни, японските училищни обеди обикновено се сервират в класната стая. Обедите са замислени не само за да хранят децата, но и да ги учат. \"В японското училище има и ежедневни уроци, в които се обясняват хранителните елементи, съдържащи се в училищния обяд за деня. Това е добър начин да възпитате децата\", казва Хара. В началните училища учениците използват магнити със снимки на храна и ги поставят в различни категории на бяла дъска, като се учат да разделят протеините от въглехидратите. \"Училищният обяд е позициониран като част от образованието според закона\", казва Уеда. Японското правителство изследва хранителните навици в страната годишно и използва резултатите, за да определи това, което да влезе в училищното хранене, добави тя. Училищните обеди в Япония датират още от 1889 г., когато са осигурени оризови топки и риба на скара за деца, живеещи в бедност в северната префектура Ямагата. Но програмата е разширена в цялата страна, след като Втората световна война приключва, за справяне с глада в детството на фона на сериозен недостиг на храна. А има и други фактори, признава Хара. \"Тъй като много японци живеят здравословно, те се опитват да ядат разнообразна храна, което е добре\", казва той. \"Освен всичко останало ние сме научени да ядем сезонна храна, което също допринася за доброто здраве. Япония е една от редките страни, които обръщат толкова много внимание на храната, свързана с конкретни сезони\", добавя Хара. Резултатите са отразени в статистиката: Япония има едно от най-ниските нива на детска смъртност, а процентът на деца на възраст от 5 до 19 години с наднормено тегло или затлъстяване е 14,42% - далеч по-нисък от повечето други развити страни. САЩ са начело на класацията на УНИЦЕФ - 41,86%, Италия - 36,87% и Франция - 30,09%. Хара казва, че друг фактор в Япония са редовните здравни проверки на грижите за деца. Родителите на бебета получават напомняния от местната власт, а на децата се правят здравни проверки в училище, включително измерване на височината и теглото. Все пак дори Япония не се е избавила напълно от нарастващата тенденция за деца с наднормено тегло и затлъстяване в детска възраст. В Япония, както и на други места, тази тенденция засяга по-малко заможните семейства. \"Децата в бедните семейства са по-склонни да имат наднормено тегло, защото семействата се опитват да намалят разходите\", казва Хара. \"В резултат на това те ядат по-малко протеини, а консумират повече въглехидрати и захар, което води до затлъстяване.\" Училищните обеди са още по-важни за децата в подобни ситуации, казва той. ", "date": "2019.10.16", "title": "Тревожна статистика: 33% от децата в света са недохранени или затлъстели"}
{"url": "https://www.novinite.bg/articles/181405/BDJ-prodava-retro-limuzina-na-chetvart-vek-za-60-bona", "text": "Ретро лимузина Mercedes Е500 на четвърт век продават железниците. Мощното возило ще смени собственика си срещу поне 63 197 лева, става ясно от обявление на „Холдинг БДЖ“ в печатно издание, пише Булнюз.От публикуваното обявление не става ясна модификацията на лимузината, но началната тръжна цена е близка до единствената публикувана в сайтове за обяви кола. В момента подобен автомобил луксозна модификация „Чочоне“ се продава за 64 552 лева.Лимузината била любимо превозно средство на бизнесмени от сенчестия бизнес през 90-те години. Легендарното „Чочоне“ дори се произвежда във завода на Porsche, при това почти изцяло ръчно. Изработката на един екземпляр отнемал цели 18 дни. Първите бройки на Mercedes 500E W124 се появяват на пазара през 1991 година, а предлаганата от БДЖ е от по-късно производство от 1995 година.Лимузината ускорява до 100 км в час за 6.3 секунди, а максималната скорост е ограничена до 250 километра в час. Разходът подхожда на конете – минималното харчене на бензин е 14 литра на 100 километра извънградско, почти двоен е разходът в градски условия.Регистрационният номер на лимузината също не е за подценяване. Любителите на повтарящите се цифри ще бъдат удовлетворени. Табелата върху „бенца“ в момента би струвала в КАТ 300 лева, след като от миналата година регистрационните номера с комбинация от цифри „аа-вв“, „ав-ва“ и „ав-ав“ поскъпнаха десет пъти.Лимузината може би има нужда от по-сериозен преглед и обслужване, но поне новият собственик „ще си отдъхне“, защото няма да се налага да си купува застраховка „Гражданска отговорност“. Според регистъра на Гаранционния фонд задължителната полица е валидна до август догодина.Освен луксозната кола ЖП дружеството продава още 7 автомобила, сред които има товарно возило тип „баничарка“, френски седани и една „Лада Нива“. Средната възраст на колите е около 15 години.", "date": "2019.10.16", "title": "БДЖ продава ретро лимузина на четвърт век за 60 бона"}
{"url": "https://www.novinite.bg/articles/181406/Golemiyat-Stefan-Danailov-izpadna-v-koma-vav-VMA", "text": "Големият актьор Стефан Данаилов е изпаднал в кома. Днес състоянието на любимия артист на България, приет по спешност във Военномедицинска академия в София, се е влошило рязко.Ламбо от седмица е под наблюдението на лекарите във ВМА, където беше приет по спешност в Интензивното отделение.От пресслужбата на Военномедицинска академия официално отказаха подробности. Актьорът събирал вода в белите дробове и се налагало да му се направи пункция.След инцидент през август Ламбо бе приет по спешност в болница в Бургас, където му беше направена операция на тазобедрената става. След допълнителни изследвания през септември на големия артист бе назначена рехабилитация във военния санаториум в Хисаря.Не е тайна, че Стефан Данаилов страда от паркинсон, високо кръвно и сърдечни проблеми. Преди време преживя и онкологично заболяване.", "date": "2019.10.16", "title": "Големият Стефан Данаилов изпадна в кома във ВМА"}
{"url": "https://www.novinite.bg/articles/181377/Djambazki-Nezakonnite-romski-postrojki-shte-badat-premahnati", "text": "Винаги съм бил убеден български родолюбец, патриот и националист. Кандидатирайки се за кмет на София не предавам избирателите си. Това каза кандидатът за кметския пост в столицата от ВМРО Ангел Джамбазки в предаването „Тази сутрин” по bTV.Tой се ангажира постоянно в автобусите да има контрольори, за да не може някои хора да си купуват билети, а други не, визирайки ромите.\"Причината да се кандидатирам за кмет е да реша именно този проблем. Зад гърба на контрольора трябва да има общинска полиция и когато недобросъвестен гражданин реши да не си плати билет, на следващата спирка да бъде свален, да го закарат в поделението на МВР в Кубратово да плеви градинката\", заяви Джамбазки.За да се случи това обаче е необходимо общинските полицаи да станат поне 200, тъй като в момента те са около 100 души. „Те могат да бъдат привлечени, например, с общински жилища, социални придобивки и други”, допълни Ангел Джамбазки.\"Незаконните ромски постройки ще бъдат премахнати, ако ще да ги е построил хан Аспарух\", заяви Джамбазки. \"Тези в „Баталова воденица”, Виетнамски общежития и „Захарна фабрика” създават огромен проблем на хората, които живеят до тях. Те са развъдник на болести, криминални дейности, проституция и просия\", допълни той.\"Два са основните замърсители в столицата. Единият - именно тези махали, които ще бъдат премахнати. Другият – неизправните автомобили. Контролът върху пунктовете за проверка трябва да се затегне”, на мнение е Ангел Джамбазки.Според него трябва да се продължи и газификацията на града, както и да не се допуска фалитът на „Топлофикация”. За да не фалира дружеството, то трябва да бъде преструктурирано, на мнение е кандидатът за кмет на София. \"Трябва да се раздели на производство на енергията и на разпространението ѝ. Да се въведат вертикалните щрангове и индивидуалните уреди, за да се върне доверието в „Топлофикация”, както и да се премахне такса „Сградна инсталация”, обясни още Джамбазки. \"Категорично против сме приватизацията на „Топлофикация” в този момент, защото подозирам сенчести интереси на човек, който иска да я купи, за да я ликвидира. Това не трябва да се допуска”, заяви Джамбазки.Като друг голям замърсител той посочи пернишкият ТЕЦ, където „се горят всякакви боклуци”.„Против съм да се спират проекти по политически причини, след като вече е започнало строителството”, заяви Ангел Джамбазки. Той даде пример със спрян строеж на висока сграда в София, който стана скандален в обществото. В същото време обаче продължава да се строи висока сграда в идеалния център на столицата – на площад „Македония”. „Тя ще засенчи всички околни сгради и ще хвърли сянка върху една от най-красивите сгради в София – Министерството на земеделието. Каква е разликата между двете и защо едната сграда продължава да се строи, а другата не. Какъв е този лобизъм на парче?”, попита Джамбазки.„Нужни са повече камери, тъй като в момента те са недостатъчни. Друг проблем е и че глобите не се събират”, коментира той. По думите му са нужни солени глоби, когато автомобилите навлизат в пътя на автобусите и трамваите. „Задачата на всеки следващ кмет е градският транспорт да стига първи до светофара и да ги сменят сами. Това не е откритие и се случва в западните градове”, поясни Джамбазки.", "date": "2019.10.16", "title": "Джамбазки: Незаконните ромски постройки ще бъдат премахнати"}
{"url": "https://www.novinite.bg/articles/181382/VIDEO-Stoichkov-se-razrida-v-efir-zaradi-rasistkite-izcepki", "text": "Легендата на българския футбол Христо Стоичков е в тежко емоционално състояние след расисткия скандал в мача на националния ни отбор срещу Англия, който завърши с убедителна победа за \"Трите лъва\".Световните медии остро разкритикуваха грозното поведение на част от феновете, заради които срещата бе на два пъти спирана през първото полувреме.В социалните мрежи Инстаграм и Туитър дори се разпространи посланието #BanBulgaria - идеята да се забрани участието на страната ни на следващите големи първенства. УЕФА вече обяви, че страната ни я чакат санкции. Засега най-лекото, с което можем да се разминем са 2 мача без публика и около 100 000 евро глоби. Ударът по реномето на България обаче е неизмеримо.Камата не успя да задържи сълзите си по време на дискусия в предаване на телевизия \"Tudnusa\", когато бе запитан какво може да бъде решението на проблема.\"Да не се допускат до стадиона или по-тежко. Като в Англия от години. Пет години, без да стъпват на стадиони нито на национален отбор, нито на мачове в страната. Хората не заслужават да страдат. Мислиш ли, че се чувствам добре?!\", каза Ицо, а после наведе глава и ревна.", "date": "2019.10.16", "title": "(ВИДЕО) Стоичков се разрида в ефир заради расистките изцепки"}
{"url": "https://www.novinite.bg/articles/181391/Vladimir-Penkov-pred-The-Legal-500-Summit-Profesiyata-ni-se-promenya-s-golyama-skorost", "text": "Уникална по рода си международна правна конференция South East Europe Summit 2019 стартира днес в София. Събитието се организира от The Legal 500, международно призната организация за оценяване и класиране на правни кантори и адвокати от цял свят, и водещата правна фирма „Пенков, Марков и партньори“, като над 120 водещи фигури от международната правна сцена пристигнаха за събитието у нас.Конференцията бе открита от Дейвид Гоулторп, управляващ директор на The Legal 500, Владимир Пенков, основател, председател и старши съдружник на адвокатско дружество „Пенков, Марков и партньори“, и топ банкерът Левон Хампарцумян.„За нас е огромна гордост, че за първи път такова значимо международно събитие като South East Europe Summit 2019 се фокусира върху страните от Югоизточна Европа, признавайки неограничените им възможности. Този успех бе постигнат вследствие на успешното икономическо развитие на региона, благодарение както на европейската помощ, така и на развитието на човешките ресурси и работната сила тук. Професията ни се променя с голяма скорост и за всички нас това е голямо предизвикателство. Фактът, че такава важна конференция се провежда именно в България, е едновременно голямо признание и предизвикателство за нас“ – сподели Владимир Пенков, основател, председател и старши съдружник на адвокатско дружество „Пенков, Марков и партньори“.„Изключително съм щастлив, че събитие от подобен мащаб се случва именно в България и че София все повече се утвърждава като пресечната точка в света за международни събития. Все по-осезаема е нуждата на бизнеса, както и на правната индустрия да бъдат подготвени за предизвикателствата, които предстоят, особено във връзка с личните данни“, сподели Левон Хампарцумян непосредствено преди първия панел на конференцията.Панелът предизвика огромен интерес и бе с фокус върху актуалната тема за предизвикателствата пред защитата на данните и киберсигурността. Той бе открит от Венцислав Караджов, председател на Комисията за защита на личните данни: „Киберсигурността не е само защита на лични данни и не засяга единствено институциите, тя е неразделна част от ежедневието на бизнеса, включително банков сектор, правна индустрия, здравеопазване, енергетика и т.н. Всички трябва да работим заедно, за да подобрим нивото на защита, защото това е една от най-големите ни слабости на европейско ниво.”Конференцията South East Europe Summit 2019 представи предизвикателствата, пред които се изправя днешният бизнес, както и важната роля на правните звена във всяка една компания. Сред водещите теми, които бяха обсъдени от български и международни експерти в следващите панели на събитието, са мерките срещу изпирането на пари и финансовите злоупотреби, дигитализация, успешни мениджърски и бизнес практики и др. Особен акцент се постави върху ролята на новите технологии и как те променят адвокатската професия. В контекста на тази тема в един от панелите ще бъде представен инструмент с изкуствен интелект за надлежна проверка.В различните панели на South East Europe Summit 2019 се включихаи редица изпълнителни директори на водещи институции и компании, сред които представители на Българска народна банка, IBM, Rompetrol, Oracle, и др.", "date": "2019.10.16", "title": "Владимир Пенков пред The Legal 500 Summit: Професията ни се променя с голяма скорост"}
{"url": "https://www.novinite.bg/articles/181365/Zvezda-ot-Disni-zasne-porno-film-i-specheli-nagrada", "text": "Известната Бела Торн, която участва в сериала на \"Дисни Ченъл\" \"Раздвижи се\", режисира и се снима в порнофилм със заглавие \"Тя & той\". Филмът дори спечели голямата награда на порно сайта Pornhub.\"Тя & той\" направи своята премиера на филмовия фестивал Олденбърг, Германия миналия месец. Пред публиката на фестивала Бела Торн обясни, че първоначално възнамерявала да заснеме коледен филм на ужасите, но след това решила, че трябва да е порно, тъй като била изключително силно повлияна от Ромео и Жулиета.Музиката във филма е дело на бившето гадже на Бела - рапърът Мод Сън. Бела Торн споделя пред в. \"Сън\",  че наистина се е забавлявала по време на снимките, \"защото ние наистина го правехме, както си трябва да е в тези филми. Просто досега не бях снимала или участвала в подобна филмова продукция и много се радвам, че спечелихме награда с него\".Торн, която в момента е на 22 г., се снима в киното от 6-годишна.", "date": "2019.10.16", "title": "Звезда от \"Дисни\" засне порно филм и спечели награда"}
{"url": "https://www.novinite.bg/articles/181400/Kralev-zahapa-Radev-Nekompetenten-e-SNIMKA", "text": "Президентът Румен Радев за пореден път прояви своята некомпетентност относно жизнено важни теми от обществения живот в страната ни. Трябва ли да разбираме от изказването му днес, че президентът подкрепя расистките прояви по трибуните, които влязоха в заглавията на световната преса и посрамиха България?Това написа на личната си страница във Фейсбук спортният министър Красен Кралев в отговор на думите на президента Румен Радев, че българският футбол е огледало на състоянието на държавата. Ето какво още сподели министърът:\"Означават ли думите му, че Румен Радев защитава извършителите на престъпления в спорта и по-конкретно корупционните практики при съдиите, каквито се разследват в момента? Казва ли българският президент, че държавата в лицето на правителството и министър-председателя трябва да стои безучастно при получаването на данни за извършване на престъпления в дадена спортна организация? Ще използвам възможността да запозная президента Радев с конкретни разпоредби от Устава на УЕФА и от българското законодателство, за да не се изказва неподготвен.БФС е федерация като всяка друга лицензирана спортна федерация в България и се подчинява на законите и разпоредбите на българското законодателство. Обърнете внимание на член 19 от Устава на УЕФА, господин президент, който определя кое е вмешателство. Вмешателство може да бъде само директното назначаване на президент на Българския футболен съюз или Изпълнителен комитет, дори и за определен кратък период, каквото в момента няма. Категорично-искането на оставка от страна на премиера и от министъра на спорта, представляващ органа, който лицензира всяка спортна федерация, не може да бъде считано за намеса в работата на Българския футболен съюз и не очаквам последици за страната ни по този въпрос.Премиерът Борисов призова президентът на БФС да извърши морален акт с оглед на общественото недоволство заради незадоволителните резултати във футбола ни, заради расистките прояви по време на провелата се футболната среща с Англия и поради необратимите последици, довели до нарушаването на имиджа на страната ни като една от най- толерантните страни в света. Господин Михайлов има правото да се съобрази с този призив, или не.След оставката на Борислав Михайлов БФС по демократичен начин ще избере президент и ръководни органи без вмешателството на държавата. Подчертавам, че не трябва да оневиняваме дисциплинарната комисия на БФС, която носи огромна вина за случилото се на двубоя с Англия. Тъй като до момента няма нито едно наказание за расизъм в пълния му обем въпреки санкциите, които понасяме в Европа.Аз ще се въздържа от по-нататъшни коментари и заключения по темата по няколко причини:1. В петък предстои заседание на Изпълнителния комитет на БФС, на което трябва да бъдат взети изключително важни решения, свързани с бъдещето на федерацията.2. В момента тече разследване на БФС по член 321, алинея 6 от Наказателния кодекс, която се отнася за \"Престъпления против спорта\", по-конкретно \"корупционни престъпления\", което касае дейността на съдийската комисия към БФС и нейния председател Йордан Сталев.3. СДВР провежда специализирана операция по издирване на феновете, показали расистки жестове по време на мача България - Англия. До момента петима от тях вече са открити и задържани.Призовавам Румен Радев да не използва българския спорт за политически атаки, особено когато не познава проблемите и спецификите в българското и международното законодателство в сферата на спорта. Нека да оставим специализираните органи да си свършат работата, да бъдат оповестени пред обществото конкретни данни и факти. Сигурен съм, че ако използваме неприятния случай от последните дни и успеем да изрежем тумора навреме ще постигнем оздравяването на българския футбол\".", "date": "2019.10.16", "title": "Кралев захапа Радев: Некомпетентен е! (СНИМКА)"}
{"url": "https://www.novinite.bg/articles/181404/Vseki-treti-balgarin-jivee-s-pod-350-leva-mesechno", "text": "Вceки трeти бългaрин живee в риcк oт бeднocт или coциaлнo изключвaнe, coчaт дaнни нa Eврocтaт зa нивoтo нa бeднocт в държaвитe члeнки прeз 2018 г. Т.e. близo 2.3 млн. души в cтрaнaтa живeят c дoхoд oкoлo линиятa нa бeднocт, кoятo oфициaлнo в Бългaрия e пoд 350 лв. мeceчнo.Дoбрaтa нoвинa e, чe дeлът нaмaлявa cпрямo 2017 г., a зa eднo дeceтилeтиe oт риcкoвaтa зoнa a извaдeни 200 000 чoвeкa. В Бългaрия прeз 2018 г. в риcк oт бeднocт ca 32.8% oт хoрaтa, дoкaтo гoдинa пo-рaнo тoзи дял e бил знaчитeлнo пo-гoлям - 38.9%. В пocлeднaтa cтaтиcтикa Румъния oтнoвo ce нaрeждa cлeд нac c 32.5% риcк oт бeднocт. Cлeд тoвa ca Гърция (31.8%) и Лaтвия (28.3%).Cрeднoтo рaвнищe зa Eврoпeйcкия cъюз e 21.7%, или 109.2 млн. души зa 2018 г. Пoнe вeднъж тeзи хoрa ca били излoжeни нa риcк oт бeднocт cлeд coциaлни трaнcфeри (нaмaлявaнe нa дoхoдитe), cилнo мaтeриaлнo лишeни или живeeщи в дoмaкинcтвa c мнoгo ниcкa интeнзивнocт нa трудa. Чeхия ce oкaзвa държaвaтa, в кoятo дeлът нa хoрaтa, излoжeни нa риcк oт бeднocт, e нaй-мaлък - 12.2%. Вeднaгa cлeд нeя ce нaрeждaт Cлoвeния, Cлoвaкия, Финлaндия, Хoлaндия и Дaния. Cъoтвeтнo c 16.2%, 16.3%, 16.5% и 17.4%. Изcлeдoвaтeлитe oт Eврocтaт oбaчe пoкaзвaт и другa cтaтиcтикa, cпoрeд кoятo Бългaрия e нa първo мяcтo и пo нaй-гoлям прoгрec oтнocнo cпрaвянeтo c бeднocттa зa пocлeднитe 10 гoдини - oт 2008 дo 2018 г. 44.8%, или 3.42 млн. бългaри ca били в риcк oт бeднocт прeз 2008 г., дoкaтo дeceт гoдини пo-къcнo тeхният прoцeнт пaдa нa 32.8 или 2.32 млн. души. Въпрeки дoбритe пoкaзaтeли oбaчe вce oщe ocтaвaмe в дънoтo нa клacaциятa.", "date": "2019.10.16", "title": "Всеки трети българин живее с под 350 лева месечно"}
{"url": "https://www.novinite.bg/articles/181386/Prezidentat-Nyamame-kapacitet-da-se-spravim-sami-s-migrantski-natisk", "text": "\"При внезапен масиран миграционен натиск към нашите сухопътни граници България няма капацитет да се справи сама и затова трябва да сме много активни и да използваме всички възможни лостове и механизми на ЕС\", заяви президентът Румен Радев в отговор на журналистически въпрос за проведената във вторник среща с премиера Бойко Борисов, представители на правителството и на службите за сигурност във връзка с ескалацията на напрежение в Близкия Изток.Държавният глава отново призова за приемането на общ европейски план за действие в случай на внезапно увеличение на миграционния натиск по външните европейски граници. Искането за приемане на такъв оперативен план беше внесено в Съвета на ЕС през април 2017 г., когато страната ни се представляваше от президента Румен Радев и беше обсъдено на срещата на върха на президентите на парламентарни републики от Европейския съюз на 11 октомври т.г. в Атина.Помолен да коментира освобождаването на Джок Полфрийман, което внася разделение в обществото, президентът заяви, че няма да си позволи да коментира съдебно решение. „Искам да призова никой, било то отвън или вътре в системата, да не се меси в работата на съдебния състав“, подчерта още Румен Радев.", "date": "2019.10.16", "title": "Президентът: Нямаме капацитет да се справим сами с мигрантски натиск"}
{"url": "https://www.novinite.bg/articles/181387/Prouchvane-Balgarite-oshte-predpochitat-zimninata-i-domashnata-rakiya", "text": "Обществото ни проявява редица традиционалистки навици. Връзката на българина със земята остава валидна, повече от половин век след форсираната урбанизация и индустриализация. Личат разликите в поколенията и жизнената перспектива. Това сочат данните от сондаж на „Галъп интернешънъл“. Този път зададените въпроси са любопитни, дори забавни. Проверяват до каква степен българите се придържат към традиционни за нашето общество дейности, част от които често по навик са смятани за отживелица.В последните години в София и големите градове като че ли досегът със селото, грижите за зеленчукова градина и домашни животни, консумацията на домашна храна придобиват смисъл и на градска мода в контекста на актуалните „органични“, „био“ и пр. влияния. Оказва се обаче, че със или без съзнание за „натурално“ и т.н. около и над две трети от пълнолетните българи са буквално на ръка разстояние от всичко, свързано със земя и природа. Над 70% от българите свидетелстват, че някога са приготвяли или често ползват т.нар. зимнина, включително туршия, лютеница, компоти и т.н. Изглежда, че модерният начин на живот в големите градове, не е заличил традиционното за българите приготвяне на продукти за зимата.В определени случаи употребата на домашно приготвени продукти дори е силно предпочитана, пред тези, произведени под държавна регулация. 66% от запитаните, например, споделят, че предпочитат, ако пият ракия, тя да е домашна, респ. да е своя, а не купена. Една четвърт от запитаните не споделят това предпочитание. Останалите се колебаят. Над 60% от българите твърдят, че или отглеждат плодове и зеленчуци и домашни животни за лична консумация, или имат близки и познати, които го правят.За 77% процента от запитаните българи сушенето на дрехите на балкона остава основен възможен или предпочитан метод, въпреки спорния ефект върху естетиката на фасадите и градския пейзаж.Впечатление прави и фактът, че за повече от две трети от участниците в национално представителното изследване събуването на обувките вкъщи е от голямо значение – 71% отговарят, че когато имат гости, биха предпочели те да влязат в къщи едва след като се събуят.Традицията обаче е „победена“ от прогреса, ако се съди по отговорите на въпроса за домашните ремонти. 55% от участвалите в проучването респонденти, заявяват, че твърдението „предпочитам сам да се справям с домашните ремонти“ не се отнася за тях. 41% обаче все още предпочитат да разчитат на себе си, а не на професионалисти, що се отнася до домашните ремонти.Представените данни са част от ежемесечната изследователска програма на „Галъп интернешънъл“.  Изследването е проведено в периода между 4 и 10 септември сред 802 души и е представително за населението на България на възраст 18+. Максималното стандартно отклонение е ±3.5% при 50% дялове. 1% от извадката е равен на около 55 хиляди души.", "date": "2019.10.16", "title": "Проучване: Българите още предпочитат зимнината и домашната ракия"}
