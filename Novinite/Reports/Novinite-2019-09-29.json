{"url": "https://www.novinite.bg/articles/180736/Predsedatelyat-na-CIK-Normalno-e-izbornite-rezultati-da-se-saobshtavat-v-denya-na-vota", "text": "Нормално е законът да разреши оповестяването на изборните резултати по време на целия изборен ден, тази забрана вече е доста остаряла. Това заяви в предаването „Седмицата“ на Дарик радио председателят на Централната избирателна комисия Стефка Стоева.Всички виждат какво правят медиите, за да информират читателите си, но да не нарушават закона - изготвят се музикални класации, представят се менюта на ресторанти и други подобни.По-добре да се оповестяват тези данни след като цялото общество знае данните още до обяд, нека да се даде възможност социологическите агенции да ги обявяват по-рано от края на изборния ден, обяви Стоева.Обясни, че цял ден Централната избирателна комисия се занимава с това да контролира дали не се нарушава законът като той не обхваща платформи като тази на фейсбук, където именно обичайно се обявяват тези класации. Коментира, че това е забрана, която вече \"не върши много работа\", а освен това, според нея, хората биха гласували по-активно, ако разберат по обед, че техният кандидат изостава с подкрепата.Стоева смята, че само една седмица е кратък срок между два тура на изборите, защото до сряда се броят бюлетини, до петък трябва да бъдат подготвени тези за балотажа, а кандидатите нямат време за кампания. Тя даде пример с други страни, където балотажът е след поне две седмици или месец.", "date": "2019.09.29", "title": "Председателят на ЦИК: Нормално е изборните резултати да се съобщават в деня на вота"}
{"url": "https://www.novinite.bg/articles/180729/V-SASht-pak-pognaha-Hilari-Klintan", "text": "Държавният департамент на САЩ поднови разследването по делото, свързано с воденето чрез личен мейл сървър на официална кореспонденция от Хилари Клинтън, в качеството й на държавен секретар през 2009-2013 г., съобщава РИА Новости, позовавайки се на „Вашингтон пост“.По данни на изданието през последните седмици разследващите от Бюрото за дипломатическа сигурност (звено на Държавния департамент) са се свързали със 130 бивши и настоящи служители на Държавния департамент, които са били уведомени, че имейлите, които са изпратили преди няколко години, са получили със задна дата гриф за сигурност и сега представляват “потенциални нарушения на сигурността.”Отбелязва се, че разследващите са започнали да се свързват с бивши служители на агенцията по външни работи преди около 18 месеца, след което те са „прекратили усилията“, но отново са започнали работата си по случая миналия месец. Според публикацията подобно „вдигане на шум“ около случая представлява „нов фронт“, в който администрацията на Тръмп може да се изправи срещу обвинения в използване на власт срещу своите политически противници. Отбелязва се обаче, че хората, които сега са в полезрението на следователите, не са изправени пред наказателно преследване, но много от тях се опасяват, че резултатите от разследването биха могли да навредят на репутацията им.Държавният департамент заяви, че следва стандартния протокол в разследването, което започна при администрацията на Обама. “Това няма нищо общо с това кой е в Белия дом”, е заявил висш държавен служител пред изданието.Клинтън, която бе държавен секретар през 2009-2013 г., води своята официална кореспонденция чрез личен мейл сървър. През 2015-2016 г. ФБР проведе разследване дали е възможно изтичане на класифицирана информация. Според резултатите от разследването ФБР не открива престъпления в действията на Клинтън. Новините за спирането, възобновяването и повторното спиране на разследването срещу Клинтън оказаха голямо влияние върху популярността й преди президентските избори през 2016 г., които бившият държавен секретар загуби от Доналд Тръмп.", "date": "2019.09.29", "title": "В САЩ пак погнаха Хилари Клинтън"}
{"url": "https://www.novinite.bg/articles/180738/CIK-Izpraveni-sme-pred-naj-tejkiya-mesten-vot-v-istoriyata", "text": "Предстоящите местни избори у нас ще са най-тежките досега. Това заяви говорителят на Централната избирателна комисия (ЦИК) Александър Андреев. Очаква се отчитането на резултатите да става по-бавно и процесът на приемане на протоколите да е по-дълъг, каза Андреев. Според него и Централната избирателна комисия ще бъде натоварена с повече сигнали за проблеми.„Към момента не бихме могли да кажем, че ще има проблеми в кампанията. Дори се надяваме да няма. Разбира се, ако има, то ще бъдат най-често по въпросите, свързани с публикуването на социологически проучвания във връзка с предизборната кампания, с въпросите, които са свързани с накърняването на права на кандидатите и т.нар. “добри нрави“, обобщи той.ЦИК призова политиците да отправят положителни послания и да спазват правилата в Изборния кодекс, за да няма сигнали и жалби, които да доведат до наказания:„В рамките на нашата компетентност е, когато мониторингът, който осъществява СЕМ, ни изпрати сигнал, да го разгледаме, да проучим материала и да преценим дали е необходимо да се наложи определена санкция. В голяма част от случаите, в които сме сезирани от граждани и от неправителствени организации за такива нарушения, ги разглеждаме, изискваме материалите по отношение на печатни и онлайн новинарски доставчици, на онлайн новинарски услуги, на медии, за да можем да преценим дали има нарушение. Когато става въпрос за обхвата на ОИК, тоест регионален обхват, тогава те, след като бъдат сезирани, вземат своите решения въз основа на това, което е установено“.Андреев подчерта, че санкциите са предвидени в Изборния кодекс – между 2500 и 5000 лева, но се повишават при повторно нарушение.„ЦИК няма пряк контрол върху финансирането на предизборната кампания на политическите сили. Това се преценява от Сметната палата. Ние единствено приемаме правилата по отношение на финансирането“, добави Андреев.Към момента Секционните избирателни комисии още не са назначени, а обучаването на членовете им тепърва предстои. Предвидено е значително увеличение на възнагражденията на председателите и членовете им. От ЦИК се надяват това да спомогне за осигуряване на достатъчно хора в СИК в страната за нормалното протичане на изборите.ЦИК в момента създава обучителни материали за нуждите на комисиите, включително и за попълване на протоколите.В миналото сериозен проблем беше организацията при предаването на изборните книжа в нощта след изборите. Предвиждат се организационни промени за облекчаване на процеса, обясни говорителят на ЦИК.", "date": "2019.09.29", "title": "ЦИК: Изправени сме пред най-тежкия местен вот в историята"}
{"url": "https://www.novinite.bg/articles/180741/Fandakova-Pomnite-li-mrasnata-i-spryala-Sofiya-otpredi-10-godini", "text": "Пред столицата София има страхотен шанс да направи голяма крачка в своето развитие и затова е важно как ще продължи да се променя, обяви кметът на града и кандидат за нов мандат Йорданка Фандъкова при откриването на предизборната си кампания.\"Модерно е политиците да се крият зад думата „гражданите“. Но гражданите имат своите лица, имена и професии. Затова аз предлагам екип, с който да ускорим развитието на София“ посочи кандидатът за кмет на ГЕРБ и СДС.\"Не пренаписвам големи периоди от живота си, не ги подменям, не ги крия, както е модерно. Не давам неизпълними обещания. За мен днес започва открито и честно състезание на идеи, решения и проекти за София. Да, тези избори са важни, защото на тях се решават две важни неща\", посочи още Фанддъкова.По думите й важно нещо след изборите е как София ще продължи да се променя – \"дали със силата на опита и с поуките от научените уроци ще стъпим на здравата основа на направеното, за да увеличим скоростта на промяна и градеж\".\"Преди няколко месеца \"Файненшъл таймс\" и Световната банка отвориха свои центрове в София. Струва ни се естествено. А дали биха го направили преди 10 години? Каква беше София преди 10 години? Започнахме работа в един спрял град, който преминаваше от криза в криза. София беше обградена от хиляди бали боклук, чиито мирис задушаваше половината град. 40-годишните червени Икаруси бяха столичният градски транспорт, а метрото беше 9 км от центъра до \"Обеля\", посочи в словото си кандидат-кметът.Първата голяма цел, която Фандъкова си поставя, е по-високо качество на живот с по-удобна и сигурна градска среда, а това означава повече работа в кварталите.\"Предлагам цялостна програма за изграждане на паркинги – буферни, на спирки на метрото и квартални, защото подреждането на паркирането в кварталите е една от най-спешните задачи. Трябва да намалим транзитния трафик през града – а това значи да завършим вътрешните рингове и Околовръстния път\", посочи още Фандъкова. Тя отбеляза като голяма своя гордост изпълнението по проекта на метрото.Борещият се за нов мандат столичен кмет посочи и друга своя голяма цел - по-здравословна среда, което означава чист въздух и повече зеленина. А заедно с това и целта за просперираща София, с по-големи възможности за професионално развитие, добри доходи и успешен бизнес.\"Вярвам, че бъдещето на София е във високите технологии. Затова предлагаме и училищен кампус,  в който престижни международни училища и университети да отворят филиали. Големият капитал на София са образованите и младите хора. Знам го с ума и със сърцето си.  Затова и повече от 10 години инвестициите в образованието са стабилен приоритет\", посочи Фандъкова.Сред останалите приоритети в нейната програма са подпомагане на творците и местната култура, повече ред, контрол и ясни правила в целия град.", "date": "2019.09.29", "title": "Фандъкова: Помните ли мръсната и спряла София отпреди 10 години?"}
{"url": "https://www.novinite.bg/articles/180728/Temperaturite-shte-sa-visoki-za-sezona-i-v-kraya-na-sedmicata", "text": "Атмосферното налягане днес ще бъде по-високо от средното за месеца, но бавно ще се понижава. Ще бъде предимно слънчево. Ще духа слаб, в Дунавската равнина - до умерен северозападен вятър. Ще е топло с максимални температури между 25° и 30°.В планините ще е предимно слънчево, след обяд с временни увеличения на облачността. Ще духа слаб, по високите и открити части умерен вятър от запад-северозапад. Максимална температура на височина 1200 метра – около 20°, на 2000 метра – около 12°.По Черноморието облачността ще бъде предимно слънчево. Ще духа слаб до умерен вятър от юг-югозапад. Максимална температура на въздуха 23-28°. Температурата на морската вода е 21-23°. Вълнението на морето най-често ще бъде 1-2 бала.На 29.09.2019 слънцето ще изгрее в 07:21 часа и ще залезе в 19:12 часа. Продължителност на деня 11:51 часа.На 29.09.2019 луната ще изгрее в 07:49 часа и ще залезе в 20:02 часа. Осветеност на диска в 0h UT 0 %. Фаза на луната: новолуние.", "date": "2019.09.29", "title": "Температурите ще са високи за сезона и в края на седмицата"}
{"url": "https://www.novinite.bg/articles/180731/Spomeni-ot-soca-Kogato-toaletnata-beshe-v-dvora", "text": "Може би няма човек, който да не виждал къща (на село най-често), която да има външна тоалетна/баня. Само до преди няколко десетилетия, този вид тоалетни и бани са били сред най-често срещаните (та ако не и почти задължителни!) по нашите ширини. Това, разбира се, е свързано и с живота в по-малките населени места, както и с възможностите и предпочитанията на семействата. Домовете са били така проектирани и построени, без да има предвидено помещение за баня или тоалетна. В някои райони дори било възприето, че е изключително нехигиенично да имаш в къщата си такава „стая“, защото ще събира влага и микроби и можеш да се разболееш. Друг е моментът и с липсата на канализация, която допълнително усложнявала нещата. По-лесният вариант оставали самоделните септични ями и използването на малки постройки навън. Собственици на къщи от „онова време“, които се използват и до днес, все още мислят различни варианти за обособяване и промяна на архитектурата, за да се създаде баня и тоалетна на територията на дома им. Това съвсем не слага всички хора под общ знаменател, а само показва един сегмент от развитието на дома и съзнанието на българина.Едва ли има човек, който не си спомня момиченцето и момченцето от табелката на банята, които стояха закичени гордо на вратата на помещението по време на соца. Това беше най-често срещаната картинка в домовете на хората. Типичната баня в панелното жилище беше с размери 1.50 на 2.50 м. Най-често беше облицована с така популярните за тогава бели фаянсови плочки и мозайка, а към началото на 80-те характерното обзавеждане за баня започна да се прави с фаянсовите и теракотени плочки произведени в заводи „Хан Аспарух” – Исперих. Гордост за всяко семейство беше да си има и вана.Промяната, носена от Запада, започна да се усеща и в мисленето на потребителите от 90-те години. И макар през първата половина ситуацията в домовете на българите да беше доста сходна с тази по време на соца, то във втората половина имаше сериозен напредък при избирането, проектирането и ремонта на домовете. На пазара започнаха да се появяват все повече и различни продукти, с които човек да изрази себе си, пише  glassbox.bg. Това се отнасяше за всяка сфера от живота, включително и обзавеждането. Тогава се появиха и първите душ кабини на пазара, които в повечето случаи не предлагаха почти никакви екстри. Състояха се от душ корито и готова рамка, която само се монтираше на уреченото място. Най-често поддушовите корита се оказваха изключително некачествени, но пък за сметка на това бяха последен писък на модата. Душ кабините бяха предпочитани от някои домакинства, които можеха да си ги позволят, тъй като още тогава беше известно що за удобства носи със себе си този артикул. Цените им обаче бяха доста по-високи за стандарта ни и за това останаха на заден план от масовия потребител. И макар и тогава да се търсеха решения за преградни пространства, най-често това се случваше с помощта на завеса за баня, вместо с така популярните към момента стъклени прегради за баня.", "date": "2019.09.29", "title": "Спомени от соца: Когато тоалетната беше в двора"}
{"url": "https://www.novinite.bg/articles/180739/Nasha-seksi-tenisistka-s-golyam-uspeh-v-Portugaliya", "text": "Изабелла Шиникова триумфира с титлата на турнира на турнира на твърди кортове в Калдаш да Раиня (Португалия) с награден фонд 60 хиляди долара. На финала българката поведе с 6:3, 2:0 срещу Наталия Костич, когато представителката на Сърбия се отказа.Шиникова дръпна с 4:0 в първия сет и го затвори с 6:3 за 45 минути. Във втората част Изабелла спечели първите два гейма и в този момент Наталия Костич се отказа. Титлата е втора за Шиникова през сезона и общо 22-ра в кариерата й.За успеха българката заработи 80 точки за световната ранглиста. Това означава, че от следващата седмица Изабелла ще се изкачи до номер 171 в света.Шиникова завършва надпреварата като двойна шампионка, след като в събота триумфира и на двойки, където си партнира с Джесика Понше (Франция).", "date": "2019.09.29", "title": "Наша секси тенисистка с голям успех в Португалия"}
{"url": "https://www.novinite.bg/articles/180737/Golyamo-kolichestvo-martva-riba-stresna-obshtina-Karlovo-i-instituciite", "text": "Експерти на Регионалната инспекция по околната среда и водите – Пловдив, Регионалната лаборатория към Изпълнителната агенция по околната среда и Басейнова дирекция „Източнобеломорски район“ извършиха незабавна проверка по сигнал на кмета на град Баня, община Карлово за наличие на умряла риба в река Стряма.При извършения оглед на участък при моста на река Стряма, намиращ се непосредствено преди града, са установени екземпляри мъртва риба.Взети са водни проби за анализ от три места: при моста, преди рибовъдно стопанство и над него. Ще бъдат извършени лабораторни анализи по биогени (амониев азот, нитритен азот), цианиди и метали (живак, мед, цинк, желязо и манган) във връзка с установяване на причината за измиране на рибата. Резултатите от изследванията ще бъдат оповестени на сайтовете на институциите.  ", "date": "2019.09.29", "title": "Голямо количество мъртва риба стресна община Карлово и институциите"}
{"url": "https://www.novinite.bg/articles/180742/Katadjiya-na-godinata-stana-Marin-Kondov-ot-Dobrich", "text": "Марин Кондов от ОДМВР-Добрич е пътният полицай на годината. След него в индивидуалната надпревара се подредиха Румен Евтимов от ОДМВР-Перник и Иван Иванов от ОДМВР-Ловеч.В отборното класиране първи са служителите от ОДМВР-Добрич, след тях са представителите на ОДМВР-Шумен, а на трето място е отборът на ОДМВР-Перник.Конкурсът се провежда за 27-и път. В него мериха сили 64 състезатели от 29 отбора от всички областни дирекции на МВР, като дирекцията домакин се представи с два отбора. Сред участниците имаше и 6 дами. Те не сформират отбор, но сред тях най-добре се представи и бе отличена Деница Господинова от ОДМВР-Русе. След нея в индивидуалното класиране при жените се подредиха Победа Карарадева от ОДМВР-Сливен и Невена Копанкова-Бечева от ОДМВР-Русе.  Наградите на победителите бяха връчени снощи на церемония в Плевен. На нея присъстваха зам.-ректорът на АМВР комисар доц. д-р Добромир Доков, директорът на ОДМВР-Плевен старши комисар Красимир Начев, зам.-председателят на Държавната агенция \"Безопасност на движението по пътищата\" Анжелина Тотева, изпълнителният директор на ИААА инж. Бойко Рановски, зам.-генералният директор на БЧК д-р Надежда Тодоровска и Светослав Кръстев от СБА.", "date": "2019.09.29", "title": "Катаджия на годината стана Марин Кондов от Добрич"}
{"url": "https://www.novinite.bg/articles/180734/Pochitame-velik-hristiyanski-svetec-cherpyat-krasivi-imena", "text": "На 29 септември отдаваме почит към свети Теофан Милостиви, който е роден в Палестина. Произхожда от богато семейство. Въпреки своето богатство, Свети Теофан бил изключително добър човек, затова го наричали Милостиви. Никога не отказвал да даде подслон на някой закъснял пътник. Да даде храна и пари на бедните. Въпреки добротата, Господ решил да изпита своя верен раб Свети Теофан. Затова в последните години от своя живот Свети Теофан се разболял тежко и се разорил. Въпреки несгодите Светият мъж ги понасял с истинско християнско смирение. Господ прибрал душата на Свети Теофан Милостиви.Четири дни след неговата кончина, Свети Теофан Милостиви се явил в съня на един човек. Помолил го да постави надгробна плоча върху гроба. Човекът изпълнил заръката. От гроба започнало да се разнася благоухание, което излизало от тялото на праведника. Много болни хора оздравявали, след като ходели да се поклонят на гроба на светеца.Според народните поверия, в нощта на 28 срещу 29 септември хората гледат към небето. Ако по небосклона има много на брой ярки звезди, есента ще бъде суха и топла. Имен ден празнуват Теофан, Тео, Теофания, Фана, Фани, Фанко. На 29 септември почитаме паметта и на Свети Кириак, но не е имен ден. Свети Кириак е роден в Коринт. Неговите родители се казвали Йоан и Евдоксия. Бащата бил свещеник. Семейството имало роднински връзки с местния епископ Петър. Епископ Петър ангажирал малкия Свети Кириак да чете Светото писание по време на неделните служби. От малък Свети Кириак започнал да се вълнува от духовни проблеми. Той изпитвал дълбоко преклонение пред величието на Всевишния и пред начина, по който се грижел за спасението на човечеството.На 18 години Свети Кириак заминал за Йерусалим. Поклонил се на Божия гроб и на останалите свети места. След това станал монах. Минали няколко години и Свети Кириак напуснал манастира. Отишъл в палестинската пустиня и там се срещнал със Свети Евтимий Велики. В момента, в който Свети Евтимий съзрял Свети Кириак, той прозрял, че пред него стои един велик духовен човек. Свети Евтимий посветил младия монах във всички духовни тайнства, които знаел. След това го изпратил при Свети Герасим, който живеел близо до река Йордан. Там се събирали много подвижници. Така била основана света обител. Там Свети Кириак живял цели 10 години. После напуснал монашеското братство и се завърнал при Свети Евтимий Велики в пустинята. Там също живял 10 години, но ги прекарал в безмълвие. Известно време живял и в манастирите на Свети Харитон, чиято памет почитаме на 28 септември.Свети Харитон за първи път в християнството въвежда правила за водене на монашески живот. Тези правила били записани в устав. Свети Харитон и останалите монаси се хранели само веднъж дневно, само след залез слънце. Въпреки строгите правила на живот, Свети Кириак бил едър и снажен мъж до последния си дъх. Той предал Богу дух на 107-годишна възраст в един от манастирите, основани от Свети Харитон. Както прозрял Свети Евтимий Велики, Свети Кириак се превърнал във важна духовна личност от християнския свят. Той съвместявал различни задължения. Бил лечител, чудотворец, проницател, съветник и учител за останалите монаси.", "date": "2019.09.29", "title": "Почитаме велик християнски светец, черпят красиви имена"}
{"url": "https://www.novinite.bg/articles/180740/Genialen-muzikant-shte-sviri-na-cigulka-ot-18-i-vek-v-Sofiya-i-Plovdiv", "text": "Гениалният цигулар Вадим Репин ще гостува за първи път в Пловдив на 4 октомври. Ден преди това той ще излезе за втори път пред Софийската филхармония в зала “България”. Публиката ще се наслади на виртуозните му изпълнения и звука на цигулката “Bonjour”, произведена от италианския майстор Джузепе Гуарнери през 1743 година. До ден днешен никой не е разгадал тайната на цигулките на Гуарнери дел Джезу, която придава вълшебството на звука. Инструментите, създадени от него, са ненадминати по дълбочината, силата и красотата на звука и изпъкват много при акомпанимент от голям оркестър.Заедно със Софийската филхармония Вадим Репин ще представи романтичния Концерт за цигулка на Макс Брух. Популярната Италианска симфония на Менделсон, Интродукция и Рондо Капричиозо от Камий Сен-Санс също са включени в програмата на концерта.На диригентския пулт застава родения и израснал в града под тепетата маестро Найден Тодоров, директор на Софийската филхамония. Той прави диригентския си дебют само на 16 години като ученик в Музикалното училище Добрин Петков в Пловдив, където създава Младежки оркестър Пловдив. Впоследствие Найден Тодоров завършва Виенския университет за музика, като стипендиант на Ротари клуб – Виена. През 1996-1997 е поканен от фондация Ленард Бърнстейн, Йерусалим, на специализация в Израел и там работи с Менди Родан – диригент на Израелската филхармония. Към днешна дата пловдивчанинът е носител на множество награди и признания, чест гост-диригент на големите оперни сцени в Европа, САЩ и Азия.Билетите за концерта на Вадим Репин в София са почти изчерпани. Последните 50 бр. са налични на касата на зала “България”, Ивентим и ИПЕЙ-ГО.В Пловдив са в продажба на всички каси на Ивентим и Билетния център пред общината. ", "date": "2019.09.29", "title": "Гениален музикант ще свири на цигулка от 18-и век в София и Пловдив"}
{"url": "https://www.novinite.bg/articles/180733/Nikola-Filchev-Ako-ne-beshe-Borisov-Cvetanov-shteshe-da-mesti-girichki-v-salon", "text": "„Цветанов не трябва да да забравя, че ако не беше Бойко Борисов, сега щеше да мести гиричките в някой физкултурен салон.“ Това каза в студиото на БНТ бившият главен прокурор Никола Филчев. „Иначе Цветанов се разви и израсна, създал е Център за евроатлантически анализи, но някои смятат, че е  по-подходящо да създаде Център по физкултура“, добави Филчев. Според него има едно нещо, което хората няма да простят на Цветан Цветанов, и това е, че като министър на вътрешните работи всяка сутрин е сочил от телевизионния екран кой е престъпникът. „Той съсипа много съдби на много хора“, заяви Филчев.Неговата оценка за премиера е, че  като главен секретар на МВР Бойко Борисов много е уважавал закона.„Соросоиди искат да овладеят съдебната система. Сорос стои както зад Съюза на съдиите, така и зад Българския хелзинкси комитет, така и зад Сдружението на затворниците, ръководено от Джок Полфрийман“, каза още бившият главен прокурор.Той не вижда проблем в това, че Иван Гешев е единствен кандидат за главен прокурор. „Когато аз бях избран, имаше 7 кандидати, избраха мен и пак имаше много недоволство, така че броят на кандидатите не е гаранция, че изборът на главен прокурор ще бъде успешен“, обясни Никола Филчев.Той нарече Сотир Цацаров отличен юрист и определи мандата му като успешен.", "date": "2019.09.29", "title": "Никола Филчев: Ако не беше Борисов, Цветанов щеше да мести гирички в салон"}
{"url": "https://www.novinite.bg/articles/180746/Udar-po-mobilnite-operatori-sadat-reshi-che-nyamat-pravo-na-neustojka-pri-predsrochno-prekratyavane", "text": "Мобилните оператори претърпяха голям удар. Те нямат право да начисляват неустойка от всички такси до края на договора при предсрочно прекратяване, защото това дава възможност на доставчика да получи цялата цена, независимо от това, че след прекратяването той не предоставя услугата. Това става категорично ясно от Решение на Пловдивския районен съд по дело, заведено от „Теленор“ срещу неизряден клиент. И естествено, товарешение на магистратите вече може да случи като аналог в бъдеще.Договорът бил сключен на на 10 декември 2015 г. и включвал и телефон на изплащане. След няколко месеца клиентът спрял да плаща, договорът бил прекратен и от оператора завели дело да си получат неплатените вноски за по лизинга и сметките за ползваните услуги. Поискали и неустойка от 881,21 лв.  - колкото биха били вноските по договора до изтичането му, ако не беше прекратен предрсрочно.Пловдивският районен съд уважава иска за сметките и лизинга, но за неустойката се произнася, че тя противоречи на добрите нрави, следователно е нищожна.„Уговорената по този начин неустойка за предсрочно прекратяване създава условия за неоснователно обогатяване на  предоставящия услугата мобилен оператор и нарушава принципа за справедливост“, е записано в съдебното решение.", "date": "2019.09.29", "title": "Удар по мобилните оператори, съдът реши, че нямат право на неустойка при предсрочно прекратяване"}
{"url": "https://www.novinite.bg/articles/180745/Hotelieri-iskat-glavata-na-Angelkova-zaradi-golyam-gaf-s-Tomas-Kuk", "text": "Единственият чуждестранен туроператор, който не е регистриран в Националния туристически регистър е фалиралият \"Томас Кук\". Това заяви председателят на сдружението \"Клуб на хотелиера\" в Несебър Диана Колчева. Според нея с това Министерството на туризма е допуснало огромна слабост.\"Госпожа Ангелкова би следвало, заради тази допусната грешка, да излезе доблестно пред българските хотелиери и всички занимаващите се с туризъм и да каже \"Да, сгрешихме, цялата администрация на министерството, подавам оставка за това\". Какво следва? След като не е регистриран по нашето законодателство, ние хотелиерите нямаме никакво основание, да имаме претенции към този оператор.\", коментира Колчева пред БНР.Тя е категорична, че спешно българската държава трябва да вземе адекватни мерки, с които да подпомогне следващите два туристически сезона. Според нея сега е моментът да се намалят летищните такси за нискотарифните компании, за да се привлекат много такива. Трябва да се направят и пакетни програми, с които в страната ни да влязат повече индивидуални туристи. Колчева коментира, че е съвсем естествено всеки икономически субект да се стреми към растеж\"Когато обаче, пораснеш прекалено много, в един момент не можеш да контролираш всичко и започват да се допускат слабости по веригата. Най-вероятно това се е случило и в \"Томас Кук\". Практика е в световен мащаб, кредиторите да фалират фирми, защото фирмата няма добри икономически показатели, централните банки са ги натиснали. Случват се такива неща.\", каза още експертът.Британският туроператор Томас Кук обяви фалит на 23 септември, след като не е успял да намери необходимите пари, за да продължи дейността си, и ще започне производство по ликвидация. Така се отменят почивките на стотици хиляди клиенти. Властите ще трябва да организират завръщането в родината на близо 600 000 туристи, клиенти на най-старата туристическа компания в света, от които на 150 000 британци. Това е двойно по-голям фалит от обявения преди две години от британската авиокомпания \"Monarch\".Ударът, който със сигурност ще понесе цялата туристическа индустрия по света, може да се окаже пагубен за българския туристически отрасъл. На този етап стана ясно, че над 50 български хотела ще бъдат засегнати от създалата се ситуация. Огромен е рискът, пред който са изправени всички, работили с туроператорската компания, която вече спря да плаща. Загуби за милиони левове, предвиждат хотелиерите. Реална е опасността да не получат парите за вече реализираните почивки на чуждестранните туристи, тъй като в повечето случаи договорите с фалиралия туроператор съдържат клаузи за разсрочено плащане със срок 60 дни след като туристите са напуснали страната ни. Щетите все още се изчисляват, но цифрата от 100 милиона вече се завъртя в публичното пространство. Това предизвика и усилените консултации между представители на бранша и министерството на туризма.Министър Ангелкова обяви, че в момента у нас пребивават 5940 туристи на британския туроператор. Посредникът на фалиралия туроператор за България Христо Гълъбачев обясни, че по-малко от 10 на сто от тях са англичани.", "date": "2019.09.29", "title": "Хотелиери искат главата на Ангелкова заради голям гаф с \"Томас Кук\""}
{"url": "https://www.novinite.bg/articles/180735/VMRO-Balgariya-nyama-da-dopusne-Severna-Makedoniya-v-ES", "text": "Не може една политически изградена от югославските комунисти лъжа за миналото на Македония да бъде допусната и призната от цивилизования европейски свят. Това е условие което трябва да бъде изпълнено. Това заяви доц. Милен Михов от ВМРО.\r\nВ България няма политическа сила, няма политически фактор, няма институция, която да допусне и да приеме това, каза още той пред bTV.\r\nГосподин Каракачанов вчера заяви, че щом не бързаме да изчистим историята няма да бързаме и със зелената светлина към Европейския съюз. Позицията на България e, че дата на Северна Македония нe трябва да бъде определена през октомври месец, продължи той.\r\nПрипомняме , че вчера вицепремиерът и лидер на ВМРО - БНД Красимир Каракачанов заяви: \"ЕС не може да бъде легитимация за неправди, а България да бъде използвана по този груб начин като трамплин от страна на управляващите в Скопие\".\r\nТази позиция е по повод интервю на македонския президент Стево Пендаровски за македонска медия, в което той \"си позволява да злоупотребява с историческата истина относно произхода на Гоце Делчев и да дава нееднозначни сигнали към Комисията по исторически и образователни въпроси, че трябва услужливо да тупа топката, а не да води разговори по същество\". Така разкрива замисъла на Скопие всъщност да саботира процеса, смята Каракачанов.\r\n", "date": "2019.09.29", "title": "ВМРО: България няма да допусне Северна Македония в ЕС"}
{"url": "https://www.novinite.bg/articles/180744/Signal-ne-uvajiha-poklonenieto-pred-Lyubomir-Levchev-avtor-na-Da-te-jaduvam", "text": "Изпратихме вчера големия писател Любомир Левчев в последния му път. Той почина на 84-годишна възраст на 25 септември. Близки, приятели, интелектуалци и политици се простиха с поета. Сред изпращачите бяха много известни личности - интелектуалци и политици: Андрей Йотов, Калоян Паргов, Янаки Стоилов, Десислава Атанасова, Тодор Славков, Евгения Живкова, акад. Антон Дончев, председателят на Съюза на българските писатели Валентин Ангелов и мн. др.Последно сбогом си взеха и доайенът в писателската гилдия - 92-годишният Найден Вълчев, автор на евъргрийни като \"Една българска роза\" и \"На всеки километър\", 83-годишният писател Лъчезар Еленков, 77-годишният автор на \"Незабрава\" Калин Донков, както и децата на Йордан Радичков - Димитър и Розалия.Естрадната прима Йорданка Христова пристигна в края на поклонението о успя последна да си вземе сбогом с любимия поет. За разлика от нея на място не се появи никой от изпълнителите на най-популярната песен по стихове на Левчев - \"Да те жадувам\", група \"Сигнал\", пише \"Телеграф\".  Вместо тях дойдоха композиторът Кирил Икономов, поетът художник Иван Тенев, скулпторите Георги Чапкънов и Валентин Старчев.  \"Велик, а сега безсмъртен. Паметта не се заличава лесно\", каза Чапа.", "date": "2019.09.29", "title": "\"Сигнал\" не уважиха поклонението пред Любомир Левчев, автор на \"Да те жадувам\""}
{"url": "https://www.novinite.bg/articles/180743/Gej-afera-v-osnovata-na-brutalnoto-ubijstvo-na-biznesmena-Vladislav-Dochev", "text": "Подивял от ревност човек с обратни наклонности, решил да мъсти заради изневяра, е най-вероятният убиец на строителния предприемач Владислав Дочев, разкриха криминалисти. Шест години след ужасяващата касапница в столичния квартал \"Изгрев\" извършителят остава неразкрит. Междувременно разследващите оневиняват съпругата на Дочев и нейния любовник. Не са събрани и доказателства по версията за отмъщение от завлечени бизнес партньори на предприемача.\"Детайлите ясно подсказват, че става дума за престъпление от страст. Хора, които имат да вземат пари, не действат така брутално. За съжаление, колегите така и не откриха сигурни доказателства, които да уличат човека, когото подозират като извършител\", обясни запознат с разследването.Така след месеци безплоден труд криминалистите пращат случая \"Дочев\" в папката \"студени досиета\" с надеждата някой ден убиецът да се издаде сам, съобщава \"България днес\".Ужасяващата касапница се разиграва на 2 юни 2013 г. Малко след 19 часа на тел. 112 изпаднала в истерия жена съобщава, че мъжът й лежи по гръб на пода в една от спалните в семейното жилище на ул. \"Никола Мирчев\" в столичния кв. \"Изгрев\". Прострелян и намушкан многократно, от главата му стърчи нож. Всичко е в кръв.Пристигналите на място ченгета моментално блокират района, а съдебни лекари започват оглед на трупа. Жертвата е 45-годишният бизнесмен Владислав Дочев. Приживе той се занимава със строителство, а богатството му е оценявано на милиони евро.Детайлите около смъртта на Дочев са изключително зловещи. Според криминалисти той и убиецът му са се познавали отпреди това. Срещата им е малко след полунощ. Между двамата избухва скандал. Следват пет изстрела с пистолет. Един от тях пронизва Дочев в сърцето и той издъхва моментално. Смъртта му очевидно не е достатъчна за килъра. Убиецът вади руски военен нож и започва да ръга в гърдите, шията и лицето своя познат. Като своеобразен завършек на касапницата полуделият убиец забива ножа си в черепа на бизнесмена. Острието е намерено да стърчи в лявата му скула, на 3 см от носа. Според съдебните медици ударите с нож са нанесени, след като Дочев вече е мъртъв. Целта им е не да го убият, а демонстрират гнева на касапина. Действия, които издават емоционален гняв и страст, а не хладнокръвен убиец.При обиска в жилището ченгетата откриват белезници с розови пухчета и други подобни сексаксесоари. Това им дава основание да заподозрат гей сюжет наред с обичайните неуредени финансови взаимоотношения и конфликт с конкуренти. Подозренията се засилват и от разпити на близките на загиналия. Оказва се, че той и съпругата му спят от години в отделни стаи. Съседи от своя страна споделят, че са засичали убития с непознати млади момчета.При разпита съпругата на Дочев – Гергана, разказва, че връзката им е идеална. Двамата се чувстват изключително влюбени, макар и да спели в различни стаи. Общата им страст са пътешествията из екзотични дестинации. Тя отхвърля възможността Владислав да е имал странична връзка.Затова ченгетата първоначално проверяват версиите, свързани с бизнеса на убития. Опитите да открият конфликт с партньори или конкуренти удрят на камък. Няма и данни Дочев да е дължал големи суми пари.Проверено е обстойно и алибито на съпругата му. Пред полицаите разказва, че в деня на убийството станала около 7 ч. За да не събуди съпруга си, излязла да пие кафе на близка бензиностанция. Целият й ден е зает с различни ангажименти. Прибира се в късния след обед и заварва входната врата отключена, а вратата на спалнята - полуотворена. В стаята било полутъмно, защото щорите били спуснати. Тогава светнала лампата и видяла мъртвия мъж.Опитите на криминалистите да докажат нейно участие в убийството удрят на камък.Покрай разпитите на роднини и близки на убития бизнесмен изскача и нова следа. Оказва се, че отношенията на Дочев и съпругата му съвсем не са безоблачни. Самата тя признава, че двамата се разделят през 2010 г. за кратко след като съпругът и я обвинява в изневяра, но после изяснили проблема. Разследващите разбират, че през 2010 г. Владислав наема частен детектив, препоръчан от приятеля му - бизнесмена Георги Георгиев - Жоро Френски, който да следи Гергана дали има любовник. Детективът му показва уличаващи снимки.Разследването показва, че Гергана и приятелят й продължават връзката си и след като жената се връща при съпруга си. Двамата ежедневно си комуникират със специално купени симкарти на чужди имена.След продължило месеци разследване е установена и самоличността на приятеля й Антонио Беловски.Влад Прокуратурата иска разрешение за претърсване на жилището му. Беловски е млад мъж, който говори 5 езика - английски, немски, испански, руски и арабски. Обича да пътува по екзотични дестинации. Известно време живее в Барселона, пътувал е и до Бразилия. Разследващите научават, че Антонио е ходил да стреля на стрелбища през май, но под друго име - Антон Христов.Следва опит за арест на Антонио. Оказва се, че ден след убийството на бизнесмена той е напуснал страната. Беловски е обявен за международно издирване. През септември от Интерпол засичат следите му и информират нашите власти, че е кацнал в Хърватия. Там Антонио Беловски мистериозно изчезва до 3 юли 2014 г., когато е получена информация, че вече е в София и полицаи от сектор \"Издирване\" на СДВР го задържат. Същия ден е арестувана и Гергана, която остава зад решетките 24 часа. Беловски е обвинен в убийство и е задържан за 72 ч. След изтичане на срока прокуратурата го пуска, без да иска арест или повдига обвинение. Година по-късно разследването е прекратено заради липса на заподозрян.", "date": "2019.09.29", "title": "Гей афера в основата на бруталното убийство на бизнесмена Владислав Дочев"}
{"url": "https://www.novinite.bg/articles/180732/Djigit-bez-knijka-ubi-19-godishen-v-zverski-sblasak", "text": "Катастрофа с жертва е станала тази нощ в Пловдив. Към 2 часа на телефон 112 е подаден сигнал за блъснал се в стълб Опел край кръстовище между бул. Марица и бул. Източен. С колата се придвижвали три 19-годишни момчета. На място загинал единият пътник. “Другият  пътник и шофьорът, който не притежава свидетелство за управление на моторно превозно средство са в болница за оказване на спешна медицинска помощ”, съобщиха от МВР-Пловдив.Мястото е запазено, извършен е оглед. На водача е взета кръвна проба. Образувано е досъдебно производство.", "date": "2019.09.29", "title": "Джигит без книжка уби 19-годишен в зверски сблъсък"}
{"url": "https://www.novinite.bg/articles/180730/Revniva-balgarka-prebi-starica-s-chajnik-na-Ostrova-i-poluchi-9-g-zatvor", "text": "Българката Гергана Георгиева получи присъда от 9-години ефективен затвор във Великобритания. Тя е обвинена в побой и грабеж на 81-годишна жена.Според \"Дейли мейл\" Гергана е вързала 81-годишната вдовица на режисьора Майкъл Уинър, пребила я е с метален чайник и щанга и я е ограбила.Следствието установило, че Гергана е бивша любовница на Уинър. Авантюрата им е от 1999 година, когато тя получава британско гражданство, благодарение на режисьора. Тя е имала тригодишна връзка с него, преди той да се ожени за Жералдин. В продължение на близо две години след смъртта му през 2013 г. Гергана е обмисляла престъплението, защото е предполагала, че Жералдин е наследила огромното му наследство.В интернет вече е разпространен и видеоклип от камерите около къщата на семейство Уинър. На него се вижда как българката напуска дома, дегизирана с голяма шапка и тъмна перука, след което изхвърля боклука и си тръгва. В къщата оставила да лежи безпомощна 81-годишната Жералдин Уинър.По време на разследването Гергана Георгиева признала, че е откраднала бижута за 300 000 паунда. Тя обвинила  Жералдин, че убила любовника ѝ с вуду магии, за да прибере наследството му.Побоят над госпожа Уинър продължил над три часа, докато тя била с вързани очи, а ръцете и краката ѝ били закопчани със свински опашки. Георгиева пък я млатила с метален чайник и желязна щанга.Българката признава пред съда за грабежа, но не и за побоя. Казва, че случайно е ударила вдовицата. Според нея тя е трябвало да получи част от завещанието, защото такава е била последната воля на Майкъл Уинър.Гергана упорито питала вдовицата за диамант във формата на сърце. Ужасена, възрастната жена ѝ разкрила къде се намира семейният сейф. Така Георгиева задигнала редица вещи, сред които и диамантена висулка и картина на базиликата „Свети Марк“ във Венеция от Франц Ричард Унтербергер.Вдовицата Уинър била спасена от по-тежки травми на главата, благодарение на ролките за къдрене, които били навити на главата ѝ.", "date": "2019.09.29", "title": "Ревнива българка преби старица с чайник на Острова и получи 9 г. затвор"}
