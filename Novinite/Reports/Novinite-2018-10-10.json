{"url": "https://www.novinite.bg/articles/165733/Obshtestveno-obsajdane-za-nova-jilishtna-sgrada-v-Ovcha-kupel", "text": "Общестевно обсъждане за нова жилищна сграда в Овча купел ще има в четвъртък на 11 октомври т. г. За това съобщават в групата на района, в социалната мрежа. Новият строеж ще бъде на гърба на бл. 1 в зоната на улиците „Маестро Кънев“ и „Буземска“, пишеИнвеститорите вече са се срещали с представител на гражданите и са го помолили той да информира хората. Те са показали и проекта на строежа, за да има предварителна информация.Височината на жилищната сграда е 5 етажа с 54 апартамента. Предвидени са 54 паркоместа, по едно за всеки апартамент, като почти всички са подземни. Новата сграда ще има отстояние 20 метра от съществуващия бл. 1, а изискването е 15 м. Височината ще е 15 метра, но заради денивелацията от едната страна ще достигне 12 метра.Обсъждането е от 17 часа в сградата на районната община.В Овча купел са доста чувствителни към новите строежи поради инцидентът в началото на септември. Тогава пропадна строителен изкоп и заедно със земната маса и автомобил. Това стана до бл. 412. В момента сторежът е спрян и по него се извършват само укрепителни дейности.Пак преди месец от Овча купел излязоха на протест заради презастрояването в района.", "date": "2018.10.10", "title": "Обществено обсъждане за нова жилищна сграда в Овча купел"}
{"url": "https://www.novinite.bg/articles/165740/NOI-Sredniyat-osiguritelen-dohod-za-stranata-e-874-lv", "text": "Размерът на средния осигурителен доход за страната за месец август 2018 г. е 873,75 лв. споделиха от Националния осигурителен институт (НОИ).Средномесечният осигурителен доход за страната за периода от 01.09.2017 г. до 31.08.2018 г. е 867,37 лв.Определеният средномесечен осигурителен доход за страната за посочения период служи при изчисляване размерите на новоотпуснатите пенсии през месец септември 2018 г.", "date": "2018.10.10", "title": "НОИ: Средният осигурителен доход за страната е 874 лв."}
{"url": "https://www.novinite.bg/articles/165741/Premahvat-nezakonni-postrojki-v-plovdivskata-Sheker-mahala", "text": "Администрацията на район \"Северен\" в Пловдив започна премахването на незаконни постройки в \"Шекер махала\". Акцията се проведе при засилено полицейско присъствие и след заповед на районния кмет Ральо Ралев. За много кратко време на мястото се събраха и стотици роми, но до ескалация на напрежението или до провокации, за което е имало закани, не се стигна.Започваме с пристройките и сградите на ул. \"Дилянка\", които са върху общински терен, а в по-голямата си част и върху западния тротоар, каза за БТА Ралев. Той уточни, че масивните и жилищни постройки засега няма да се бутат, тъй като почти всички негови заповеди се обжалват в съда.Районният кмет добави, че незаконните строежи в ромските квартали, в това число и в \"Шекер махала\", са доста динамични, като най-напред се вдига жилищната част, после тя се разширява във всички посоки и се надстройва. Най-масовото нарушение е вдигане на няколко незаконни етажа върху узаконена постройка, добави Ралев.Акцията ще продължи следващата седмица на ул. \"Кипарис\", където ще бъдат премахвани и жилищни сгради.За тази година администрацията на район \"Северен\" е усвоил всички определени за тази цел 36 000 лева, допълнително има отпуснати още толкова от голяма община, уточни Ральо Ралев.", "date": "2018.10.10", "title": "Премахват незаконни постройки в пловдивската \"Шекер махала\""}
{"url": "https://www.novinite.bg/articles/165751/Otpuskat-5-mln-za-otdeleniyata-po-hemodializa", "text": "Министерството на здравеопазването отпуска 5 млн. лв. за обновяване на хемодиализната мрежа в страната.От 8.1 млн. лв., които правителството отпусна в края на септември, МЗ предоставя на 29 държавни лечебни заведения близо 5 млн. лв. за ремонт и закупуване на хемодиализна техника и оборудване.Със средствата ще бъдат ремонтирани хемодиализни отделения и ще бъдат закупени хемодиализни апарати, легла за хемодиализа и водоочистващи системи.Разпределението на средствата е съобразено с отправените от болниците искания за инвестиции в ремонти и преоборудване на хемодиализни структури на многопрофилни лечебни заведения на територията на Сливен, Пазарджик, Перник, Хасково, Шумен, Габрово, Видин, Търговище, Варна, Русе, Кюстендил, Враца, Ловеч, Разград, Ямбол, Кърджали, Бургас, Велико Търново, Смолян, Стара Загора, Силистра, Благоевград, Добрич, Монтана, Пловдив и София.С другите близо 3 млн. лв. ще бъдат осъществени ремонтни дейности и ще бъде закупена апаратура, съгласно приоритетните искания, постъпили в МЗ от лечебните заведения.В момента е в ход процедура по подготовка и обявяване на обществени поръчки и сключване на договори, на чието основание средствата да бъдат отпуснати на лечебните заведения.", "date": "2018.10.10", "title": "Отпускат 5 млн. за отделенията по хемодиализа"}
{"url": "https://www.novinite.bg/articles/165735/EK-odobri-parviya-golyam-proekt-po-OPRR-2014-2020-za-Integriran-gradski-transport-faza-II-na-Stolichna-obshtina", "text": " Европейската комисия (ЕК) одобри проект „Интегриран столичен градски транспорт – фаза II“ на Столична община, който е \"голям“ проект по смисъла на чл. 100 от Регламент (ЕО) № 1303/2013 г. и се финансира в рамките на процедура BG16RFOP001-1.001-039 „Изпълнение на интегрирани планове за градско възстановяване и развитие 2014 – 2020” на Оперативна програма „Региони в растеж“ (ОПРР) 2014 – 2020 г. Общата стойност на проекта е в размер на 125 млн. лв., от които 107,3 млн. лв. е безвъзмездната финансова помощ по ОПРР.Основните дейности, включени в проекта, са свързани с реконструкция на трамваен релсов път по ул. “Каменоделска“ – от кръстовището с бул. \"К. Стоилов\" до крайно трамвайно ухо \"Орландовци\", реконструкция на трамваен релсов път по бул. “Цар Борис III“ – от ухо “Княжево“ до ухо “Съдебна палата“, закупуване на 13 нови нископодови съчленени трамвайни мотриси и надграждане на интелигентната система за управление на трафика и на съществуващата система за информация на пътниците в реално време.Проектът цели насърчаване ползването на електротранспорта като по този начин ще допринесе за решаване на проблемите в столицата, свързани с увеличаващия се трафик през деня, нарастващите задръствания, ниската скорост на придвижване, пътнотранспортни произшествия, високи концентрации на въглероден диоксид и други вредни емисии, шум и т.н.Изпълнението на проекта ще допринесе за реализирането на цялостната стратегия за развитие на интегриран столичен градски транспорт.", "date": "2018.10.10", "title": "ЕК одобри първия голям проект по ОПРР 2014 – 2020 за „Интегриран градски транспорт – фаза II“ на Столична община"}
{"url": "https://www.novinite.bg/articles/165738/MultiSport-predstavi-postijeniya-i-iniciativi-za-nasarchavane-na-aktivniya-nachin-na-jivot", "text": "Компанията Бенефит Системс България, издаваща картите MultiSport, обяви интересни резултати от дейността си за последните години. Стартират и още нови инициативи с цел все повече хора да водят активен начин на живот. „Целта ни е да допринасяме за развитието на масовия спорт в страната ни и да насърчаваме работещите хора да се занимават с физически активности“ – каза управителят на Бенефит Системс България Цветан Иванов.От 2015 г., когато компанията стъпва на българския пазар и започва да предлага MultiSport програмата, към този момент, компаниите и институциите, които се възползват от услугата, са вече над 1200, а броят на потребителите надхвърля 63 000. За целта компанията Бенефит Системс България е сключила партньорства с над 700 спортни обекта, като само през последната година ръстът на присъединените клубове в мрежата е 57%. Потребителите имат възможността да избират измежду над 500 спортни активности – както традиционни, така и по-рядко срещани. Услугата вече може да бъде ползвана в 64 населени места в цялата страна.Тези постижения се обявяват на фона на данни от Евробарометър, според които 68% от българите никога не са спортували, Позитивното е, че за последните четири години този показател се е понижил с цели 10%, което нарежда България сред държавите в ЕС с най-голяма промяна по този критерий. В една такава ситуация картата MultiSport е улеснение, което дава възможности за избор на активности и по този начин мотивира и допринася за това хората да бъдат физически активни. Компанията обяви и нови активности за насърчаване на активния начин на живот. Една от тях е MultiSport KIDS – карта за деца и младежи до 16-годишна възраст, представена като придобивка за цялото семейство.Притежателите могат да се възползват от над 90 активности в мрежа от 151 обекта в 6 града в страната. „Разнообразието от предложения подпомага двигателното, когнитивното и социалното развитие на децата и изгражда отношение към спорта“ – допълни Цветан Иванов. Друга инициатива на компанията е Health Day или Ден на здравето, което се предлага на корпоративни клиенти и техните служители като допълваща част на програмата MultiSport. В програмата са включени дейности за здравословен начин на живот като антистрес сесии, лекции на тема спорт, здраве, здравословно хранене, активности на открито и закрито, както и дегустация на полезни храни и напитки. Компанията предлага и разнообразни сезонни активности, сред които уейкборд, ски, сауна, открити басейни, кънки на лед и други. От тази есен в програмата MultiSport са включени напълно нови за мрежата активности за възрастни и деца – боулинг и ски на закрито.", "date": "2018.10.10", "title": "MultiSport представи постижения и инициативи за насърчаване на активния начин  на живот"}
{"url": "https://www.novinite.bg/articles/165752/Nov-Centar-za-podkrepa-na-hora-s-uvrejdaniya-v-Burgas", "text": "Нов Център за подкрепа на хора с увреждания ще бъде създаден в Бургас. Общо 90 души ще имат възможност да използват неговите услугите. Бъдещият център ще могат да използват 30 души с тежки множествени увреждания и 60 за почасови услуги, поясни Мая Казанджиева от община Бургас и добави:\"Ще закупим специализирано оборудване, което ще включва уреди за рехабилитация, включително сме заложили иновативни софтуери за управление с поглед, за да могат хората да общуват с нас тези, които нямат никакви двигателни възможности. Това е общуване чрез поглед. Ще закупим и специализирано транспортно средство, което е адаптирано за превоз на хората с увреждания“.Проектът, който се финансира по оперативната програма \"Развитие на човешките ресурси\" е с продължителност две години. През първата ще бъде ремонтирано помещението, където ще бъде центърът. Стойността му е близо един милион лева.", "date": "2018.10.10", "title": "Нов Център за подкрепа на хора с увреждания в Бургас"}
{"url": "https://www.novinite.bg/articles/165755/Sazdavat-nov-kompleks-za-socialni-uslugi-za-deca-vav-Veliko-Tarnovo", "text": "Във Велико Търново ще бъде създаден нов комплекс за социални услуги за деца. Инвестицията в материалната база става възможна след като Общината спечели проект по Оперативна програма „Региони в растеж“ 2014-2020, чийто срок на реализация е две години. Финансирането е в размер на 820 000 лева. За нуждите на новия комплекс сградата на бившата детска ясла в кв. „Колю Фичето“, намираща се на ул. „Симеон Велики 3“ ще бъде ремонтирана. В половината от корпуса помещенията ще бъдат обновени, с реновирани ВиК- и електрическа инсталация, покривна конструкция и подове. Ремонтни дейности ще обхванат и голяма част от двора.Вече са обявени процедурите за избор на изпълнител за строителните работи. Тази част от сградата, която подлежи на ремонт, ще бъде така адаптирана, че в нея ще бъдат отворени дневен център в подкрепа на деца с тежки множествени увреждания и техните семейства, както и преходно жилище за деца от 15 до 18 години с 8 места. Част от помещенията ще послужат за разширяване на Центъра за обществена подкрепа. Проектът на Община Велико Търново бе представен от заместник-кметът проф. Георги Камарашев, директорът на дирекция „Социални дейности и здравеопазване“ Росица Димитрова и началникът на отдел „Техническа инфраструктура“ инж. Цанко Бояджиев. Финансирането за строителните дейности е осигурено по ОП „Региони в растеж“ и от държавния бюджет, а за последващото разкриване на социалните услуги средства ще бъдат привлечени по ОП „Развитие на човешките ресурси“. Вече има идея и за останалата част от сградата. За нея в период на защита и одобрение е проект за разкриване на Център за грижи за възрастни в невъзможност да се обслужват.", "date": "2018.10.10", "title": "Създават нов комплекс за социални услуги за деца във Велико Търново"}
{"url": "https://www.novinite.bg/articles/165725/V-rajon-Novi-Iskar-rabotyat-za-kariernoto-orientirane-sred-uchenicite", "text": "Кметът на столичния район „Нови Искър“ сподели в социалната мрежа, че усилено се работи по проект за ранното кариерно ориентиране сред учениците от общинските училища на територията на района.Г-н Красимир Генков – управител на фирма „Top house“ запозна учениците от 171 ОУ „Стоил Попов“ с професиите, които се упражняват в производството на модулни и сглобяеми къщи, каквито произвежда неговата фирма. Възпитаниците на училището разговаряха с г-н Генков на теми, свързани с тяхната бъдеща кариерна реализация – от какви служители се нуждае едно производство и кои професии ще са най-търсени от работодателите в бъдеще.", "date": "2018.10.10", "title": "В район „Нови Искър“ работят за кариерното ориентиране сред учениците"}
{"url": "https://www.novinite.bg/articles/165711/Kmetat-Fandakova-proveri-rehabilitaciyata-na-bul-Pencho-Slavejkov", "text": "Изпълнява се нова пътна асфалтова настилка, извършва се цялостно преасфалтиране, изграждане на ново енергийно-ефективно улично осветление, ремонтират се тротоарите по цялото протежение на пътя. Ремонтират се и локалите. Обектът включва два етапа: етап I – от ул. „Цар Асен“ до бул. „Прага“ включително – кръстовището на бул. „Прага“, който изпълняваме тази година и етап II – от бул. „Прага“ до бул. \"Ген. Едуард И. Тотлебен\", който е предвиден за 2019 г.В момента се работи по локалното платно от страната на лечебните заведения. Днес кметът на София Йорданка Фандъкова и зам.-кметът по направление транспорт Евгени Крусев провериха обекта. На 14-ти октомври (неделя) е предвидено асфалтиране на локалното платно в посока бул. „Витоша“. По време на реконструкцията са подменени паважната и асфалтова настилка в пътното платно.Предвижда се ремонтът да приключи на 21 октомври. Новата настилка е асфалтобетонова с полимермодифициран битум. Тротоарите са изпълнени с настилка от унипаваж, с понижения на бордюрите при пешеходните преходи в кръстовищата и тактилни ивици съгласно изискванията за достъпна среда. Предвижда се засаждане на нови дървета – червеноцъфтящ кестен, като за първи етап ще бъдат засадени 12 броя.", "date": "2018.10.10", "title": "Кметът Фандъкова провери рехабилитацията на бул. “Пенчо Славейков“"}
{"url": "https://www.novinite.bg/articles/165739/Hvanati-sa-14-nepravosposobni-vodachi-i-8-s-narkotici-za-edna-sedmica-v-Sliven", "text": "От 01 до 07 септември на територията на ОДМВР-Сливен са проведени специализирани операции по контрол и пътната безопасност, разпоредени от директора на ОДМВР-Сливен и в рамките на национални кампании. Екипи, сформирани от служители на Пътна полиция и районните управления в Сливен, Нова Загора, Твърдица и Котел са проверили 2167 моторни превозни средства, и 2291 лица. Констатирани са 794 нарушения на Закона за движение по пътищата и Кодекса за застраховане. През изминалата седмица на територията на ОДМВР-Сливен с мобилни и стационарни камери са констатирани 459 нарушения на скоростта. Издадени са 548 електронни фиша.В поделенията на пътна полиция и при проверки на пътя са връчени 118 фиша и са отнети 9 шофьорски книжки за неплатени глоби. За други нарушения са съставени 601 фиша. Актовете са 158. Установени са 14 неправоспособни водачи. 7 водачи са хванати да управляват след употреба на алкохол, като 2 са над 1,2 промила, за което са образувано бързо производство. Отнети са 24 шофьорски книжки за употреба на алкохол и наркотични вещества, 5 за нередовна застраховка Гражданска отговорност . Прекратени са 20 регистрации на автомобили, управлявани от неправоспособни водачи и такива употребили алкохол. През седмицата са проведени 3 операции по метода широкообхватен контрол – две в град Сливен и една в Нова Загора. В ОДМВР-Сливен се осъществява засилена патрулна дейност по установяване на водачи и лица употребил или разпространяващи наркотични вещества. Специализираните операции по пътна безопасност продължават, като контролната дейност е насочена към установяване на нарушения, пряко влияещи на пътния травматизъм. В ОДМВР-Сливен са предвидени действия по ежедневен контрол на скоростта, употребата на наркотици и алкохол, правоспособност, застраховка „Гражданска отговорност”, спазване на предимство, сигнализация и маркировка. Продължава контролът в малките населени места и общински пътища.", "date": "2018.10.10", "title": "Хванати са 14 неправоспособни водачи и 8 с наркотици за една седмица в Сливен"}
{"url": "https://www.novinite.bg/articles/165718/Nikolaj-Nankov-veche-ne-e-deputat", "text": "Депутатите прекратиха пълномощията на народния представител Николай Нанков, съобщи novini.bg.Припомняме, че Нанков подаде оставка като министър на регионалното развитие и благоустройството след тежката катастрофа с автобус край Своге.След това той се върна в парламента като депутат от ГЕРБ, а регионален министър стана Петя Аврамова, която пък преди това бе народен представител.Гласуването на прекратяването на пълномощията на Нанков бе съпроводено от въпрос от депутата Драгомир Стойнев от БСП, който попита ще стане ли зам. - министър на Аврамова.", "date": "2018.10.10", "title": "Николай Нанков вече не е депутат"}
{"url": "https://www.novinite.bg/articles/165756/Globiha-shofor-zasnet-da-izhvarlya-bokluk-ot-kolata-si", "text": "\r\nВ Пловдив глобиха шофьор, заснет да изхвърля боклук от колата си в движение. Глобата е в размер на 150 лева.\r\n\r\n\r\n\r\n\r\n\r\n", "date": "2018.10.10", "title": "Глобиха шофьор, заснет да изхвърля боклук от колата си"}
{"url": "https://www.novinite.bg/articles/165715/Dneven-horoskop-za-sryada", "text": "Не би трябвало да имате особено много въпроси днес, освен такива, свързани с бизнеса. Има малко, макар и скрити елементи, но това, което виждате е това, което получавате.Обаждане от приятел ви кара да се чувствате развълнувани. Може би той планира нещо голямо или може би просто не сте се чували от страшно много време. Този ентусиазъм ще продължи дълго.Оставете всички дребни неща на приятели и роднини, с изключение на наистина важните неща. Обърнете внимание на себе си, починете си, а след това се отдръпнете и помислете за бъдещето- какво следва?Вижте повее на: ", "date": "2018.10.10", "title": "Дневен хороскоп за сряда"}
{"url": "https://www.novinite.bg/articles/165717/Anton-Kutev-GERB-poemat-otgovornost-ot-mafiotski-tip", "text": "Когато като политическа сила решавате да поемате политическа отговорност за нещо, което се е случило в държавата, като приемате оставките на трима министри, единия го правите шеф на банка, другия - зам.-министър, а третия от главен секретар на МВР го правите министър. Това е отговорност в най-вулгарния мафиотски тип. Това каза зам.-председателят на ПГ на БСП Антон Кутев преди гласуването на оставката на Николай Нанков като депутат.Познавам Николай Нанков преди да стане министър. Проблемът ми не е той, а думата \"отговорност\". Не става дума за отговорност, а за смяна на местата и за продължаване на същата линия, заяви Антон Кутев.", "date": "2018.10.10", "title": "Антон Кутев: ГЕРБ поемат отговорност от мафиотски тип"}
{"url": "https://www.novinite.bg/articles/165712/Mladen-Marinov-Otkrito-e-DNK-na-zadarjaniya-v-Germaniya-po-tyaloto-na-jertvata", "text": "Северин Надеждов Красимиров. Роден през 1997. Това е лицето задържано в Германия за убийството на журналистката Виктория Маринова. Това бе от министъра на вътрешните работи Младен Маринов на извънреден брифинг в Министерски съвет.\"Той има криминална регистрация от 2007 г. за кражба на цветни метали. Има преки доказателства, които свързват лицето с жертвата”, съобщи вътрешният министър и уточни, че задържаният е живеел в близост до мястото на убийството, информира Канал3.\"Има ДНК материал върху трупа на жертвата, дрехите и върху него. Очакваме още доказателства, които да свържат извършителя пряко с жертвата”, уточни Марин Младенов.\"Издадена е европейска заповед за задържане, допълни главният прокурор. След процедурата пред германски съд следва привеждане на лицето тук\", уточни Сотир Цацаров.\"Не се изключва каквато и да е версия, извършени са разпити с всички нейни колеги. На този етап не можем да твърдим, че е свързано с професионалната ѝ дейност\", каза той, но пак повтори, че се работи по всички версии.Премиерът Бойко Борисов изтъкна специално заслугата на Института по криминалистика за разкриване на тежкото престъпление и потвърди ангажимента си за отпускане на средства за обезпечаването му.", "date": "2018.10.10", "title": "Младен Маринов: Открито е ДНК на задържания в Германия по тялото на жертвата"}
{"url": "https://www.novinite.bg/articles/165727/Kola-blasna-6-godishno-dete", "text": "6-годишно дете е блъснато от лек автомобил в град Провадия. Това съобщиха от ОДМВР - Варна. На 09 октомври 2018 г. около 17.00 часа на ул. „Цар Освободител“ в град Провадия 49-годишен водач на лек автомобил „Опел Вектра“ блъска 6-годишно дете (момиче) пресичащо пътното платно. Вследствие на пътнотранспортното произшествие детето е получило контузна рана на главата, оказана му е медицинска помощ и е насочено за домашно лечение.", "date": "2018.10.10", "title": "Кола блъсна 6-годишно дете"}
{"url": "https://www.novinite.bg/articles/165731/Nameriha-tyalo-na-maj-kraj-Vraca", "text": "Тялото на 64-годишен мъж е намерено на около 2 км след жп гара „Роман“. Това съобщиха от ОДМВР - Враца.Сигналът за намереното тяло е подаден на 09 октомври 2018 г. в 20.15 часа в РУ - Роман. Съобщено е за това, че мъж е блъснат от влак на около 2 км след жп гара „Роман“.Установено е, че тялото е на 64-годишен мъж от град Мездра.Образувано е досъдебно производство.", "date": "2018.10.10", "title": "Намериха тяло на мъж край Враца"}
{"url": "https://www.novinite.bg/articles/165726/Razsledvat-ubijstvoto-na-momcheto-kraj-Montana", "text": "През цялата нощ продължи разследването на убийството на 17-годишното момче от ромския квартал на Монтана, станало към 13 часа вчера в гориста местност край града, съобщиха от Областната дирекция на МВР в Монтана.На мястото са направени още огледи, продължават балистичните експертизи за установяване на оръжието, с което е стреляно, текат и разпитите на задържания вчера 38-годишен мъж от Монтана. Към момента не може да се каже със сигурност дали той е предполагаемият убиец, но работата по случая продължава.Засега няма постановление на прокурор, с което полицейското задържане да бъде удължено с повече от 24 часа и ако такова не бъде издадено, то той трябва да бъде освободен в следобедните часове днес, обявиха от ОД на МВР в Монтана.Младежът беше убит към 13 часа вчера в местността \"Пъстренеца\" край Монтана. Вчера вечерта и през нощта на мястото на убийството и в ромския квартал на Монтана - \"Огоста\", се бяха събрали роднини и приятели на Гошко, които искаха справедлива присъда за убиеца на момчето. В квартала имаше засилено присъствие на жандармерия от поделението в Монтана и от Плевен, уточниха от ОД на МВР в Монтана.Задържаният вчера мъж от Монтана е криминално проявен и има условна присъда за притежание на наркотици. В колата му е намерен газов пистолет, но не е ясно дали с него е произведен фаталният за младото момче изстрел. Той беше открит в гората, недалеч от мястото на убийството, при претърсване със следови кучета малко по-късно.По случая е образувано досъдебно производство, уточниха от полицейската дирекция в Монтана.", "date": "2018.10.10", "title": "Разследват убийството на момчето край Монтана"}
{"url": "https://www.novinite.bg/articles/165732/V-stolicata-55-000-semejstva-se-otoplyavat-s-tvardo-gorivo", "text": "Тази статистика е направена от Енергийна агенция – Пловдив, която е направила проучване по поръчка на Столична община, информира Новини.бг.Повече от половината жилища, кото се отопляват на твърдо гориво на са топлоизолирани и са строени преди 2000 г. Агенцията споделя, че проучването доказва, че голяма част от тези домакинства са наясно с вредата, която нанасят на околната среда с това отопление.Въпросните домакинства биха заменили отоплителните си уреди, ако месечните им разходи намалеят и  ефективността на екологичното отопление е по-голяма от сегашната.Алтернатива на отоплението с твърдо гориво да природния газ, топлофикацията, климатика или пелетите. Разходите на СО за подмяна на отоплителните тела на домакинствата ще варират между 1300 и 5300 лв. на отделно домакинство.Това проучване ще помогне на общината при взимане на бъдещи решения за намаляване на замърсяванията от твърдото горене и за проекти за смяна на отоплителните инсталации в жилищата.", "date": "2018.10.10", "title": "В столицата 55 000 семейства се отопляват с твърдо гориво"}
{"url": "https://www.novinite.bg/articles/165734/Spipaha-kontrabandno-zlato-na-Kapitan-Andreevo", "text": "Митничари откриха контрабандни златни накити при проверка на лек автомобил на МП Капитан Андреево, съобщиха от митниците.На 4 октомври на трасе \"Входящи леки автомобили и автобуси\" на пункта пристига лек автомобил с българска регистрация, влизащ в страната от Турция.Автомобилът е селектиран за проверка от служители на митническа мобилна група. Пред митническите служители дамата, управлявала автомобила и нейният спътник заявили, че не пренасят вещи, стоки, благородни метали или парични средства за деклариране.При извършената проверка се установява, че в пътната чанта на мъжа са укрити три опаковани с кафяво тиксо пакети, съдържащи 158 накити от жълт метал-пръстени, медальони, гривни, синджири и обици.Според експертизата на вещото лице откритите накити са от 14-каратово злато с общо тегло 621 грама и са на стойност над 35 000 лева.Контрабандните златни изделия са задържани. На нарушителя е съставен акт по Валутния закон.", "date": "2018.10.10", "title": "Спипаха контрабандно злато на Капитан Андреево"}
{"url": "https://www.novinite.bg/articles/165722/MZ-dava-5-mln-lv-za-obnovyavane-na-hemodializnata-mreja", "text": "Министерство на здравеопазването предоставя на 29 държавни лечебни заведения близо 5 милиона лв. за ремонт и закупуване на хемодиализна техника и оборудване от общо 8 милиона лв., които правителството отпусна. Средставата ще бъдат използвани за ремонт на хемодиализни отделения, закупуване на хемодиализни апарати, легла за хемодиализа и водоочистващи системи.Обновяването на хемодиализната мрежа в страната е основен приоритет при разпределението на средствата, които здравното министерството получи в края на септември, информира БГНЕС.Разпределението на средствата е съобразено с отправените от болниците искания за инвестиции в ремонти и преоборудване на хемодиализни структури на многопрофилни лечебни заведения на територията на Сливен, Пазарджик, Перник, Хасково, Шумен, Габрово, Видин, Търговище, Варна, Русе, Кюстендил, Враца, Ловеч, Разград, Ямбол, Кърджали, Бургас, Велико Търново, Смолян, Стара Загора, Силистра, Благоевград, Добрич, Монтана Пловдив и София.", "date": "2018.10.10", "title": "МЗ дава 5 млн. лв. за обновяване на хемодиализната мрежа"}
{"url": "https://www.novinite.bg/articles/165714/Dyadoto-na-ubitoto-momche-v-Montana-Vidyah-streleca-celeshe-se-i-v-men", "text": "Дядото на момчето, което беше застреляно в гората, докато двамата събирали дърва, твърди, че е виждал стрелеца и друг път, когато са ходили в имота. И друг път е имало конфликт с обвинения за убийството, посочи още дядото.Стрелецът беше задържан още вчера, той е криминално проявен с условна присъда за наркотици. Претърсен е автомобилана заподозрения, иззет е газов пистолет, все още не е ясно дали това е оръжието на стрелбата.Дядото каза, че трагедията се е разиграла пред очите му. По думите му внукът му Гошко е паднал след изстрела и е починал на място. „Чух изстрел и детето падна в каручката. Конят се изплаши и побягна, аз го спрях. Бях в шок и затова не казах, че съм видял мъжът, който стреля. Видях стрелеца, той се целеше и в мен. Виждал съм го и друг път в гората и пак ни е заплашвал. Преди време заплашваше да убие и друг с тръба“, разказа роднината на момчето пред bTV.На въпрос защо влизате в частен имот, дядото каза, че са отишли да косят трева за конете, но не и за дърва, каквато информация се появи вчера. В този момент идва собственикът и ги пита какво правят в частен имот.Хората от ромския квартал „Огоста” в Монтана настояват за справедлив процес. След инцидента в квартала имаше напрежение.", "date": "2018.10.10", "title": "Дядото на убитото момче в Монтана: Видях стрелеца, целеше се и в мен"}
{"url": "https://www.novinite.bg/articles/165743/Ubiecat-na-Viktoriya-oshte-ne-e-razpitan-ot-nash-policaj", "text": "Това е изключително брутално убийство. Веднага са сформирани екипи и е направен оглед. Разпитани са свидетели, както и е работено с мобилни оператори. Северин Красимиров все още не е разпитван от наш разследващ полицай или прокурор. Работи се по версия за евентуални съучастници и мотиватори за извършване на престъплението. Това заяви вътрешният министър Младен Маринов по време на изслушване на Вътрешна комисия. Думите му са по повод жестокото убийство на журналистката Виктория Маринова, което потресе страната.   В началото на Комисията по вътрешен ред и сигурност председателят ѝ Цветан Цветанов поздрави министъра за реакцията на властите и бързата намеса по разследването на убитата Вероника от Русе. „Аз съм убеден, че това, което предприехте, е правилното в случая - да се говори по-малко и да се върши повече работа“, посочи той. По думите му при първоначалния оглед са иззети множество доказателства, които били разследвани. Маринов обясни, че е направен екип от местни служители, така и от най-добрите служители на Национална полиция и на ГДБОП. Той поздрави Института по психология, които направил много добър профил на извършителя. Вътрешният министър припомни, че предвид са взети всички възможни  версии. „В началото е трудно, докато се структурират нещата, за да може да се издигнат основните версии и да се работи по тях. Отворихме каналите за информация. При такива престъпления информация идва и от външни лица“, смята министърът. По думите на Маринов са събрани доказателства от близки и познати, както и претърсвания на адреса, който е обитавал. „Мога да изразя задоволство от работата на експретите от Института по криминалистика. В такива случаи ясно личи какво означава европейската система за сигурност. Ясно е, че става въпрос за психически неуравновесен човек със сексуален нагон, който доминира. Това ни накара да действаме наистина бързо, направихме много добро оперативно взаимодействие“, обясни Маринов по повод задържането на убиеца в Германия. Мъжът е задържан в дома на майка му и мъж, който не му е биологичен баща. „Към момента не е разпитван от наш полицай или прокурор. Експертизите доказват авторството на лицето, затова той е привлечен като обвиняем за убийство по особено жесток начин и предшестващо изнасилване. Доминира версията, че това е случайно събитие с цел задоволяване на сексуален нагон“, обясни още вътрешният министър. По време на изслушването Младен Маринов коментира още теми, важни за МВР. „Имаме много сериозни нужди по всички направления“, обясни той. По думите му администрацията е важна и трябва да се работи за подкрепата ѝ. „Крайно време е да осигурим полицаите, които работят на терен и в офиси с необходимото оборудване, за да изпълняват своите задължения“, посочи Младен Маринов. Според него това недофинансиране води до недостатъчно оборудване според европейските изисквания. „В момента тече оборудване на полицаите със зимни и летни униформи. Жизненоважният приоритет е да оборудваме полицаите. Осигурихме 341 нови високопроходими автомобила“, обясни той. Предстои обществена поръчка за още 300 автомобила за 8 милиона. „Необходимо е да имаме автомобили, за да могат полицаите да са мобилни и да обслужват обществото“, посочи той. ", "date": "2018.10.10", "title": "Убиецът на Виктория още не е разпитан от наш полицай"}
{"url": "https://www.novinite.bg/articles/165716/Ubiecat-na-Viktoriya-Marinova-gonen-iz-tri-germanski-provincii", "text": " Убиецът на Виктория Маринова може да получи между 10 и 20 години за извършеното от него брутално изнасилване, но за жестокото ѝ убийство той може да лежи с доживотна присъда без право на замяна. Това разкри на извънредна пресконференция в Министерски съвет главният прокурор Сотир Цацаров. Той говори на брифинг, свързан с убийството на Виктория Маринова в Русе. Той посочи, че прокуратурата, МВР и съдът са действали в синхрон. Издадохме европейска заповед за издирване и задържане на сочения за убиец на Виктория Маринова – Северин Надеждов Красимиров. Искам да благодаря на германската полиция, че активно ни съдейства в неговото задържане, заяви Сотир Цацаров. Убиецът на българската журналистка ще бъде разпитан от германски съд, заяви премиерът Бойко Борисов. Той лично благодари на полицията от 3 германски провинции. „Сега мога да заявя, че заедно с немските колеги гонихме убиеца на Виктория Маринова из три немски провинции. Той непрекъснато менеше адреса си в Германия“, разкри премиерът. \"Убиецът на Виктория цяла нощ е пиел. Той е дебнел. Имаме данни, че преди Виктория Маринова в района е тичала друга жена. Самата журналистка този ден е увеличила разстоянието, което е тичала. Всичко говори за спонтанност на убийството\", заяви вътрешният министър Младен Маринов. Главният прокурор уточни, че взетият ДНК материал от мястото на убийството е съвпаднал с този на Северин Красимиров, взет при обиска на дома му в Русе. \"На Северин Красимиров е повдигнато е обвинение за умишлено убийство, за изнасилване\", обясни главният прокурор. \"С оглед факта, че лицето е напуснало страната през \"Дунав мост\", са задействани всички механизми за международна правна помощ. Процедура по изпълнение на Европейска заповед за арест пред германския съд, привеждане на лицето тук, предявяване на обвинението\", разясни Цацаров. \"Както каза Маринов, в хода на действията не се изключват версиите. Пред съдия са Трите лица, подали сигнала, са проследили кървавата следа. Стигат до женски труп в храстите. Незабавно е създадена организация в дирекцията на полицията. С моя заповед са насочени екипи от националната полиция за тежки престъпления. Сформиран е щаб за бързи действия. Това обясни вътрешният министър Младен Маринов на брифинг в Министерски съвет. \"В началото е започната работа и до момента не е изключена нито една версия. Проверяват се всички факти. Изготвен е списък на криминални типове, назначени са експертизи. Разследването е с няколко насоки на работа, по конкретни лица. Всички те са задържани за 24 часа за проверка на алибито, след това са освободени\", обясни още Марин Маринов. \"В хода на работата стигнахме до лице, което беше задържано късно във вторник. Лицето е Северин Надеждов Красимиров, роден през 1997 г., адресът му е близо до местопрестъплението. Той има криминална регистрация за кражба на цветни метали. Няма данни за извършени други престъпления. Иззети са достатъчно веществени доказателства, които свързват Красимиров с местопрестъплението и жертвата. ДНК - експертизите са готови. Открит е негов ДНК материал върху трупа на жертвата. Институтът по криминалистика работи\", категоричен е министърът. Разпитани са свидетели, включително и колеги на Виктория Маринова. Не можем да твърдим, че убийството е свързано с професионалната й дейност. Искрена благодарност към работата на министъра на вътрешните работи за изключителния му професионализъм\", завърши главният прокурор.", "date": "2018.10.10", "title": "Убиецът на Виктория Маринова гонен из три германски провинции"}
{"url": "https://www.novinite.bg/articles/165745/Naj-malko-8-zaginali-pri-navodneniya-na-Majorka", "text": "Най-малко 8 души загинаха, включително двама британски туристи, а още няколко други се водят изчезнали след наводнения на испанския ваканционен остров Майорка, съобщиха днес властите, цитирани от АФПКадри по испански телевизии показаха купчини от коли отнесени от устрема на водата и наводнени къщи на средиземноморския остров след пороен дъжд продължил няколко часа.Свидетел разказа пред местен вестник как трябвало да изплува от прозореца на колата си, за да се спаси. „Плувах 500 метра през пороя, докато стигна до къща“, казал Мануел Торескуса. „Не останаха дрехи по мен, след като се закачиха за метална ограда, докато плувах“, добави той.Спасителните служби на Балеарските острови съобщиха, че 8 души са загинали в селата Сан Лоренсо дес Кардасар, Сильот и Арта. Говорител на офиса на централното правителство заяви, че още няколко хора се смятат за изчезнали.Зам.-кметицата на Сан Лоренсо съобщи, че сред загиналите са двама британски туристи и че още двама британци се водят изчезнали.Най-засегнатия район на Майорка се намира на около 60 км източно от столицата Палма де Майорка. Над 100 спасители са изпратени от континенталната част на Испания с два хеликоптера, 8 високопроходими машини и кучета за издирване.Испанският премиер Педро Санчес изрази в Туитър „солидарност с тъгата и подкрепа за близките на жертвите и с всички засегнати от трагичното наводнение“.Тенис звездата Рафаел Надал, който е от засегнатия район обяви в Инстаграм, че предлага да отвори спортния си център и тенис академията за хора, останали без подслон от наводненията. ", "date": "2018.10.10", "title": "Най-малко 8 загинали при наводнения на Майорка"}
{"url": "https://www.novinite.bg/articles/165719/Ekoministrite-ot-ES-iskat-speshni-merki-sreshtu-zamarsyavaneto", "text": "Има безпрецедентна спешна необходимост от активизиране на усилията за борба със замърсяването и климатичните промени. Около това мнение се обединиха министрите на околната среда от Европейския съюз (ЕС). Становището им идва след срещата на Междуправителствената експертна група по климатичните промени, предаде ДПА. България, Полша и Словакия пък настояват ЕС да предприеме мерки срещу замърсяването на въздуха в държавите от Източна Европа, след като все повече градове в Западна Европа въвеждат забрани за движение на дизелови автомобили с високи вредни емисии, а старите коли се продават в Източна Европа. Днес ние отново подчертахме, че ЕС ще продължи да е начело в глобалните действия в борбата срещу климатичните промени. ЕС трябва да играе ключова роля по тази важна тема, каза министърът на устойчивото развитие и туризма на Австрия Елизабет Костингер, чиято страна председателства в момента ЕС на ротационен принцип.", "date": "2018.10.10", "title": "Екоминистрите от ЕС искат спешни мерки срещу замърсяването"}
{"url": "https://www.novinite.bg/articles/165744/Pogrebvat-Viktoriya-Marinova-ot-Ruse-v-petak", "text": "Поклонението пред тленните останки на зверски убитата в събота по обед Виктория Маринова ще бъде в петък, 12. 10.2018 година от 10.30 в храма „Св. Троица“ в Русе.Припомняме ви, днес сутринта властите потвърдиха, че убиецът на Виктория е арестуван в Германия. Задържаният се казва Северин Красимиров и е на 21 години. Според данните ДНК-то, открито по трупа на жената съвпада с неговото.", "date": "2018.10.10", "title": "Погребват Виктория Маринова от Русе в петък"}
{"url": "https://www.novinite.bg/articles/165742/Yunker-pozdravi-vlastite-za-reakciyata-im-sled-ubijstvoto-na-Viktoriya", "text": "Председателят на Европейската комисия Жан-Клод Юнкер поздрави българските власти след ареста на заподозрян за убийството на журналистката Виктория Маринова.Юнкер приветства бързите и активни усилия на премиера Бойко Борисов и на българските власти, които в тясно сътрудничество с правоприлагащите органи от другите държави-членки на ЕС успешно арестуваха заподозрения убиец.Бързата реакция и съвместните усилия демонстрират решимостта за постигане на справедливост при такива позорни действия. Мислите ни са със семейството и приятелите на Виктория Маринова, гласи изявление на Европейската комисия.", "date": "2018.10.10", "title": "Юнкер поздрави властите за реакцията им след убийството на Виктория"}
{"url": "https://www.novinite.bg/articles/165710/Cacarov-Ubijstvoto-na-Viktoriya-Marinova-e-spontanno", "text": "21-годишният Северин Красимиров . Други данни за извършено от него престъпление няма. В хода на работата са иззети достатъчно веществени доказателства, които свързват лицето с жертвата. Това каза на извънреден брифинг вътрешният министър Младен Маринов.„Късно снощи беше задържано лицето Северин Надеждов Красимиров, роден през 1997 г. в Русе, във връзка с убийството на журналистката Виктория Маринова. Адресът, който е обитавал, е в близост до мястото на престъплението”, каза Маринов.Част от ДНК експертизите са готови и дават информация за наличие на негов ДНК материал върху тялото на жертвата. Институтът по криминалистика работи и се очакват още доказателства.. Първото е за изнасилване, за което предвиденото наказание е 10 до 20 г. затвор. Второто е за убийство, извършено по особено жесток начин, което се наказва с 15 до 20 г. или доживотен затвор. – за изнасилване и за умишлено убийство, извършена с особена жестокост, поясни главният прокурор Сотир Цацаров. За тези престъпления може да получи до 20 години затвор или доживотна присъда.„На този етап не можем да твърдим, че убийството на Виктория Маринова е извършено заради професионалната й дейност, всички версии се проверяват. Издадена е европейска заповед за задържане и европейска заповед за разследване\", каза Цацаров.„. Разни сини и червени политици се скъсаха да пращат имейли и да обясняват в Брюксел и САЩ какво се случва у нас. Сякаш това не се случва и в други държави или е някакъв изолиран случай”, коментира премиерът Бойко Борисов.Той призова да не се отправят обвинения, докато не се появи категорично доказателство, че това е виновникът.„Установените до момента доказателства сочат за спонтанно нападение на жертвата с цел сексуално посегателство. Телесните увреждания, които впоследствие са станали причина за смъртта на Виктория Маринова, са изключително брутални и тежки по своя характер. Лицето е тренирало бокс. ”, поясни още Сотир Цацаров.", "date": "2018.10.10", "title": "Цацаров: Убийството на Виктория Маринова е спонтанно"}
{"url": "https://www.novinite.bg/articles/165705/Dnes-shte-bade-predimno-slanchevo", "text": "Днес ще бъде предимно слънчево. Сутринта в низините и около водните басейни ще има мъгла или ниска слоеста облачност, като до обяд видимостта в равнините ще се подобри, а ниската облачност ще се разкъса. Ще духа слаб, в Източна България до умерен североизточен вятър. Преобладаващите максимални температури ще бъдат между 20° и 25°, за София - около 20°. Над планините ще е слънчево. Ще духа до умерен вятър от изток-североизток. Максималната температура на височина 1200 метра ще е около 14°, на 2000 метра - около 8°.Над Черноморието преди обяд ще има ниска облачност или мъгла. След обяд ще бъде предимно слънчево. Ще духа до умерен североизточен вятър. Максималните температури ще са 19°-21°. Температурата на морската вода е 20°. Вълнението на морето ще бъде 2-3 бала", "date": "2018.10.10", "title": "Днес ще бъде предимно слънчево"}
{"url": "https://www.novinite.bg/articles/165737/Komentira-se-vavejdaneto-na-chasove-po-antikorupcionno-povedenie-v-uchilishte", "text": "Въвеждането на обучение по антикорупционно поведение обсъждаха на специален форум представители на различни държавни институции. Негов съорганизатор е новата Антикорупционна комисия и пред участниците в конференцията председателят й Пламен Георгиев призова за промяна на манталитета, че \"властовата позиция върви с облагите\":“Това няма да бъде бърз процес, ще отнеме едно-две поколения. Такъв е примера и в страните, в който е въведено. След 10 или 20 години, вярвайте ми ще има много сериозни резултати, които ще се виждат от цялото общество. Всички други мерки вървят успоредно с тези, които ние предприемаме. Това за мен е много важно, защото това са т.нар. меки мерки за борба с корупцията, те не носят бързи, но носят трайни резултати“, обясни Георгиев.Част от тази промяна, според него, е именно антикорупционното образование, което да започне още от предучилищна възраст:\"Антикорупционното образование може да бъде въведено - както по линия на разширената и факултативна подготовка, така и чрез вплитането му в други учебни предмети\" каза на форума образователният министър Красимир Вълчев.", "date": "2018.10.10", "title": "Коментира се въвеждането на часове по антикорупционно поведение в училище"}
{"url": "https://www.novinite.bg/articles/165706/Vremenna-organizaciya-na-dvijenieto-v-stolicata-za-otkrivane-na-pametna-plocha", "text": "Заради откриване на паметна плоча в четвъртък, 11 октомври, се въвежда временна организация на движението.От 9.30 до 12.30 часа в четвъртък ще бъде забранено влизането на автомобили по ул. „Врабча” между ул. „11-ти август” и ул. „Дунав”, информира Фокус.От 9.00 до 12.30 часа в четвъртък ще бъде забранен престоя и паркирането на автомобили на северозападната дъга на пл. „Св. Александър Невски” между ул. „Оборище” и ул. „11-ти август”, като се осигури паркирането на 1 автобус и 3 леки коли.", "date": "2018.10.10", "title": "Временна организация на движението в столицата за откриване на паметна плоча"}
{"url": "https://www.novinite.bg/articles/165724/BSP-dade-na-prokuror-koncesiyata-na-letishte-Sofiya", "text": "БСП внесе сигнал до главния прокурор Сотир Цацаров за спирането на концесията на Летище София. Според тях това се прави в нарушение на закона. Депутатът от БСП Елена Йончева припомни, че според чл. 24 от Закона за концесиите не се допуска концесия, при опасност за националната сигурност на страната, предаде репортер на Novini.bg.\"Има противоречие със Закона за концесиите\". Това каза Филип Попов. \"Летище София е 100% държавна собственост. Освен това миналата година са минали 6,5 млн. пътници, то е на печалба, а се отдава на концесия. В конкретния случай то не се продава, а подарява\", подчерта той.\"По отношение на летище София от 2009 година е записано, че то е обект от национална сигурност. То е най-голямото в България, то е многоцелево. Издадени са редица лицензи и е част от критичната инфраструктура\", аргументира се Попов.Върховенството на закона в една правова държава трябва да се спазва, заявиха от БСП.\"Миналата година концесията беше спряна от служебното правителстелство, защото имаше опасениям, че е застрашен а националната сигурност на страната. Имаме законовото и морелното право да искаме спирането на тази концесия\", припомни Елена Йончева. \"Очакваме българската прокуратура да си свърши работата\", добави още тя.", "date": "2018.10.10", "title": "БСП даде на прокурор концесията на летище \"София\""}
{"url": "https://www.novinite.bg/articles/165748/Uvelichava-se-broyat-na-jertvite-na-navodneniyata-na-ostrov-Majorka", "text": "Най-малко 9 души са загинали, а десетки са обявени за безследно изчезнали след проливни дъждове и наводнения на испанския остров Майорка. Сред жертвите има и британски гражданин Крайбрежните райони са изцяло залети, а улиците са превърнати в реки, по които се носят автомобили. Десетки служители на местната Гражданска защита издирват хора с помощта на кучета. В операцията участват три хеликоптера, от Испания е изпратен и военен самолет \"Херкулес\". Разчистването и отводняването на най-засегнатите райони вече е в ход. На Балеарските острови, част от които е Майорка, е обявен тридневен траур. Това е най-тежкото бедствие на популярния сред туристите остров от 30 години насам.", "date": "2018.10.10", "title": "Увеличава се броят на жертвите на наводненията на остров Майорка"}
{"url": "https://www.novinite.bg/articles/165736/Festival-Izkustvoto-na-baroka-v-Sofiya", "text": "Дванадесетият фестивал за старинна европейска музика „Изкуството на барока“ отново ще предостави на почитателите на класическата музика високоестетически преживявания с музика, надживяла времето на създаването си. Той е част от Календара на културните събития на Столична община за 2018 г.Стартът е на 6 октомври 2018 г.  в Аулата на Софийския университет „Св. Климент Охридски“. Най-известният международен оркестър за старинна оперна и инструментална музика Ил Помо д'оро със солист мецосопрана Ан Халенберг ще пренесе публиката на карнавала във Венеция през 1729 година. Програмата включва арии из опери на Орландини, Лео и Порпора.На 18 октомври в зала „България“ холандският блокфлейтист Ерик Босграаф, станал любимец на софийската публика, заедно със Софийска филхармония ще изпълни концерти от Дармщат – Телеман, Граупнер и Фаш.На 21 октомври в залата на Българската академия на науките лютнистите Пол Кифър и Явор Генов ще акомпанират на звездната дама на бароковата музика  Емма Къркби, пионер в историческата вокална практика. Ще звучат дуети за лютня и песни от Дауланд, Джоунс и др. Концертът е озаглавен „Музикални сънища”.На 27 oктомври в камерна зала „България” се очаква „буря“ – е само от аплодисменти – това е и заглавието на едно от произведенията, които Фестивалният бароков ансамбъл с Василий Илисавский ще изпълнят. Програмата включва  камерни творби и увертюри от Росини в чест на 150-годишнината  от смъртта на великия  композитор.На 6 ноември в зала „България” струнен състав на Софийска филхармония и Зефира Вълова  се обръщат към музикалното наследство на Антонио Вивалди. Освен концерти за цигулка и струнни от венецианския майстор ще прозвучи за първи път у нас и концерт от Мадалена Ломбардини – една от първите жени солистки в музикалната история.На 17 ноември в Аулата на СУ „Св. Климент Охридски“ Бароковият оркестър на Европейския съюз  ще поднесе програма във френски стил: сюити и концерти от Льоклер, Кампра и Муфат. Ученици и студенти от музикални учебни заведения и професионални музиканти ще имат възможност на открита репетиция от 14.00 ч. да наблюдават работата на  оркестъра с диригента – цигуларката Амандин Бейер.  Фестивалната програма, както всяка година, е съпътствана от множество образователни прояви – концерти за деца и ученици от столични детски градини и училища, конкурс за младежки камерни ансамбли за изпълнение на творби от Франсоа Купрен, уъркшоп на тема: „Орнаментация в творбите на Франсоа Купрен“.Подробна информация на сайта на фестивала:  и във Facebook страницата:  ", "date": "2018.10.10", "title": "Фестивал „Изкуството на барока“ в София"}
{"url": "https://www.novinite.bg/articles/165728/Borisov-Ima-zadarjan-ot-DANS-za-zlatno-sakrovishte", "text": "\"Специализираната прокуатура, ДАНС и МВР да покажат утре публично ново златно съкровище на няколко хиляди години, което иманяри искаха да вземат\". Това разпореди преди днешното правителствено заседание премиерът Бойко Борисов, цитиран от БГНЕС.Той даде заповед да се сформира експертен екип, който да го разгледа, защото е „уникално“. От думите на премиера не стана ясно къде точно е намерено съкровището.Министър-председателят поясни също, че има и арестуван служител на ДАНС.", "date": "2018.10.10", "title": "Борисов: Има задържан от ДАНС за златно съкровище"}
{"url": "https://www.novinite.bg/articles/165730/Jan-Klod-Yunker-pozdravi-Borisov-za-barzoto-razkrivane-na-ubijstvoto-v-Ruse", "text": "Председателят на Европейската комисия Жан Клод Юнкер приветства бързите и активни усилия на премиера Бойко Борисов и на българските власти, които в тясно сътрудничество с правоприлагащите органи от другите държави-членки на ЕС, успешно арестуваха заподозрения убиец на журналиста Виктория Маринова. Бързата реакция и съвместните усилия демонстрират решимостта за постигане на справедливост при такива позорни действия. Мислите ни са със семейството и приятелите на Виктория Маринова, се казва още в изявлението на Юнкер.", "date": "2018.10.10", "title": "Жан-Клод Юнкер поздрави Борисов за бързото разкриване на убийството в Русе"}
{"url": "https://www.novinite.bg/articles/165721/TIR-pomete-pensionerka", "text": "85-годишна жена е блъсната от товарен автомобил на ул. „Омуртаг“ в града. Това съобщиха от ОДМВР - Кърджали.Жената е блъсната вчера около 10.30 часа. 33-годишният шофьор извършвал маневра на заден ход без да се убеди, че пътят зад него е свободен и блъснал пресичащата възрастна жена.Пострадалата била прегледана в Центъра за спешна помощ и освободена за домашно лечение.Не е констатирана употреба на алкохол. Съставен е акт по ЗДвП.", "date": "2018.10.10", "title": "ТИР помете пенсионерка"}
{"url": "https://www.novinite.bg/articles/165709/Mobilen-punkt-za-razdelno-sabirane-na-opasni-otpadaci-ot-domakinstvata", "text": " ще се проведе тридневна есенна кампания за разделно събиране на опасни отпадъци от домакинствата, която ще обхване три столични района – „Оборище“, „Младост“ и „Подуяне“.Мобилният събирателен пункт ще бъде разположен , както следва:За по-голямо удобство за пръв път се разполага пункта пред район „Подуяне“.Безплатно ще се приемат следните опасни отпадъци, образувани от домакинствата:- живак и живаксъдържащи уреди (живачни термометри, прекъсвачи и други подобни);- лакове и бояджийски материали;- домакински препарати и химикали;- мастила и замърсени опаковки;- фармацевтични продукти (лекарства с изтекъл срок на годност).Системата за събиране на опасни отпадъци от домакинствата, плод на съвместните усилия на Столична община и \"БалБок Инженеринг\" АД, се прилага успешно на територията на общината за седма поредна година.Допълнителна информация можете да намерите на интернет страниците на \"БалБок\" Столична община  и Столичен инспекторат, както и на страницата на \"БалБок\" във Facebook  ", "date": "2018.10.10", "title": "Мобилен пункт за разделно събиране на опасни отпадъци от домакинствата"}
{"url": "https://www.novinite.bg/articles/165750/Ninova-Gnevat-na-premiera-e-presilen", "text": "Лидерът на БСП Корнелия Нинова определи гнева на премиера Бойко Борисов към европейската реакция за убийството на българската журналистка Виктория Маринова като пресилен.По-рано днес премиерът изрази пред чуждите посланици у нас недоволство от международните реакции във връзка с убийството на журналиста Виктория Маринова. 21-годишен русенец е задържан в Германия по подозрение за убийството, което не е свързано с работата на жертвата.По думите на Нинова трябва да се замислим за реакцията.“Като поредната лъжа ще го окачествя и ще си повторя думите от понеделник, че сме обезпокоени от негативния образ на България, който се изгради за тези няколко дни чрез изказвания и позиции на европейска комисия, еврокомисари, Съвета на Европа, генералният секретар на ООН, това са изключително сериозни европейски институции и изразиха притеснения за образа  на България. На второ място, тогава казах и сега повтарям - притеснени сме от високото равнище на престъпност в България, страх и несигурност в хората от чувството за безнаказаност и най вече, най лошото за нас е, недоверието в институциите. Това е позицията ми от понеделник, повтарям я  и днес“, коментира Нинова. ", "date": "2018.10.10", "title": "Нинова: Гневът на премиера е пресилен"}
{"url": "https://www.novinite.bg/articles/165753/Borisov-nedovolen-ot-mejdunarodnite-reakcii-po-sluchaya-s-Viktoriya-Marinova", "text": "Премиерът Бойко Борисов е изразил недоволството си от международните реакции по случая с русенската журналистка Виктория Маринова по време на срещата си с представители на Дипломатическия корпус у нас. Това коментираха източници от правителството. Министър-председателят, главният прокурор, министърът на вътрешните работи информираха дипломатите за хода на разследването на убийството. В срещата в Министерския съвет участва и вицепремиерът Красимир Каракачанов.Борисов е бил недоволен и от факта, че нито едно посолство в България не е поискало официална информация, а в същото време са правени негативни коментари за страната ни и за работата на властите по случая. Позиция, изразена от Борисов, и по-рано днес: \"Тъй като знам, че сега в Брюксел доста хора ме гледат, аз умишлено разговарях с тях през тези дни, защото очаквах, че това, което са ни учили - да не се обвинява никой до категоричното доказателство, че това е виновникът. Те ни разсипаха от \"Туитър\". На срещата с дипломатите Борисов е заявил, че е готов да отговаря на всякакви въпроси по случая на следващия европейски съвет. Заради международния натиск върху страната ни, за да не се попречи на същинската работа на органите на реда, в последните дни МВР било принудено да съобщава фалшиви версии за разследването, обяснил още премиерът пред посланиците. На днешната среща нито един от тях не е отправял въпроси към представителите на властта. След края й посланиците не коментираха темата и пред журналистите в МС. По-рано днес на извънреден брифинг официално беше съобщено, че 21-годишният Северин Красимиров е задържан късно снощи в Германия, по искане на българските власти. Той е заподозрян за убийството на Виктория Маринова, разследването по случая продължава, но мотивите за престъплението най-вероятно не са свързани с работата на жертвата. На брифинга премиерът Борисов се изказа остро за прибързаните реакции у нас и в чужбина по повод убийството на журналистката. ", "date": "2018.10.10", "title": "Борисов недоволен от международните реакции по случая с Виктория Маринова"}
{"url": "https://www.novinite.bg/articles/165754/NinovaS-obshtopraktikuvashtite-lekari-imame-edinno-mnenie-Dvata-modela-na-GERB-ne-stavat", "text": "Промяната в здравния модел не може да се изпълни за един мандат \"Има три теми, които изискват национално съгласие - здравеопазването, образованието и демографската катастрофа. Промяната в здравния модел не може да се изпълни за един мандат, а изисква надмандатно мислене\". Това каза председателят на НС на БСП Корнелия Нинова след среща с ръководството на Национално сдружение на общопрактикуващите лекари в България.Тя добави, че в срещите, които левицата прави, социалистите си поставят за цел да постигнат национално по базови правила за трите най-важни теми. Нинова заяви, че обществото трябва да принуди политиците, който и да управлява, тези правила да се спазват и да има приемственост. \"Резултатът от мандатното мислене се вижда в разрухата в здравеопазването. Ситуацията в сектора е изключително тежка, а двата модела, предложени от ГЕРБ, не стават\", коментира лидерът на левицата. Нинова добави, че сдружението има конкретни предложения по \"Визия за България\", в частта за здравеопазването и затова срещите ще продължат.  Доц. д-р Любомир Киров: БСП са първите, които ни търсят за разговор. Благодарим   \"На едно мнение сме, че трябва да има приемственост, независимо кой е на власт. Не сме спестили критиките и се надяваме това да е оздравително и ползотворно\".Това заяви председателят на Националното сдружение на общопрактикуващите лекари в България доц. д-р Любомир Киров. Той изрази благодарност за срещата и заяви готовност за разговор с всички, които искат да получат откровено и конструктивно мнение. Киров подчерта, че нито един от двата модела на Министерство на здравеопазването не се ползва с одобрението на представляваната от него организация. \"Става дума за набиране на средства. Няма и дума за промяна на системата и какво да се направи, за да стане по-добре, а само как да се наберат още средства, по калкулации около 800 млн. лв.\", обясни той.  \"Сега има задължителна осигуровка, която към момента не могат да съберат, а  искат и втора задължителна\", коментира доц. д-р Киров.", "date": "2018.10.10", "title": "Нинова: С общопрактикуващите лекари имаме единно мнение: Двата модела на ГЕРБ не стават"}
{"url": "https://www.novinite.bg/articles/165707/Horo-kraj-ezeroto-zakriva-sezona", "text": "От столичния район „Искър“ канят всички в неделя, 14 октомври, на финала на инициативата „Хоро край езерото“ – 2018.Тъй като времето вече няма да позволява забавления на открито, инициативата „Хоро край езерото“ обявява своя финал за тази година. Той ще бъде отбелязан на 14 октомври, неделя, от 10.00 ч. до 13.00 часа в парка при езерото в ж.к. „Дружба-1“ на финалното събиране за народни песни и хора.", "date": "2018.10.10", "title": "„Хоро край езерото“ закрива сезона"}
{"url": "https://www.novinite.bg/articles/165746/Edna-ot-profesiite-na-badeshteto-veche-shte-moje-da-se-izuchava-v-Sofiya", "text": "Остават броени дни до крайния срок за записване в първата по рода си у нас магистърска програма по една от най-перспективните професии на бъдещето. Тя се нарича „Бизнес и дигитална трансформация - блокчейн иновации“ и ще подготвя кадри по една от най-горещите нови технологии – блокчейн. Магистратурата е част от програмата на Висшето училище по застраховане и финанси (ВУЗФ). „Блокчейн е експоненциална технология. Експоненциалните технологии се развиват много бързо във времето. В началото са във фаза на скрито нарастване, но когато стигнат до инфлексната си точка, променят всичко около себе си. Така и блокчейн ще промени света. В момента ние сме в тази инфлексна точка“ - споделя Радой Стоянов от българската софтуерна компания BULPROS, който е един от лекторите в програмата. Кратко интервю с експерта по темата е достъпно тук. Това е първата блокчейн магистратура в България, една от първите три в Европейския съюз и със сигурност най-изгодната възможност за придобиване на европейска магистърска степен в тази област. В добавка кандидатстващите студенти имат редица възможности за частични стипендии, както и за разсрочено плащане. Магистърската програма не е насочена само за програмисти и не изисква предишен опит в областта на програмирането. В нея могат да се включат също хора, завършили бакалавърска степен в областта на икономиката, мениджмънта, предприемачеството и други специалности. За незапознатите – блокчейн е отворена, децентрализирана и напълно прозрачна технология, на която са базирани биткоин и останалите криптовалути, но нейният потенциал отива много отвъд тях. С нея могат да се управляват активи, компании и дори цели общности, а все повече институции и организации по света тестват блокчейн в своите проекти. Затова и завършването на магистърска програма в тази сфера може да предостави изключително добри възможности за реализация в бъдеще. Магистърската програма ще обхване много от тези области и ще подготви студентите за осъществяване на различни по обхват и област проекти, базирани на блокчейн. Освен Радой Стоянов, сред лекторите в магистърската програма са специалисти като Николай Живанкин, Александър Захариев и Ангел Парасков, които имат дългогодишен практически и преподавателски опит в сферата на технологиите, финансите и бизнеса. Повече информация за лекторите е достъпна тук. Повече подробности за самата магистърска програма, стипендиите и възможностите за кандидатстване са достъпни тук.", "date": "2018.10.10", "title": "Една от професиите на бъдещето вече ще може да се изучава в София"}
{"url": "https://www.novinite.bg/articles/165749/Ministrite-odobriha-7-mln-leva-razhodi-za-bezjichni-mreji-v-uchilishtata", "text": "Правителството одобри близо 7 милиона лева за изграждане и развитие на безжични мрежи в 550 държавни и общински училища. С друго решение кабинетът одобри малко над 43 милиона лева допълнително по бюджета на община Варна. Средствата са за разрешаване на инфраструктурен проблем в центъра на града. Община Белово ще получи 70 хиляди лева допълнително за обзавеждане на читалище. С постановление правителството ще предостави допълнителни трансфери по бюджетите на общините за тази година. Средствата са за Националната програма за оптимизация на персонала в системата на предучилищното образование.С решения три многопрофилни болници за активно лечение - \"Пирогов\" и \"Александровска\" в София, както и Старозагорската многопрофилна болница за активно лечение \"Проф. д-р Стоян Киркович\" ще придобият статут на университетски.   ", "date": "2018.10.10", "title": "Министрите одобриха 7 млн. лева разходи за безжични мрежи в училищата"}
{"url": "https://www.novinite.bg/articles/165713/Po-ul-Solunska-v-stolicata-sa-zasadeni-lipi", "text": "14 нови дървета – едроразмерни липи – са засадени в отсечката на ул. „Солунска“ от бул. „Витошка“ до ул. „Граф Игнатиев“. Улица „Солунска“ се ремонтира това лято като част от проекта за Четвърта зона на Централната градска част.По улица „Граф Игнатиев“ и зоната на площад „Славейков“ ще бъдат засадени дървета от видовете чинар, кълбовиден шестил, ясен и други.", "date": "2018.10.10", "title": "По ул. „Солунска“ в столицата са засадени липи"}
{"url": "https://www.novinite.bg/articles/165720/Sredniyat-osiguritelen-dohod-e-87375-leva", "text": "Националният осигурителен институт обяви, че размерът на средния осигурителен доход за страната за месец август 2018 г. е 873,75 лв.Средномесечният осигурителен доход за страната за периода от 01.09.2017 г. до 31.08.2018 г. е 867,37 лв.Определеният средномесечен осигурителен доход за страната за посочения период служи при изчисляване размерите на новоотпуснатите пенсии през месец септември 2018 г., съгласно чл. 70, ал. 2 от Кодекса за социално осигуряване.", "date": "2018.10.10", "title": "Средният осигурителен доход е 873,75 лева"}
{"url": "https://www.novinite.bg/articles/165747/Trajcho-Trajkov-iskal-otsrochka-za-da-dokaje-dohodite-si", "text": "Председателят на Комисията за противодействие на корупцията и за отнемане на незаконно придобитото имущество обяви, че адвокатът на бившия енергиен министър - Трайчо Трайков, е поискал отсрочка, за да представи всички необходими документи, които доказват доходите на Трайков. Искането обаче е отхвърлено, защото законът  не позволявал отсрочки.", "date": "2018.10.10", "title": "Трайчо Трайков искал отсрочка, за да докаже доходите си"}
{"url": "https://www.novinite.bg/articles/165708/Organizaciya-na-dvijenieto-v-stolicata-zaradi-zasnemane-na-reklamen-klip", "text": "Заради заснемане на рекламен клип в София, се налага промяна в организацията на движението.От 06.00 до 11.00 часа в сряда, 10 октомври, ще бъде забранен престоя и паркирането на автомобили, с изключение на колите на снимачния екип и извън местата в режим на платено паркиране „служебен абонамент“:", "date": "2018.10.10", "title": "Организация на движението в столицата заради заснемане на рекламен клип"}
{"url": "https://www.novinite.bg/articles/165729/Sofiya-e-na-vtoro-myasto-v-Evropa-po-rast-na-chujdi-posetiteli", "text": "На София е отредено престижното второ място в Европа по ръст на чужди посетители, нощували в столицата през 2017 г., пише economic.bg. Повишението за 2017 г. е с 15,2% в сравнение с 2016 г., сочат резултати от от Глобалния индекс на най-посещаваните градове на Mastercard....пише Пред българската столица е само Истанбул с 16,8%. София изпреварва дори едни от най-популярните туристически дестинации като Лисабон (14.6%), Париж (13.1%), Мюнхен (12.9%) и Варшава (12.3%). За целия период от 2009 до 2017 г. тя е на 5-о място в Европа и с 9% средногодишен ръст е след Букурещ (10.3%), Лисабон (10.6%), Минск (10.0%) и Санта-Круз-де-ла-Палма (9.3%).Глобалният индекс на Mastercard дава важна информация за пътуванията до различни места по света. Най-търсените и посещавани места за 2017 г. са Банкок, Лондон и Париж. Това е показателно за наличието на устойчива инфраструктура, възможности за бизнес, за развлечения и един от решаващите фактори е различна и силна местна култура.За топдестинация за 2017 г. е Банкок, начело на Топ 10 в света. Градът има 20 млн. пренощували международни посетители в града и прогнозата за растеж е 9,6% за 2018 г. Още 30 дестинации е прибавил към проучването си Глобалният индекс за най-посещаваните градове. То прави и прогноза за растеж през 2018 г.Банкок отново оглавява класацията на 10-те града – топ дестинации. По 4.7 дни е средния престой на чуждите посетители в града, а 173 щатски долара е среднодневният им разход.", "date": "2018.10.10", "title": "София е на второ място в Европа по ръст на чужди посетители"}
