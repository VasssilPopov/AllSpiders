{"url": "https://www.novinite.bg/articles/182963/Speshnite-sluchai-s-deca-se-poemat-ot-Pirogov-Aleksandrovska-i-Nacionalna-kardiologichna-bolnica", "text": "Детската болница “Проф. Иван Митев” спира приема на интензивни пациенти. От днес спешният прием на деца на територията на София ще се осигурява от „Пирогов“, Национална кардиологична болница и „Александровска“. Причината за тази мярка е напускането на двама анестезиолози след трагичния случай с починалото 3-годишно дете.След като във вторник Министерство на здравеопазването получи писмо от директора на Столичната регионална здравна инспекция, с което д-р Данчо Пенчев уведомява министерството, че поради кадрови проблеми СБАЛДБ „Проф. д-р Иван Митев“ преустановява приема на деца, нуждаещи се от интензивно лечение и дихателна реанимация, считано от днес, 27 ноември, спешният прием на деца, при които е необходимо провеждането на интензивно лечение и дихателна реанимация, се осъществява от лечебните заведения УМБАЛСМ „Н. И. Пирогов“, Национална кардиологична болница и УМБАЛ „Александровска“.Директорите на трите болници са декларирали готовност лечебните заведения да поемат детската спешност на територията на София.Информиран е и Центърът за спешна медицинска помощ – София, като транспортът на деца ще се осъществява до лечебните заведения със структури по педиатрия и с необходимото ниво на компетентност, което да гарантира оказването на качествена и навременна медицинска помощ на пациентите, съобщават от здравното министерство. ", "date": "2019.11.27", "title": "Спешните случаи с деца се поемат от Пирогов, Александровска и Национална кардиологична болница"}
{"url": "https://www.novinite.bg/articles/182964/Albaniya-pak-beshe-raztarsena-ot-silno-zemetresenie", "text": "Ужасът  Албания продължава. Нов силен трус удари страната. Земетресението е било с магнитуд 5,3 по скалата на Рихтер и е регистрирано близо до град Дурас следобед. Това показва справка на официалната интернет страница на Европейския средиземноморски сеизмологичен център (EMSC).Вследствие на труса се е срутил дворец в града, предават албанските медии.Земетресението е било с епицентър на 24 км северно от град Дурас и 42 км северозападно от столицата Тирана, в Адриатическо море.Дълбочината на труса е била 10 км под земната повърхност. Все още няма данни за щетите или пострадалите вследствие на този трус.Припомняме , че вчера мощен трус от 6,4 по Рихтер разтърси Албания. 29 са жертвите до момента, а броят им продължава да расте. 45 души са спасени, трима от тях са в тежко състояние. При мощния трус общо са пострадали повече от 650 души.Хотел на седем етажа в Дурас се срина в резултат на земетресението. След него бяха регистрирани около 250 вторични труса.", "date": "2019.11.27", "title": "Албания пак беше разтърсена от силно земетресение"}
{"url": "https://www.novinite.bg/articles/182959/29-sa-zaginalite-sled-trusa-v-Albaniya-den-na-nacionalen-traur-e", "text": "Дeн нa нaциoнaлeн трaур e oбявeн днес в Aлбaния cлeд мoщнoтo зeмeтресeниe, oтнeлo живoтa нa 29 души, cъoбщи АFP.Броят на загиналите продължава да расте. Тази сутрин бяха открити още няколко тела под развалините, съобщават местни медии. Вчера беше регистрирано земетресение 6.4 по Рихтер в балканската държава, което предизвика големи разрушения.До момента са открити телата на 15 души в Дуръс, 13 в Тумане и едно тяло в Курбин.45 души са спасени, трима от тях са в тежко състояние. При мощния трус общо са пострадали повече от 650 души.Премиерът на Албания Еди Рама е обявил извънредно положение в района на Дуръс и Тирана, които са най-засегнати от земетресението.Това е най-силното земетресение в Албания за последните 40 години. След него бяха регистрирани около 250 вторични труса.", "date": "2019.11.27", "title": "29 са загиналите след труса в Албания, ден на национален траур е"}
{"url": "https://www.novinite.bg/articles/182961/Kasierkata-Nevena-ot-Morskata-stolica-iztochi-1-mln-leva-ot-vlojiteli-v-banka", "text": "38-годишната специалистка от отдел \"Банкиране на дребно\" в клон на българска банка във Варна е задържана до 72 часа с постановление на дежурния прокурор в Окръжната прокуратура във Варна.  Невена Й. е привлечена като обвиняема за длъжностно присвояване на близо 1 млн. лева, като голяма част от сумата са от влогове на вложители в банката. Престъплението е в особено големи размери и представлява особено тежък случай.Средствата са били превеждани на мъж от Монтана, с когото банковата служителка се запознала в интернет. За трите години виртуална връзка Невена Й. изпращала с колети по куриерска фирма присвоените средства. Освен тях тя и баща й изтеглили кредити, които също били изпратени на мъжа, както и средствата от влоговете на двамата й родители. Първите средства, които изпратила на своя виртуален приятел, били лични.Между банкерката и мъжа от Монтана, който се представял в разговорите в интернет като Мирослав Михайлов, не е имало нито една среща на живо. Това не е истинското име на мъжа, на когото Невена изпратила общо 970 000 лева за трите години връзка в интернет и социалните медии.Пред разследващите Невена обяснила, че средствата били нужни на нейния интернет приятел, за да реши финансови проблеми с лихвари. Тя разполагала само с три негови снимки. Парите изпращала на името Сергей, който бил уж  негов братовчед.  Образуваното досъдебно производство ще установява как са били присвоени суми от  срочните влогове на клиенти на банката, как са били изпращани, а и получавани от човек, който по лична карта е с други имена.Окръжната прокуратура във Варна ще внесе искане за вземане мярка за неотклонение \"Задържане под стража\" във Варненския окръжен съд на обвиняемата Невена Й.", "date": "2019.11.27", "title": "Касиерката Невена от Морската столица източи 1 млн. лева от вложители в банка"}
{"url": "https://www.novinite.bg/articles/182943/Posledna-krachka-pred-izbiraneto-na-komisiyata-Fon-der-Lajen", "text": "Европейският парламент ще гласува в 13 часа българско време на пленарно заседание в Страсбург състава на новата Европейска комисия поименно и с обикновено мнозинство, съобщава БНР. В 10:00 часа новоизбраният председател Урсула фон дер Лайен ще представи своя екип, след което в пленарната зала ще има дебат.  Когато той приключи, всяка политическа група ще проведе кратка среща, за да обсъди как ще гласува. Преди вота лидерите на политическите групи ще направят изказвания.Новата комисия започва мандата си без британски еврокомисар след отказа на премиера Борис Джонсън да номинира кандидатура на Обединеното кралство, мотивирайки се с извънредните избори. Три страни - Унгария, Румъния и Франция пък трябваше да представят нови кандидати, след като унгарецът Ласло Трочани и румънката Рована Плумб бяха уличени в конфликт на интереси, а французойката Силви Гулар не бе одобрена от парламентарните комисии по индустрия и вътрешен пазар след второ изслушване.В понеделник новият състав на Европейската комисия получи зелена светлина от Съвета на ЕС. Запознати твърдят, че новата Комисия няма да взема ключови решения по каквито и да било въпроси, докато не бъде изяснен въпросът с британския комисар, тъй като може да бъде уязвима юридически.  ", "date": "2019.11.27", "title": "Последна крачка пред избирането на комисията „Фон дер Лайен“"}
{"url": "https://www.novinite.bg/articles/182939/Vzriv-v-Pirogov-Kislorodna-butilka-ubi-dvama-100-choveka-byaha-evakuirani", "text": "Кислородна бутилка избухна и предизвика пожар в „Пирогов“ тази нощ към 4 ч. Сутринта, двама души загинаха, а други 100 човека бяха евакуирани, съобщава МВР.По първоанчални данни има и двама обгазени полицаи, допълва Нова тв.Преди да лумне огънят, имало взрив на газова бутилка в една от болничните стаи във Второ вътрешно отделение.По непотвърдена информация загиналите са били тежко болни и неподвижни пациенти.Сигналът за инцидента е получен в оперативния център на Столичната пожарна.Незабавно към мястото на инцидента са изпратени осем пожарни екипа, аварийно-спасителен екип и автомеханични стълби, които успели да локализират и потушат огъня около 25 минути след избухването му.", "date": "2019.11.27", "title": "Взрив в Пирогов! Кислородна бутилка уби двама, 100 човека бяха евакуирани"}
{"url": "https://www.novinite.bg/articles/182940/Balgariya-na-kosam-ot-nacionalna-tragediya-v-Pirogov-e-bilo-strashno", "text": "България се е разминала с голяма национална трагедия с много жертви. Това заяви на извънреден брифинг и. д. шефът на \"Пирогов\" проф. Николай Габровски. Тази информация бе потвърдена и от министъра на вътрешните работи Младен Маринов и здравния министър Кирил Ананиев.Както стана ясно, при взрив на кислородна бутилка във вътрешното отделение на  \"Пирогов\" е възникнал пожар, двама пациенти на 68 и на 57 години загинаха, а 100 души са били евакуирани.\"Изключена е възможността това да е злонамерено действие, тоест терористичен акт. Текат процесуално-следствени действия под надзора на Софийската градска прокуратура”, каза вътрешният министър Младен Маринов.Министърът увери, че пожарът е бил потушен напълно изключително бързо. Той допълни, че предстои да бъде направена цялостна инспекция на сградата, тъй като има и рухнала стена.Проф. Николай Габровски уточни, че причината за инцидента се изяснява. \"По принцип голяма част от болните в това отделение са на кислородна терапия, така че там е нормално да има повишени нива на кислород. Най-важното е, че при наличие на близо 100 души в тази сграда всички към момента са в добро състояние, няма допълнително пострадали извън хората, които са били на мястото на този инцидент. Всички са преместени по други структури и отделения. Болницата продължава да функционира доколкото е възможно при нормален режим. Останалите пациенти са в добро компесирано състояние. Провеждат се допълнителни изследвания на по-тежко болните дали има някакво влияние \", каза още проф. Николай Габровски.По случая е образувано досъдебно производство.Уведомени са близките на загиналите. Няма опасност за живота на обгазените. Пряко застрашен е бил животът на 80 души. Болницата в момента работи нормално, каза здравният министър Кирил Ананиев на брифинг пред болницата.", "date": "2019.11.27", "title": "България на косъм от национална трагедия, в Пирогов е било страшно"}
{"url": "https://www.novinite.bg/articles/182941/Tajna-vest-Pochina-golemiyat-Stefan-Danailov", "text": "Обичаният от поколения актьор Стефан Данаилов е починал тази нощ. ОТ ВМА съобшиха, че са положили всички възможни усилия, но екранният майор Деянов е издъхнал. От няколко седмици той бе с влошено здраве. През лятото пък падна във вилата си на морето и счупи тазобедрена става, която после бе заменена с изкуствена в Бургас.Ламбо е починал в 00:15 часа изминалата нощ., уточняват от ВМА.", "date": "2019.11.27", "title": "Тъжна вест! Почина големият Стефан Данаилов"}
{"url": "https://www.novinite.bg/articles/182942/Bojko-i-Tramp-pravyat-logistichen-centar-na-NATO-vav-Varna", "text": "Енергийната сигурност, отбранителната способност, визите, състоянието на Балканския регион са сред темите, които обсъдиха премиерът Бойко Борисов и президентът на САЩ Доналд Тръмп в Белия дом. Това съобщи по Нова телевизия финансовият министър Владислав Горанов.Според министъра Тръмп има много задълбочени познания за проблемите на региона, но е искал да чуе подробности от БорисовГоранов съобщи, че е обсъждано изграждането на логистичен център във Варна за всички обучения под флаг на НАТО. „Не става дума за изграждане на голяма военно-морска база с голяма инфраструктура”, уточни министърът.Темата за строежа на АЕЦ „Белене” също е била обект на дебат с Тръмп. „Представихме проекта. Аз съм умерен оптимист, че централата може да се сглоби на разумна цена и да е жизнеспособна”, каза още Горанов. ", "date": "2019.11.27", "title": "Бойко и Тръмп правят логистичен център на НАТО във Варна"}
{"url": "https://www.novinite.bg/articles/182946/Nacionalen-protest-v-Sofiya-predupreditelna-stachka-na-socialnite-v-cyalata-strana", "text": "Конфедерация на труда \"Подкрепа\" ще проведе днес национален протестен митинг-шествие в София под надслов \"Болните работници не са престъпници\". КНСБ няма да участва в акцията. Сборният пункт е в 11:00 часа на площад „Княз Александър Първи“. Протестът е заради предложението на управляващата коалиция първият ден от болничните да не се заплаща, въпреки че премиерът Бойко Борисов обяви, че то няма да бъде внесено в парламента. Основното искане на протестиращите е работодателите да поемат поне първите 5 дни от болничните и да изплащат 100% от възнаграждението през това време, а не 70 на сто за три дни, както е сега. Участниците в акцията ще внесат декларация в парламента, след което шествието ще стигне до седалището на Асоциацията на индустриалния капитал в България.Пред БНР председателят на стачния комитет на синдиката Любка Георгиева заяви:\"Ние не приемаме твърденията на работодателите, че всички, които ползват болнични, са мошеници, измамници или натоварват колегите си, което категорично не е вярно. Не работниците издават болничните си листа. Има толкова много фактори, които благоприятстват това увеличаване, според работодателите, на вземане на болничните листа, като в тях не влизат почивките в Гърция, тъй като работниците не са толкова забогатели, че единствено поради тази причина да си взимат болнични листа\".Протестираме срещу и правителството, и срещу работодателите, заяви пред БНР Ваня Григорова – икономически съветник в КТ „Подкрепа“.„Правителството в момента стои отстрани и гледа кой ще надделее. Това показва на хората, че те трябва да упражняват натиск, когато някой посегне на правата им и трябва да поставят искания“, добави мнението си тя в предаването „Преди всички“. Тя призова хората да излязат на протеста, за да си защитят правата.  „Между първо и второ четене беше внесено предложение за цялостен анализ и подготвяне на мерки за контрол над фалшивите болнични. Това е чудесно – КТ „Подкрепа“ също смята, че контрол и анализ трябва да има. Само че забележете мотивите – те са, че работници и служители мамят работодателите си и пречат на нормалното правене на бизнес. Това ясно показва, че това, което ни се готви след месец, ще бъде много подобно на това, от което се отказаха под натиск от страна на синдикатите“, коментира Григорова.Според нея работодателите заблуждават обществото. По думите й твърдението им, че нямат възможности за контрол не е вярно. За нея и в момента работникът е ощетен, защото работодателят плаща за болничен не 100, а 70% от възнаграждението.„След като работодателите успяват да намерят по-кратки пътища към управленските решения, без това да мине през НСТС, какъв е смисълът ние да продължаваме да стоим там? Не е въпрос на надцакване, а на смисъл за това дали да останеш там, където би бил чут, или да се откажеш да бъдеш параван в случаите, в които те просто се крият зад гърба ти“, каза още Ваня Григорова.Първоначалните намерения бяха протестът да се проведе съвместно с КНСБ. От там обаче обявиха, че запазват стачна готовност. Националният секретар на организацията Ася Гонева уточни, че това става след блиц проучване до членовете на КНСБ:\"Нагласата беше, че трябва да поизчакаме. Няма никаква интрига в това, че трябва да протестираме. Това, че тази седмица КНСБ няма да протестира, не означава, че няма да се наложи в някакъв момент и няма да преценят хората ни, че и те искат по някакъв начин да изразят отношение\".Паралелно с протеста в София социални работници от 35 дирекции \"Социално подпомагане\" в цялата страна ще проведат едночасова предупредителна стачка днес от 10:00 до 11:00 часа.До днес работещите в тези 35 дирекции протестираха символично. Председателят на синдиката към КТ \"Подкрепа\" Кремена Атанасова обясни:“Проблемите на социалните работници са големи и се коренят години назад във времето. Исканията на колегите са за 40% увеличение на основната работна заплата. Тъй като в момента те биват назначавани с брутна заплата в размер на 650 лв\". ", "date": "2019.11.27", "title": "Национален протест в София, предупредителна стачка на социалните в цялата страна"}
{"url": "https://www.novinite.bg/articles/182952/Socialni-rabotnici-se-sramuvat-ot-niskite-si-zaplati-postaviha-2-osnovni-iskaniya-SNIMKA", "text": "Социалните работници в цялата страна днес стачкуват - в София - Национален протест, а из страната - предупредителен - едночасов. В Пловдив също се включиха в стачката като за 1 час някои от работниците спряха работа и обясниха пред журналисти защо се стига до крайната мярка и какви с исканията им.Повечето от служителите разкриха пред репортер на Novinite.bg, че се срамуват да кажат колко ниски са заплатите им и в какви условия се налага да работят.Основните им искания са възнагражденията им да се увеличат с 40 процента, а за назначаване на длъжноост да се изисква степен \"Бакалавър\". Това обаче са само част от нещата, за които те настояват.Протестът бе обявен от 10 до 11 часа в страната.Стартовата заплата на новоназначен социален работник в дирекциите е в размер на около 730 лв., като чистата сума за получаване след законоустановените удръжки е в размер на около 600 лв.Към момента на длъжност социален работник може да постъпи и човек със средно образование като не се изисква и стаж, което според протестиращите е несправедливо.\"Срам ме е да ви кажа колко точно получавам. Работим в тежки условия, в трудни ситуации и с опасен контингент в доста случаи. изразявам мнението на всички служители в пловдивска област като обявявам, че това е недопустимо да продължава\", каза една от служителките в агенция \"Закрила на детето\".   ", "date": "2019.11.27", "title": "Социални работници се срамуват от ниските си заплати, поставиха 2 основни искания (СНИМКА)"}
{"url": "https://www.novinite.bg/articles/182951/Izvarshitelyat-na-dvojnoto-ubijstvo-v-Plovdiv-sas-stryaskashta-versiya-okaza-se-rodnina-na-jertvite", "text": "Заловеният за двойното убийство на баща и син, което стана вчера в късния следобед в пловдивския квартал Гагарин е направил самопризнания, но неговата версия е, че става дума за самоотбрана. Предстои днес на извършителя да бъде повдигнато обвинение за тежкото престъпление, а прокуратурата ще иска да бъде задържан за 72 часа.„След това в съда ще бъде внесено искане за вземане на постоянна мярка „задържане под стража“, съобщи окръжният прокурор на Пловдив Румен Попов.Разследващите съобщиха, че жертвите и извършителят имат не само бизнес, но и роднински връзки. Арестуваният за престъплението Йордан Таков е племенник на 51-годишния Васил Ботев и първи братовчед със сина му Христо, който е бил на 32 години.По време на разпита Йордан е признал, че между него и двете жертви е избухнал поредния скандал. Напоследък те често се карали, заради състоянието на общата им фирма, която вървяла надолу. Бизнесът им бил създаден през 2015 г. с основен предмет на дейност рециклиране на кафе машини и друга техника.Фаталният инцидент от вторник следобед се е разиграл в склада на фирмата на ул. „Борба“ 18, отново след скарване между тримата. Йордан разказал пред разследващите, че бащата и сина се нахвърлили върху него с юмруци и той е действал при самозащита, защото се е уплашил за живота си.„Уплашен за живота си, той извадил пистолета си „Макаров“ и прострелял двамата с по два куршума“, разказа началникът на ОД на МВР – Пловдив ст. комисар Йордан Рогачев.Полицията е била на място за 4 минути, след получаване на сигнала, а извършителят е арестуван в склада, не е оказал съпротива.Според Прокуратурата, версията за самозащита е съмнителна и тепърва ще се проверява.", "date": "2019.11.27", "title": "Извършителят на двойното убийство в Пловдив със стряскаща версия, оказа се роднина на жертвите"}
{"url": "https://www.novinite.bg/articles/182957/Misteriya-v-Pazardjik-Mlada-jena-e-mnogo-bolna-no-ne-mogat-da-razberat-ot-kakvo", "text": "20-годишна жена от велинградското село Биркова е в много тежко състояние в МБАЛ-Пазарджик и на лекарите не могат да установят причината за заболяването й, пише pzdnes.com.Болната постъпва за лечение във Второ вътрешно отделение на 18 ноември в задоволително общо състояние. Ден по-късно е приведена в реанимация, след като развива остър белодробен микротромбоемболизъм. На две заседания на интердисциплинарен лекарски консилиум с председател д-р Георги Станчев задълбочено е обсъдено състоянието на пациентката.Направени са редица изследвания за поставянето на диагноза, както и е приета схема за лечението и. От проведените лабораторни и рентгенови изследвания и процедури се стига до извода, че е възможно да се касае за генетично заболяване, което не може да бъде потвърдено в МБАЛ-Пазарджик. По разпореждане на изпълнителния директор на болницата д-р Красимир Темнилов, болната е консултирана и от републикански консултанти.На този етап и те не могат да дадат категорично заключение на какво се дължи влошеното и здравословно състояние. Лечението на 20-годишната жена продължава в Интензивното отделение на МБАЛ-Пазарджик. Според лекуващите лекари болната трябва да бъде транспортирана и настанена в друго лечебно заведение, с по-добри диагностични възможности. Медиците от МБАЛ-Пазарджик продължават борбата за живота на младата жена. Изпълнителният директор на болницата д-р Красимир Темнилов е провел разговори за привеждането на болната в УМБАЛ” Свети Георги” в Пловдив.", "date": "2019.11.27", "title": "Мистерия в Пазарджик: Млада жена е много болна, но не могат да разберат от какво"}
{"url": "https://www.novinite.bg/articles/182953/Borisov-se-usamni-che-fas-e-predizvikal-tragediyata-v-Pirogov", "text": "В началото на днешното правителствено заседание премиерът Бойко Борисов изрази съболезнования за загиналите в Албания след тежкото земетресение там. Той потвърди, че ще бъдат отпуснати 200 хиляди лева за справяне с последиците от земетресението и при нужда страната ни е готови да изпрати жива сила и техника в Албания, съобщи БНТ.Борисов съобщи, че Ананиев и Младенов са му докладвали за ситуацията в \"Пирогов\" и заяви, че се надява причината за взрива да не се окаже запалена цигара в стаята. Ананиев докладва в какво състояние са били двамата мъже във второ вътрешно отделение преди взрива. Той благодари на персонала на \"Пирогов\", че благодарение на навременните им действие над 80 души, които са били под заплаха, са били спасени. Ананиев съобщи, че кислородните апарати в момента работят нормално. Единствено в противошокова зала е имало леки проблеми, но и те ще бъдат решени.Бойко Борисов предложи с минута мълчание да бъде почетена паметта на Стефан Данаилов, който по думите му е много обичан човек в България.", "date": "2019.11.27", "title": "Борисов се усъмни, че фас е предизвикал трагедията в Пирогов"}
{"url": "https://www.novinite.bg/articles/182956/Merkel-Katastrofa-e-lipsata-na-edinna-poziciya-na-ES-spryamo-Kitaj-Huauej-moje-da-shpionira", "text": "Германският канцлер Ангела Меркел призова страните от ЕС да говорят като една в отношенията си с Китай, като предупреди, че би било „катастрофално“ всеки да върви сам в момент на напрежение с азиатския гигант по отношение на технологиите и правата на човека.“Една от най-големите опасности, която виждам … е, че всеки в Европа има своя собствена политика с Китай и в крайна сметка изпращаме напълно различни сигнали”, каза Меркел в реч пред германските депутати.“Това не би било пагубно за Китай, но ще бъде катастрофално за нас в Европа”, добави тя.Европейският съюз трябва да приеме обща стратегия за развитие на 5G мобилни мрежи от ново поколение, заяви Меркел на фона на опасенията, че китайският технологичен гигант „Хуауей“ може да бъде използван от Пекин като инструмент за шпиониране.Досега Германия се противопостави на натиска от страна на Съединените щати да изключи „Хуауей“ от участие в процеса на наддаване за своята 5G мрежа, настоявайки тя да постави строги условия за сигурност.Критиците обаче обвиниха Берлин, че се опитва да умилостиви Китай, най-големия си търговски партньор, и да постави икономическите интереси на първо място.“Безспорно е, че имаме нужда от високи стандарти за сигурност за развитието на 5G мрежи”, каза Меркел.„Но ние също трябва да обсъдим това с други европейски страни“ и да се опитаме да измислим „европейски решения“, добави тя.Точно както блокът има централизирана агенция, която обработва одобрения за лекарства за целия ЕС, може да има и агенция на ЕС за „сертифициране на 5G“, каза Меркел.Хуауей категорично отрича обвиненията претенциите за шпионаж.Обръщайки се към последните разкрития за китайското малтретиране на уйгури в лагерите за задържане в Синцзян, Меркел заяви, че е правилно да бъдат критикувани разкритите злини.Тя повтори призивите представители на Организацията на обединените нации да получат достъп до региона и подкрепи осъждането от страна на ЕС на противопоставянето на това.Канцлерът-ветеран също похвали жителите на Хонконг за „изразяване на мнението си“ на местните избори миналата неделя, където кандидатите за демокрация отбелязаха изразителна победа срещу Пекин.“Добър знак е, че изборите в Хонконг се проведоха мирно“, каза Меркел.", "date": "2019.11.27", "title": "Меркел: Катастрофа е липсата на единна позиция на ЕС спрямо Китай! Хуауей може да шпионира"}
{"url": "https://www.novinite.bg/articles/182950/VIDEO-Balgariya-skarbi-za-Lambo-Deputatite-svedoha-glavi-Ninova-plache-Bojko-s-topli-dumi", "text": "Скръбната вест за кончината на големия наш, известен и зад граница актьор - Стефан Данаилов потресе цяла България. Легендата на българското кино си отиде на 76-годишна възраст във ВМА.Трагичната вест бе потвърдена и на Фейсбук страницата на Народен театър „Иван Вазов“. „СТЕФАН ДАНАИЛОВ ни напусна тази сутрин ... Думите ги няма, за да изразим мъката от тази загуба... Българският театър, кино, култура вече не са същите. Светъл път, СТЕФАНЕ, приятелю! Почивай в мир!“, пише в публикацията.С прискърбие съобщаваме, че ни напусна Стефан Данаилов – дългогодишен преподавател по актьорско майсторство за драматичен театър в НАТФИЗ, любим актьор с повече от 150 роли в театъра и киното, министър на културата, народен представител“, заявиха от НАТФИЗ.Премиерът Бойко Борисов написа във Фейсбук: \"Сбогом! Беше голям мъж!\". Депутатите пък почетоха с минута мълчание паметта на Стефан Данаилов.„Напусна ни голям актьор и човек, с обаяние, талант и артистичност“, каза в началото на заседанието председателят на НС Цвета Караянчева.Тя посочи, че Стефан Данаилов има топлото признание и обич на целия народ и влагаше енергията си в 6 парламента.В залата лидерът на БСП Корнелия Нинова се разплака от загубата на близкия си приятел.„България загуби голям българин, обичан и уважаван от хиляди хора. Той беше вселена от талант, емоция и мъдрост. БСП загубихме една от най-авторитетните си личности и опора. Стефан беше вдъхновение за нас. След смъртта на татко, той стана мой втори баща. Загубих го. Ламбо, обичам те толкова много. Ще ми липсваш. Почивай в мир“, написа Нинова в личния си фейсбук профил, където сподели и снимка с Данаилов.", "date": "2019.11.27", "title": "(ВИДЕО) България скърби за Ламбо! Депутатите сведоха глави, Нинова плаче, Бойко - с топли думи"}
{"url": "https://www.novinite.bg/articles/182945/Majkite-na-deca-s-uvrejdaniya-na-vtoro-avtoshestvie-sreshtu-Simeonov", "text": "Довечера от сградата на Народното събрание ще тръгне второ протестно автошествие на майките от движението \"Системата ни убива\" с искане Валери Симеонов да се оттегли от поста зам.-председател на парламента, съобщава БНР.Майките искат оставките и на 118-те народни представители, гласували за него.Майки на деца с увреждания излязоха и на 25-и ноември с черни знамена и черни балони, за да протестират със същото искане.Те организираха и автошествие, в което се включиха около 30 автомобила. Автоколоната премина по булевард „Цариградско шосе“ и достигна до Площада на авиацията.“Ние не искаме само неговата оставка. Искаме оставката на всеки един депутат, който е натиснал бутона “за“, коментира тогава една от протестиращите майки.", "date": "2019.11.27", "title": "Майките на деца с увреждания на второ автошествие срещу Симеонов"}
{"url": "https://www.novinite.bg/articles/182948/Moshtno-zemetresenie-udari-i-na-ostrov-Krit", "text": "Земетресение с магнитуд 6,1 разтърси остров Крит тази сутрин, съобщи Европейският сеизмологичен институт.Земният трус е усетен в 9,23 ч. тази сутрин с епицентър на 48 км западно от Платанос и на 272 км южно от Атина, с дълбочина 55 км.Засега няма данни за жертви, пострадали и разрушения.", "date": "2019.11.27", "title": "Мощно земетресение удари и на остров Крит"}
{"url": "https://www.novinite.bg/articles/182944/Programirane-izkustven-intelekt-kibersigurnost-vodeshti-temi-na-Global-Tech-Summit", "text": "Над 2500 разработчици на софтуер и ИТ професионалисти се очаква да посетят тазгодишното издание на , което ще се проведе в периода 10-12 декември в НДК. Под шапката на най-големия технологичен форум в Източна Европа са обединени специализираните конференции за програмиране и нови технологии ,  и , които формират най-мащабното събитие за програмиране и технологии в страната.Java2Days e първата конференция, посветена на Java технологиите не само в България, но и в региона. Събитието е с 11 годишна история, 2-рото по големина в Европа и на 3-то място в световен мащаб. Java2Days е вдъхновител за създаване на други подобни събития, разширяване на технологичната общност и популяризиране на Java технологиите.CodeMonsters е конференция отново посветена на технологиите и тенденциите в сферата на разработката на софтуер, но без тези в обхвата на Java2Days. Мигриране на приложения към облака, aвтоматизирано тестване, запазване на анонимност в блокчейн, писане на приложения за Alexa, модерен С++, поддържане на остарели приложения, защита на мобилни приложения са само част от темите, включени в програмата.AI&SmartTech е събитие за програмисти и ИТ професионалисти в областта на изкуствения интелект, интернет на нещата, обработка на големи масиви от данни и последните иновативни технологии.Програмата включва над 110 сесии - лекции, уъркшопи, дискусии, в които участват водещи експерти от IBM, Oracle, Google, Microsoft, VMware, Uber, Dassault Systemes, RedHat, Eclipse Foundation и др. Водещите теми на събитията за разработчици през 2019 г. са киберсигурността, създаването на сигурен код и защитата на личните данни.Global Tech Summit e и първият независим форум в глобален мащаб, който обявява безплатен вход за всички желаещи да се срещнат световноизвестни имена от индустрията и да станат част от най-голямата общност на софтуерни разработчици по време на събитието. Това е възможно чрез заявяването на специален билет, наречен .По време на официалното откриване световно известни мениджъри ще представят бъдещето на разработката на софтуер - от навлизането на изкуствен интелект до предизвикателства, свързани със сигурността, IoT (Интернет на нещата). След това посетителите ще имат възможност да се включат в различни технологични дискусии, които представят теми като бъдещето на водещи технологии и платформи за разработка на софтуер, създаване на сигурен код, блокчейн, създаване на софтуер за автономни автомобили, смарт технологии, чатботове и други.Програмата включва още панели с водещи експерти в областта на човешките ресурси, на които присъстващите ще могат директно да задават своите въпроси и да получат информация как се селектират кандидатите по CV, какво е най-важното по време на интервю, какви са бонусните схеми и, разбира се, топ съвети за успешно развитие в технологичния бранш.За предприемачите са предвидени дискусии с мениджъри от водещи технологични компании, както и с инвеститори от Силициевата долина. Като част от събитието ще бъде проведено и състезанието , а победителят ще има възможност да участва във финала в Сан Франциско и да грабне голямата награда от 1 млн. долара.Участниците в стартъп състезанието ще имат възможност да се борят и за други награди, които ще бъдат предоставени и осигурени чрез Innovation Center и партньорската мрежа.Събитията дават достъп до и специалните зони “Community Zone”, “Tools & Platforms” и #JobsAhead. Пространството “Community Zone” е място, където посетителите могат да се запознаят с представители на технологичните общности в страната и чужбина, да се срещнат със съмишленици и да разширят контактите си. “Tools & Platfoms” ще даде възможност на посетителите да тестват различни средства за разработка и да разширят професионалните си познания. #JobsAhead е зона за кариерно развитие, където посетителите ще могат да се информират за отворените позиции и възможности за работа на щандовете на софтуерните компании.Регистрацията е отворена на сайтовете на всяко от отделните събития – Java2Days, CodeMonsters и AI&Smart Tech. За улеснение на желаещите, регистрации се приемат и на е-mail: contact-gts@innovationcenter.tech Последователите на събитията във  и  имат възможност да заявят присъствие или да се информират допълнително чрез директни съобщения.", "date": "2019.11.27", "title": "Програмиране, изкуствен интелект, киберсигурност - водещи теми на Global Tech Summit"}
{"url": "https://www.novinite.bg/articles/182962/Grozno-Pom-trenorat-i-zvezdata-na-Etar-se-biha-zverski-na-trenirovka", "text": "Супер скандал тресе „Етър“, пише „Болярски новини“. Помощник треньорът на отбора Тодор Колев и капитанът Иван Стоянов са си разменили крошета по време на тренировката във вторник.Още по-лошото е , че свидетели на инцидента, който станал на терените на спортното училище, стават не само футболистите, но и деца от школата на клуба. След мелето Стоянов, който е актуалният капитан на виолетовите, е потърсил помощ облян в кръв, разказаха възмутени очевидци.На същата тренировка е имало още серия от подобни сблъсъци и „прехвърчане на искри“, в които са участвали и други играчи като Здравко Илиев и Ерол Дост. \"Случаят е показателен и за нажежената обстановка в съблекалнята на клуба ни, който напоследък никак не радва феновете си, заради посредствените си игри и то срещу преки конкуренти в класирането\", пишат от медията.Повечето фенове открито негодуват и срещу треньора Росен Кирилов, който  разполага с качествена селекция и добър бюджет, но тимът губи облика си, изграден при предшественика му Красимир Балъков.Със сигурност повлиява и оттеглянето на основния благодетел Александър Нанков. По случая се очакват и дисциплинарни наказания и отговорност за уронване на престижа на виолетовите.Председателят на Управителния съвет на „Етър” и заместник-кмет на Велико Търново проф. Георги Камарашев посочи, че се е срещнал с Иван Стоянов и треньора Росен Кирилов непосредствено преди тренировката вчера, след което си е тръгнал и не е бил свидетел на неприятната ситуация. Той заяви, че ще направи незабавна проверка на случая.", "date": "2019.11.27", "title": "Грозно! Пом.-треньорът и звездата на Етър се биха зверски на тренировка"}
{"url": "https://www.novinite.bg/articles/182954/Rumen-Radev-Stefan-Danailov-kazvashe-istinite-sas-silen-glas-beshe-uchitel-po-neprestoreno-ricarstvo", "text": "Стефан Данаилов беше и си остава наш учител по непресторено рицарство. Нашата морална скала, която не отстъпи нито веднъж от достойнството, и на всеки успя да покаже колко силна е светлината на обичта. Това заявява президентът Румен Радев по повод загубата на един от най-обичаните актьори на нашето съвремие – проф. Стефан Данаилов. Държавният глава и вицепрезидентът Илияна Йотова поднасят съболезнования на семейството, близките и приятелите на големия актьор.Едва ли можем да си представим българското кино и театър без неговия талант и обаяние, отбелязва държавният глава и подчертава, че легендарният артист е бил изпълнен с усещане за дълг към околните и не е останал безразличен към ежедневието на българите. \"До последния си час Стефан Данаилов се вълнуваше от проблемите на България и вярваше, че има какво да даде, за да бъдат по-добри дните на нашия народ\", заявява президентът Радев.\"Дано всички, които се докоснахме до силния човек Стефан Данаилов, да сме успели да почерпим поне частица от неговата вяра, енергия, жажда за живот и справедливост, смелост, непримиримост. Дано сме се научили да не се предаваме, да не се страхуваме да казваме със силен глас истините, в които вярваме\", заявява вицепрезидентът Илияна Йотова и посочва, че поколенията българи, имали честта да живеят в едно време с великия Ламбо, са щастливци. Вицепрезидентът припомня думите на актьора \"Забранил съм на всички да ме жалят\" и подчертава, че той с ведрото чувство за хумор и непоправим оптимизъм винаги е преминавал изпитанията на съдбата.", "date": "2019.11.27", "title": "Румен Радев: Стефан Данаилов казваше истините със силен глас, беше учител по непресторено рицарство"}
{"url": "https://www.novinite.bg/articles/182958/Eto-koga-kak-i-kade-se-proshtavame-s-Lambo", "text": "Поклонението пред великия български актьор Стефан Данаилов ще се състои на 2 декември (понеделник) от 11.00 часа във фоайето на Народния театър „Иван Вазов“ в София. Това обявиха от Съюза на артистите в своята Фейсбук страница. „Благодарим ти за всичко, което остави след себе си! Благодарим ти за ролите, за уроците, за талантливите ученици, за мъдрите слова и за отношението! Оставаш в сърцата ни като един от най-обичаните и най-уважаваните!“, написаха от Съюза на прощаване с Данаилов и споделиха негова мисъл: „Животът ми не мина в преследване на цели. Аз съм артист и умея да давам, затова и получавам!“.До понеделник се очаква у нас от САЩ да се прибере и извънбрачният син на Ламбо от Ирен Кривошиева - Владо.", "date": "2019.11.27", "title": "Ето кога, как и къде се прощаваме с Ламбо"}
{"url": "https://www.novinite.bg/articles/182960/Nashi-obekti-se-sastezavat-za-naj-dobra-evropejska-fasada-v-konkursa-na-Baumit-Life-Challenge-66", "text": "28 български обекта, достигнали до финала на националното издание на Баумит „Фасада на годината 2018-2019“, имат шанс да достигнат до международния конкурс „Life Challenge 66“ през 2020 г. във Валенсия, Испания. За да бъдат класирани за участие в международното състезание, те ще преминат през допълнително междинно гласуване. Архитектурните им и строителни характеристики ще се съревновават с фасади от още 26 държави, в които Баумит присъства териториално. Отличените във всяка категория на международното издание ще си тръгнат със сумата от € 3.300, а големият носител на приза „Life Challenge 66“ за 2020 г. ще бъде възнаграден с € 6.600. Идеята за името на конкурса „Life Challenge 66“ произлиза от задължителното условие към участниците, че минимум 66% от фасадната площ на кандидатурите трябва да бъде проектирана и изпълнена с материали на компанията.В изминалото издание на „Европейска фасада на годината 2018“ участваха 325 кандидатури от 27-те локации на компанията. Най-добрите сред тях бяха избрани и наградени в Братислава, Словакия. Големият победител за 2018 г. бе испанският проект „Collective Housing and health centre” на екип испански архитекти от фирма Bonell I Gil & Peris + Toral. По този начин трофеят Life Challenge се връща от Братислава в Испания, тъй като за втори път неин обект печели първото място.Международното жури на „Life Challenge 66“ 2020 г. ще включва председател и 12 реномирани архитекти от цяла Европа. В него ще има и български представител – арх. Светослав Станиславов от фирма Старх, който бе и председател на журито във „Фасада на годината 2018-2019“.Първата фаза на конкурса представлява предварителен подбор на кандидатурите, който ще се проведе през март 2020 г. След нея ще станат ясни финалистите, по 6 проекта във всяка категория, които ще се борят за европейските отличия във Валенсия през май 2020г.Награждаването на победителите ще се проведе на галавечер, на която изпълнителите на обектите финалисти ще имат възможността да презентират своите идеи и постижения пред европейската архитектурна общественост. За всички финалисти ще бъде организирана и допълнителна програма по време на пребиваването им, която да ги запознае със страната-домакинШест ще бъдат категориите в конкурса „Life Challenge 66“ през 2020 г., като продължение от „Фасада на годината 2018-2019“, а в допълнение селектираните фасади, които се отличават и с интересни креативни структури и повърхности, ще имат шанса да се състезават и в още една международна категория – „Структури“ и по-точно „Структурата подчертава дизайна“.Съвременна архитектурна визия, качество на изпълнение и добър вкус при визуалното представяне на проекта са сред редицата предимства на българските обекти, които ще имат възможността да се надпреварват в международния конкурс в Испания.„Критериите, според които бяха подбрани финалистите, които ще се състезават в „Life Challenge 66” от всяка категория, са преди всичко дали проектът е потенциално конкурентен в международна среда и доколко са овладени използваните материали. Присъстваха проекти на високо ниво, като важни показатели бяха способността на архитекта да комбинира и съчетава различни системни решения и материали във фасадата; качеството на архитектурните детайли и цялостната естетика в контекста на конкурса“, коментира арх. Светослав Станиславов.„Предизвикателство за участниците, за което бяха и оценени, бе постигането на съвременни фасадни решения с бранда „Баумит“ не само като комбинация от текстури, цветове и пластика, но и тяхната устойчивост във времето, без да бъде компрометирана бъдещата експлоатация на обекта“, продължи той.", "date": "2019.11.27", "title": "Наши обекти се състезават за най-добра европейска фасада в конкурса на Баумит “Life Challenge 66”"}
{"url": "https://www.novinite.bg/articles/182947/Aktualizaciya-na-sistemata-shte-sazdade-problemi-s-prodajbata-na-e-vinetki", "text": "Днес – 27 ноември, между 16:00 ч. и 19:00 ч. са планирани дейности по внедряване на актуализации на електронната система за събиране на пътни такси. Възможно е да възникнат частични забавяния и прекъсвания, които биха могли да затруднят продажбите на електронни винетки.За избягване на риска от проблеми с покупката на е-винетка по време на планираните актуализации препоръчваме на шофьорите внимателно да планират пътуването си по републиканската пътна мрежа и да купят електронната си винетка своевременно.", "date": "2019.11.27", "title": "Актуализация на системата ще създаде проблеми с продажбата на е-винетки"}
{"url": "https://www.novinite.bg/articles/182955/MVR-bie-alarma-200-000-v-Plovdivsko-dogodina-tryabva-da-si-smenyat-dokumentite", "text": "Срокът на близо 200 000 български документи за самоличност на жители на Пловдивска област изтича през 2020 г., напомнят от областна дирекция на МВР.Според статистиката на Дирекция \"Български документи за самоличност” към МВР,  догодина изтича срокът на 87 292 лични карти, 52 650 паспорта и 55 622 свидетелства за правоуправление на граждани с постоянна адресна регистрация в Пловдив и областта.С тези данни областната дирекция на МВР се очертава като най-натоварената след СДВР по отношение на очаквания увеличен прием на заявления за издаване и подмяна на български лични документи.С оглед избягване на значителни опашки и напрежение пред гишетата на звената \"Български документи за самоличност” през идната година, както и за цялостното улеснение на административното обслужване по това направление, от ръководството на ОДМВР – Пловдив е създадена необходимата организация и предприети комплекс от мерки, допълват от полицията.Призивът към гражданите е да не изчакват изтичането на крайния срок на валидност на документите си и да се възползват от възможността за предсрочната им подмяна.\"Напомняме и за действащата мярка за облекчаване на режима за издаване на лични документи, според която българските граждани с постоянен адрес на територията на област Пловдив могат да подават заявления за издаване на лична карта и/или паспорт за обикновена услуга (до 30 дни) във всяко едно звено \"Български документи за самоличност” на областната дирекция на МВР.\", напомнят от полицията.Службите се намират в шестте районни управления в Пловдив и районните управления в Асеновград, Карлово, Първомай, Раковски, Стамболийски, Труд и Хисаря.Със същия срок там могат да бъдат подмени и свидетелства за правоуправление на МПС, на които изтича валидността, а в останалите случаи – в сградата на сектор \"Пътна полиция” на ул. \"Напредък” № 2.В шестте районни управления в Пловдив е въведена и бърза услуга /до 3 работни дни/ за издаване на лични карти и паспорти, а в сектор \"Български документи за самоличност” на ул. \"Волга” № 70 продължават да се приемат и експресни документи /до 8 работни часа/. Готовите лични документи се получават в същото звено БДС на ОДМВР – Пловдив, където е подадено заявлението.Също така всеки български гражданин, притежаващ валиден български квалифициран електронен подпис може да подаде заявление за издаване на лична карта и/или паспорт и чрез през портала за електронни административни услуги на МВР на интернет адрес: e-uslugi.mvr.bg.ОДМВР – Пловдив е в готовност да осъществи и прием на заявления за издаване на български лични документи по постъпили искания за организиран прием на заявления от държавни институции, общински администрации, кметства и др.", "date": "2019.11.27", "title": "МВР бие аларма: 200 000 в Пловдивско догодина трябва да си сменят документите"}
{"url": "https://www.novinite.bg/articles/182949/Godishnite-tehnologichni-nagradi-s-rekordni-270-nominacii", "text": "Рекордните 270 номинации в различните категории на Годишните технологични награди за 2019 г. са регистрирани към момента. Това споделиха организаторите на единствените у нас събитие с фокус върху разработката на софтуер, което за втора поредна година ще отличи най-добрите професионалисти, екипи и компании от софтуерната индустрия.Кандидатите се борят за призове в следните категории: Софтуерна компания на годината, Най-добро работно място, Кампания на годината, Благотворителна инициатива на годината и др. Ще бъдат раздадени и специални награди за компаниите и професионалистите, които следват глобалните тенденции в технологичния сектор против дискриминация, развитие на технологичните общности, обучение и насърчаване на младите таланти, социална отговорност.Годишните награди -  имат за цел да отличат не само водещите технологични компании, но и професионалистите, които стоят в основата на успешните бизнеси в ИТ индустрията. Номинираните ще се съревновават за титлите: Софтуерен разработчик на годината, Екип за разработка на софтуер на годината, Ръководител на екип на годината и Технологичен екип на годината.По време на церемонията ще бъдат обявени ТОП 10 разработчиците на годината и ще бъде връчена специалната награда  на DevStyleR - медията с акцент върху живота на софтуерния бранш и професионалистите заети в него. Призът “Developer On Focus 2019” ще отличи най-влиятелните професионалисти в обществото на софтуерните разработчици. В надпреварата ще вземат участие всички експерти, които през годината са взели участие в едноименната рубрика на DevStyleR.Гласуването е отворено на сайта на технологичната медия DevStyleR и по традиция ще бъде затворено непосредствено преди церемонията.Global Tech Summit Technology Awards се отличават от другите формати, тъй като представят и оценяват постиженията на ИТ експертите и компаниите през очите на техните колегите от индустрията. Финалните резултати ще бъдат обявени по време на официалната церемония на 10 декември в НДК.Форумът  обединява конференциите , , , предназначени за професионални разработчици, ИТ експерти и ентусиасти. В програмата на мащабното събитие са включени и безплатните инициативи Free Tech Training, предназначена за студенти, както и Tech4Kids - за по-малките, но обещаващи технологични таланти.GlobalTech Summit е международен технологичен форум, който обединява конференциите Java2Days, CodeMonsters, AI&Smart Tech, както и безплатните образователни инициативиFreeTech Trainig и Tech4Kids. През последните 11 години конференциите (част от GTS) се утвърдиха като водещи за технологичната общност не само в страната, но и в цяла Източна Европа.От 10-ти до 12-ти декември повече от 110 световноизвестни лектори ще представят последните тенденции в областта на разработката на софтуер и ще споделят опита си с посетителите.Java2Days е едно от най-посещаваните събития в световен мащаб, посветено на Java технологиите (с 11-годишна история).CodeMonsters е конференция, която се фокусира върху всички технологии за разработка на софтуер, освен Java.AI & Smart Tech е ново събитие, което е с акцент изкуствен интелект, машинно самообучение, проектиране и изграждане на \"умни\" инфраструктури и др.Така 3-те събития заедно формират едно място, което представя последните новости в областта на софтуерната разработка като цяло и е притегателен център за 2500+ разработчици на софтуер ИТ професионалисти.Free Tech Training - безплатна инициатива за студенти и начинаещи професионалисти (ежегодно в нея се включват над 600 студенти, обучаващи се в т.нар. компютърни специалности и ученици от последните класове на специализираните училища и математически гимназии) Tech4Kids - безплатен фестивал за деца от 7 до 14 години (разделени на групи), което има за цел да ги запознае с новите технологии, професиите, свързани с разработката на софтуер, както и да им даде възможност да направят своите 1-ви стъпки в програмирането и роботиката.В програмата на GTS 2019 са включени и тематични дискусии с участие на водещи технологични експерти, HR мениджъри и мениджъри на водещи компании, поредица от хакатони, Годишни Технологични Награди, пространства за демонстрация на средства за разработка на софтуер, зона за директна среща между специалисти и компании с отворени работни позиции и много др.", "date": "2019.11.27", "title": "Годишните технологични награди с рекордни 270 номинации"}
