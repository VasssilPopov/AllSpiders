{"url": "https://www.novinite.bg/articles/182566/Predi-26-godini-Gospod-be-balgarin-Zlatko-Yankov-s-intervyu-po-temata", "text": "Изминаха 25 години от американското лято, какви са твоите спомени?- Наистина 25 години са дълъг период, но хубавите спомени не се забравят. Резултатите, които постигнахме там, класирането, удоволствието от победите над Гърция, особено над Аржентина и най-вече над Германия. Това голямо удоволствие никога няма да се забрави.Подаваш ли често на сън онзи фамозен пас към Данчо Лечков за гола срещу Германия?- Често гледам положението, от което стана голът. В тази ситуация имаше тъч за нас, трябваше да се действа много бързо под натиск, противникът ме атакуваше, някой ми подвикна отзад, завъртях се и видях как Лечков спринтира към наказателното поле. Знаех, че е много силен с глава и трябваше да подам топката остро, тъй като беше далеч от вратата, а трябваше да нанесе точно силен удар. Затова пасът трябваше да бъде много прецизен и отсечен, за да стане хубав удар. От това положение дойде този красив гол.По инстинкт ли беше това или заучено положение? Този гол ще се помни винаги от всички, които обичат футбола.- Голът е според ситуацията и според противника. Задържах топката, тръгнах към нашата врата, обърнах се и с периферията видях как ми извика \"Фар\" и трябваше да направя точно паса.Седем мача от едно световно първенство - кой от тях ти е най-много на сърце?- Най-много ми е мачът срещу Аржентина. Тогава трябваше да играе Диего Марадона, но му забраниха. В дните преди срещата ми закачаха на джоба негова снимка да я гледам. Бях много притеснен и до последно трябваше да мисля как да противодействам. Той играеше в моята зона и трябваше да се съобразявам с него. После постигнахме много хубава победа с хубави голове. Марадона не игра, но на терена бе Ортега, който също беше много класен футболист.Балъков и Лечков бяха магьосниците, а ти черноработникът - как гледаш на това определение?- Повече играех без топка в средата на терена, покривах зони, пресирах ги, заставах близо до съперниците, за да не получат топката в средата. Повече беше игра без топка, поемане на два метра и бягане.Какво беше настроението преди паметния мач на \"Парк де Пренс\"?- Цяла България очакваше чудо. Преди мача много не си вярвахме, но когато излязохме да загряваме си казахме, че това е един мач и трябва да го спечелим. Във футбола всичко се случва. Имахме футболисти, които играеха на високо ниво. С техните думи помогнаха на останалите, които играехме в българското първенство, още да вдигнем настроението. Голям късмет, всичко е шансСлед Световното в САЩ взехме и първа победа на Европейско първенство. Много или малко бяха трите ни мача в Англия? Можехме ли повече?- Групата ни беше доста тежка. Можеше да продължим напред, но нямахме късмет. Отборът вече играеше по-трудно. Нямахме късмет в останалите два мача. Трудно беше, силни отбори.Като че ли на Евро 1996 отбелязахме началото на края на четвъртите в света. Защо се разпаднахте толкова рано? Какво се случи в отбора?- Имаше нови попълнения. Мисля, че тогава Кишишев игра като десен бек. Може би помислихме, че сме направили много. Наистина сторихме много, носехме тази слава, но се видя, че трябва да се играе футбол...Хората вече бяха свикнали само на победи.- Всеки очакваше да направим добра серия, но трудно се получават нещата. На терена е друго. Уволнението на Димитър Пенев се случи много изненадващо. Може би бе дошло времето за промяна и отборът да се поеме от друг треньор, да се освежи с по-млади футболисти. Приехме го нормално.В тези години с кого най-добре си партнираше, когато излизаше на терена с националния отбор?- На мен ми беше лесно, когато отдясно играеше Лечков, а отляво Балъков. Отнемах топката, подавах я към тях и те знаеха какво да правят. Почти безгрешни пасове.А как се разбираше с бранителите зад теб? Трифон Иванов строг ли беше?- Трифон Иванов много добре ме насочваше, както и Хубчев - човек зад теб, покрий си човека.Защо се получи крахът на Мондиал\"98 във Франция?- Много неприятен противник. Започнахме срещу Нигерия с негативен резултат. Трудно загубихме с 0:1, но играта ни не беше добра. Някои почнаха да подвикват - подай на мен топката, защо я подаваш на него, а не на мен. А аз по време на игра не избирам на кого да я подам, от много неща зависи накъде ще я пратя.Ти си чедо на Бургас, но за разлика от много местни легенди, стартира в Нефтохимик и после отиде в Черноморец. Имаше ли съперничество между двата клуба в онези години?- Винаги има съперничество между Нефтохимик и Черноморец. Тогава Черноморец беше в \"А\" група, а Нефтохимик в \"Б\". Винаги мачовете между двата отбора за купата бяха много оспорвани. Когато в един град има два тима, винаги има съперничество.Сега обаче работата е трагична - нито Черноморец го има в големия футбол, нито Нефтохимик.- Нефтохимик е в \"Б\" група с прилично класиране. Нашият отбор Черноморец е във \"В\" група. Ще се постарае тази година да влезе в професионалния футбол, но ще бъде много трудно. Когато нямаш база е много трудно.Липсва ли Христо Порточанов на бургаския футбол?- Като гледам сега наистина няма такъв човек като него. Според мен липсва много.Звездните ти години у нас са в Левски. Би ли сравнил отбора, който отстрани Рейнджърс и игра като равен с Вердер (Бремен) с този, който влезе в групите на Шампионска лига и стигна четвъртфинал за купата на УЕФА?- Не мога да ги сравня двата отбора. Преди съставът ни беше друг, имахме добри футболисти, силен отбор. Отстранихме Глазгоу Рейнджърс. Сегашният отбор и предишният няма смисъл да ги сравняваме. В момента се играе друг футбол - по-динамичен, футболът се промени, по-бързо се играе. Няма смисъл да го сравнявам с преди 20 години.А можеше ли твоят Левски да постигне нещо още по-голямо?- Според мен имахме потенциал и добри футболисти. Можеше да постигнем повече, но като че ли нещо малко не ни достигна.Ти беше една от най-знаковите фигури на \"сините\", но защо никога не се завърна на \"Герена\"?- Когато беше Люпко Петрович, тренирах за кратко, но може би годините оказаха влияние. Тогава отидох в Локомотив (София), след което премнах в турския Ванспор.Ти си един от първите, редом с Христо Стоичков и Любо Пенев, които отидоха в испанския футбол. Купи те мадридският Атлетико, но отиде във Валядолид. Какво стана тогава? Защо изигра само шест мача?- Отидох за три месеца и половина. Бяхме в Сегунда и отборът се класира за Ла Лига. Бяхме много чужденци, а имаше ограничение и отново се върнах в Левски. Но успях да изиграя един мач срещу Барселона.Какво си спомняш от него?- До 20-ата минута беше 3:0 за Барселона. В края на първото полувреме публиката пляскаше, топката излизаше към централната тъч линия и аз я догонвах. Обърнах се, а Гуардиола тичаше след мен. Помисли, че ще поема топката и ще се обърна към нашата врата, а бях с гръб към тяхната врата. Застана ми вляво, но го видях и веднага прибрах топката с десния крак обратно, а той замина към резервната скамейка. Спомням си, че всички пляскаха.След Левски отиде в Бундеслигата с екипа на Юрдинген. Тогава наричахме немското първенство \"българско\". Как беше в Германия?- На първия ми лагер там, на втората тренировка получих контузия. След това 40 дни се лекувах, всеки ден ходехме в Дюселдорф. После трябваше да вляза във форма и минаха доста мачове. Първият ми двубой бе срещу Борусия (Дортмунд) за купата, играх малко. След това отбелязах първия гол на Юрдинген навън. Отборът беше скромен и изпаднахме. След това последва трансфер в Бешикташ.Това е най-силният ти международен период. Купата на Турция ли е най-големият ти успех? Разкажи за този гранд и за неговите привърженици...- Наистина двете години в Бешикташ бяха страхотно преживяване. Голям отбор, един от четирите най-известни тимове в Турция, заедно с Галатасарай, Фенербахче и Трабзон. Невероятна атмосфера, хубави условия, страхотен стадион. Не можахме да станем шампиони, но играхме в групите на Шампионска лига, в тези за купата на УЕФА. Имахме доста добри резултати.Как гледаха на теб и на Йордан Лечков в тима шефовете и феновете на отбора?- Когато играеш добре, винаги са много искрени към теб, голямо уважение и всичко, което искаш, се случва. Каквото пожелаеш, се сбъдва.Какъв треньор беше славният Джон Тошак? Имаше ли проблеми с него?- Джон Тошак беше много добър треньор, правеше много добри тренировки. Работихме една година и нямах никакви проблеми. Тогава Лечков имаше проблеми и Тошак всеки ден ми казваше: \"Говори с Лечков да не се отказва, има много футбол в него.\" Тошак наистина разбираше от футбол. Видяхме се в Бургас на един мач на националния отбор.За стадион \"Инюню\" казваха, че е най-шумният в света. Като човек играл там, какво ще кажеш? Чувахте ли се вътре изобщо?- Не, не се чувахме. Отвсякъде ни подкрепяха още на загрявката. Поздравявахме ги от три страни. Невероятна публика, всеки мач стадионът беше пълен. Голяма подкрепа, като и сега продължава да бъде така.В кариерата смени няколко турски и български отбора. Имаше ли шанс да отидеш в по-голямо първенство или пък в някое екзотично към края?- Когато дойдох в Левски и тренирах, Люпко Петрович ме изпрати два пъти на проби в Китай, но не стана. Не знам какво не се получи. Може би това, че бях на 30 и няколко години. Два пъти за по 10 дни бях на проби. През 1999 г. направих много силни мачове за Ванспор при настоящия треньор на Кайзери. След това играх шест месеца в Генчербирлиги. Всичко зависи от мениджърите - какви позиции имат, какви връзки. На тези години трудно се намира отбор.Така и не стана треньор, за разлика от твои колеги от четвъртите в света - защо?- Бил съм само на Спартак (Варна) в \"Б\" група за няколко месеца и помощник-треньор в Турция. Нямам добрата визитка като треньор. Като футболист - да, но като треньор трябва опит. Но добре са нещата в тази насока.Обаче успя в нещо друго - никога не се замеси в скандали. Това въпрос на характер ли е?- Не обичам да влизам в конфликти и да давам коментар за нещата, които се случват. Може би такъв ми е характерът. Гледам напред и не обръщам внимание на миналото.Беше директор в Черноморец по време на големите пари на Митко Събев. Защо не проработи проектът?- Тогава Краси Балъков беше треньор и проектът работеше, но после парите свършиха и футболът свърши. Имахме 12 чужденци и зависи как харчиш. Може би трансферната политика. Когато взимаш, трябва и да продаваш футболисти, за да има възвръщаемост на парите. Ние взимаме готови футболисти на години и искаме да ги продадем - трудно е.Какво е нужно на бургаския футбол, за да се вдигне?- Първо Нефтохимик или Черноморец трябва да имат база. Специално Черноморец я ползва под наем, въпреки че имаме уверението на Община Бургас, че там ще бъде базата на Черноморец 1919. Всичко е до условия, нямаш ли условия и стадион, трудно се получават нещата. Тренираш извън града, цялата школа не е на едно място. По-малките са на общински игрища, а по-големите тренират на стадион \"Черноморец\" в \"Акациите\". Според мен няма база и оттам условията са много тежки за работа. В момента терените са много лоши, не може да се играе футбол. И най-важното - трябва да има човек с пари.Какво мислиш като цяло за българския футбол? Полетяха оставки на твои колеги от \"американското лято\". Следиш ли ситуацията?- Да, следя я. Според мен оставката е нормална като нямаш резултати и не искаш да водиш отбор, който губи. Така е решил, според мен правилно постъпи. Но в треньорската професия във футбола постоянно е така. Лесно няма, нямаш материал, сега трудно се работи с футболистите, които имаме. Нямаме и сред по-младите играчи, но да се надяваме, че това ще се промени. Но все така говорим, а засега трудно се получават нещата.Беше помощник-треньор в Турция - къде и за колко време? Очакваш ли нова оферта оттам?- Бях през 2017 г. в Сивасспор за една година. Завършихме на осмо място в Суперлигата. Много добро класиране, след като отборът влезе от втора дивизия в първа. След това бях в Бурса миналата година от октомври до април, когато треньорът напусна. Първенството е много силно, взимат скъпи футболисти на години и имена. Като организация на играта не съм много доволен, но има добри футболисти. Не е като в Германия, Англия или в Испания. Имат добри футболисти, но като игра не се получава.", "date": "2019.11.17", "title": "Преди 26 години Господ бе българин! Златко Янков с интервю по темата"}
{"url": "https://www.novinite.bg/articles/182558/100-000-bezplatni-protivogripni-vaksini-za-pensioneri-sa-veche-u-nas", "text": "Доставени са вече 100 000 дози безплатни противогрипни ваксини за пенсионери, които до дни ще бъдат разпределени между личните лекари в страната. Безплатна имунизация срещу грип трябва да има за около 150 хиляди пенсионери.\r\nВаксините за хората над 65-годишна възраст трябваше да бъдат налични още в началото на месеца. След близо 3-седмично забавяне препаратите най-накрая са у нас, а в понеделник започва доставката им в областните центрове, съобщава Нова тв. Специалисти успокояват, че все още не е късно за имунизация, тъй като тази година грипната вълна ще закъснее. Прогнозата на здравните власти е, че първите случаи ще бъдат регистрирани през декември.  \r\n", "date": "2019.11.17", "title": "100 000 безплатни противогрипни ваксини за пенсионери са вече у нас"}
{"url": "https://www.novinite.bg/articles/182557/Oblaci-i-magla-vlastvat-v-posledniya-den-ot-sedmicata", "text": "Атмосферното налягане ще се задържи малко по-високо от средното за месеца.През следващото денонощие в равнинната част от страната ще преобладава облачно и мъгливо време. Подобрение на видимостта ще настъпва около и след обяд. Над планините и планинските райони ще е предимно слънчево с разкъсана висока облачност. Ще духа слаб източен вятър. Минималните температури ще са предимно между 5° и 10°, по морския бряг до 12-13°. Максималните ще са между 13° и 18°, по-ниски ще са в районите с трайна мъгла.Над планините ще преобладава слънчево време с висока облачност. Преди обяд на места в подножията ще е мъгливо. Ще духа слаб до умерен юг-югоизточен вятър. Максимална температура на 1200 метра около 13°, на 2000 метра – около 7°.Над Черноморието ще преобладава облачно и мъгливо време. Временни подобрения на видимостта и разкъсване на облачността ще има в часовете около и след обяд. Ще духа слаб до умерен източен вятър. Максимални температури на въздуха между 14° и 17°. Температурата на морската вода е около 17°. Вълнението на морето ще е 2 бала, на места след обяд ще се усили до 3 бала.", "date": "2019.11.17", "title": "Облаци и мъгла властват в последния ден от седмицата"}
{"url": "https://www.novinite.bg/articles/182568/Prez-sledvashtata-sedmica-se-zadava-dajdovno-vreme", "text": "През следващото денонощие над страната ще преобладава облачно, в равнините и мъгливо време. На места в западните и южните райони ще превали слаб дъжд. Временни разкъсвания на облачността ще има над североизточните, а към края на деня и над югозападните райони. Вятърът ще се ориентира от юг-югоизток и ще е до умерен. Преобладаващите минимални температури ще бъдат между 8° и 13°, а максималните – между 15° и 20°.Над планините ще преобладава облачно и мъгливо време. На места, главно в масивите от Западна и Южна България ще превали дъжд, над 2500 метра – сняг. Ще духа силен югозападен вятър. Максимална температура на височина 1200 метра около 11°, на 2000 метра – около 6°.Над Черноморието облачността ще е значителна, без валежи. Ще духа до умерен юг-югоизточен вятър. Максимални температури на въздуха: 13°-15°. Температурата на морската вода е 18°. Вълнението на морето ще бъде 2-3 бала.Във вторник южният вятър временно ще отслабне. Над по-голямата част от страната облачността ще е значителна, но ще е почти без валежи, само на отделни места в южните райони ще превали слаб дъжд. Временни разкъсвания и намаления на облачността ще има в Североизточна България.В сряда вятърът от югоизток отново ще се усили, особено в източната половина от страната. Ще преобладава облачно време и от запад на изток през деня и през нощта срещу четвъртък на много места ще превали дъжд. Температурите ще започнат да се понижават.През следващите дни до събота от изток, впоследствие и от североизток, ще продължи да нахлува сравнително хладен въздух. Ще бъде предимно облачно, с прекъсвания и на места ще превалява дъжд, над около 1800 м - сняг. Температурите ще бъдат с малък дневен ход. В края на седмицата валежите ще спират, вятърът ще отслабне. Дневните температури слабо ще се повишат.", "date": "2019.11.17", "title": "През следващата седмица се задава дъждовно време"}
{"url": "https://www.novinite.bg/articles/182560/253-kashti-za-gosti-vrashtat-466-miliona-leva-Milko-Kalajdjiev-v-kyupa", "text": "Общо 253 обекта - къщи за гости, ще трябва да върнат общо 46,4 млн. лв. Това е резултатът от проверката на Държавен фонд „Земеделие” на всички обекти, които са направени с европари по програмата за развитие на селските райони за периода 2007-2013 г.Инспектирана е документацията на 276 от общо 288 къщи за гости. На 157 обекта е наложена пълна санкция за общо 43,1 млн.лв.Сред тях са къщите за гости на бившия заместник-министър на икономиката Александър Манолев и на певеца Милко Калайджиев. Сумата, която фолк певецът трябва да връща е 304 000 лв.Над 780 000 лв. ще връщат децата на кмета на община Минерални бани. С тези пари бяха построени два хотела.Останалите 95 къщи за гости са с частична глоба, която възлиза на 3,3 млн.лв. Изрядни се оказали едва 23 обекта.Най-честото нарушение е, че къщите не се използват по предназначение. Освен това, редовно не се изпълнявал ангажиментът за нови работни места.Липсвали и материални активи, купени с отпуснатите европейски средства.", "date": "2019.11.17", "title": "253 къщи за гости връщат 46,6 милиона лева, Милко Калайджиев в кюпа"}
{"url": "https://www.novinite.bg/articles/182563/Cenite-na-plodovete-i-zelenchucite-skochiha", "text": "Много неприятно за обикновения човек у нас, който трудно преживява и рядко си позволява \"глезотии\". Цените на плодовете и зеленчуците тръгнаха нагоре. Индексът на тържищните цени, който отразява цените на хранителните стоки на едро, се повиши тази седмица с 2,67 на сто, до 1.420 пункта, съобщава Държавната комисия по стоковите борси и тържищата. За две седмици индексът се повиши с 5,65 на сто.Цената на оранжерийните домати се повиши със 7.5 процента до 2,15 лева за килограм, а цената на оранжерийните краставици скочи със 7,0 на сто, до 2,14 лева за килограм. Картофите поскъпват със 2,9 на сто и се продават по 0,71 лева за килограм.Морковите поевтиняват с 0,7 на сто и се търгуват по 0,72 лева за килограм. Зелето поскъпва с 1,8 на сто и се продава по 0,58 лв./кг. Зелените чушки поскъпват с 5,9 на сто и се търгуват по 1,26 лв./кг. Червените чушки се продават средно по 1,60 лева.Ябълките поскъпват с 5,5 на сто, до 1,16 лв./кг. Лимоните поскъпват с 4,9 процента и се продават по 2,29 лева за килограм. Гроздето поевтинява със 9,1 на сто, до 1,40 лева за килограм.Кравето сирене поевтинява с 1,3 на сто и се търгува по 6,27 лв./кг; кашкавалът, тип \"Витоша\", се купува по 10,88 лв./кг. Олиото поскъпва с 3,1 на сто и се продава по 2,01 лева за литър. Пакетче краве масло от 125 грама се продава по 2,21 лева.Пилешкото замразено месо поскъпва с 0,8 на сто и се търгува по 4,01 лева за килограм на едро в края на седмицата. Захарта се търгува по 1,27 лв./кг. Брашното, тип \"500\", поскъпва с 1,0 на сто, до 0,97 лева/кг. Цената на ориза се повишава с 2,6 на сто, до 1,95 лева за килограм. Яйцата се продават средно по 0,20 лева за брой.", "date": "2019.11.17", "title": "Цените на плодовете и зеленчуците скочиха"}
{"url": "https://www.novinite.bg/articles/182556/Kapitanat-prav-napuska-koraba-Popeto-kaza-sbogom-na-nacionalniya-otbor", "text": "Лидерът и капитан на националния отбор на България по футбол Ивелин Попов обяви, че днес ще изиграе последния си мач за националния отбор на България в европейската квалификация срещу Чехия в София. Роденият в софийския квартал Коньовица техничар имаше реален шанс да надмине по мачове рекордьора при трикольорите Боби Михайлов, но сам рещи да не го прави.\"Днес заявявам, че утре за последен път ще играя за националния отбор. На 32 години съм, надявам се утре (бел. ред - днес) да запиша 90-и мач. 12 години бил ли съм здрав, съм бил в националния отбор. След като стана ясно, че се класираме за баражите за Европейско първенство, искам да предам щафетата на младите, те са отидат да играят там. Време е за смяна на поколенията. Моят път съм го извървял. Всичко съм постигнал с много труд и много работа\", заяви Попов.\"Бил съм капитан при осем треньора. Винаги съм бил избиран или от старши треньора, или от футболистите. Никой не може да ми подсказва на мен дали да спирам, или не. Така съм го почувствал. Пътят ми е бил трънлив, извървял съм го, за нищо не съжалявам. Имало е много победи над именити, големи отбори, но е имало и много загуби. Тежи от тях, но винаги съм намирал сили да се изправя и да продължа напред.Така го чувствам. Ще се концентрирам върху клубния ми отбор и ще съм най-големия фен на националния отбор. Обмислях го след Англия, но изчаквах да минат мачовете и отборът да е класиран за бараж, за да го обявя\", каза още той.Селекционерът Георги Дерменджиев заяви, че ще проведе още един разговор с Попов и ще се опита да промени решението му поне за участие в баражите за Евро 2020 през пролетта.\"Ще имам допълнителен разговор с него, така че може да станат и 92 мача. Ситуацията е изключително трудна. Той днес ми съобщи това. Лично аз много държа на неговото присъствие. Той е лидер и мъжко момче и мислех, че ще мога да му повлияя, но явно той много твърдо го е решил и щом официално го обяви, мисля, че ще удържи на думата си. Все пак ще разговарям с него, на шансовете клонят към нула\", каза Дерменджиев.\"Не могат да станат 92. Няма да преспя и да променя решението си\", категоричен беше Попов.", "date": "2019.11.17", "title": "Капитанът пръв напуска кораба! Попето каза сбогом на националния отбор"}
{"url": "https://www.novinite.bg/articles/182565/Mladen-Marinov-Ne-sme-tolerantni-na-patya-i-tova-see-smart", "text": "„За съжаление, статистиката за жертвите на ПТП у нас винаги е непостоянна – това са неща, които трудно могат да се предвидят и управляват, въпреки всички усилия, които правим съвместно с новата Агенция за пътна безопасност. Не всички фактори, които влияят на статистиката за ПТП могат да бъдат повлияни така, че да има драстично намаление на загиналите“, съобщи министърът на вътрешните работи Младен Маринов, пише БГНЕС.Министър Маринов присъства на литургия в храм „Св. Александър Невски“ по повод Деня за възпоменание на жертвите на пътно-транспортни произшествия.„Статистиката за тази година сочи, че се движим в нивата от миналата година, въпреки че тогава имаше 70 души по-малко, и това беше отчетено като положителна тенденция. Тази година – въпреки всички усилия, не може да се похвалим със сериозно намаление, напротив – месец октомври го отчетохме като един тежък месец по отношение на пътната безопасност. Имаше много ПТП, на различни места, някои от тях с много загинали. Нашият извод е, че продължаваме да не сме толерантни на пътя, да не мислим за себе си и за семействата си, и да не съобразяваме скоростта с пътните условия“, заяви Маринов.Въпреки че мерки се взимат непрекъснато – отчита се сериозно завишение на генерираните глоби. Въпреки всичко хората недостатъчно осъзнават факта, че тяхното поведение на пътя, освен техния живот, може да застраши живота и на останалите участници в движението, смята вътрешният министър.Маринов се обърна за пореден път към българските шофьори днес, в деня, в който трябва да се смирим пред душите на жертвите, загинали при пътно-транспортни произшествия, да мислим за живите и за тези, които ежедневно им се налага да пътуват по пътната мрежа.Относно резултатите от проверките на пътя и контрола, който се упражнява върху водачите, вътрешният министър допълни, че статистиката до края на годината най-вероятно ще отчете спад на жертвите или поне ще е на нивото от 2018 г., и се отчита спад в броя и на леките, и на тежките ПТП, както и на ранените при тях.На въпрос на БГНЕС относно твърдения на председателя на Държавната агенция по безопасност на движението Малина Крумова по-рано днес, че шофьорите без книжки продължават да са сред най-тежките проблеми в трафика, Маринов отговори, че този тип шофьори са „проблем, но не са основният проблем, който статистиката отчита“.По думите на Маринов статистиката отчита ПТП от хора, които са правоспособни, които дори не са употребили алкохол и наркотици, като основната грешка е в поведението на водачите. „Никой не трябва да отчита възможността, че на него няма да се случи. Напротив – всички излизаме и стъпваме на пътя, независимо в какво качество – шофьори, велосипедисти, мотористи“, допълни той и уточни, че всеки е застрашен, ако не е толерантен към останалите участници в движението.На въпрос кога ще бъде ограничено свободното придвижване на животни по пътищата (вчера кон излезе на платното край Котел, и предизвика катастрофа с шестима тежко ранени, сред които и жена с опасност за живота – бел. ред.), Маринов отговори, че поведението на собственици на такива животни е безотговорно. „В случая животното не е маркирано и колегите не са стигнали до стопанина му, но в някои части на страната това си е начин за отглеждане на такива животни. Това не е първият, не е и последният инцидент с такива животни“, каза вътрешният министър.Относно вчерашния обир на газстанция в столицата Маринов потвърди, че откраднатата сума е била в размер на около 1080 лв., като служителката е леко наранена с порезна рана на бедрото. Жената не е хоспитализирана, а извършителите се издирват, завърши Маринов. ", "date": "2019.11.17", "title": "Младен Маринов: Не сме толерантни на пътя и това сее смърт"}
{"url": "https://www.novinite.bg/articles/182573/Nad-200-000-dushi-na-ploshtada-iskat-ostavkata-na-premiera-miliarder-na-Chehiya", "text": "Над 200 000 чехи се събраха в Прага, за да поискат оставката на премиера милиардер Андрей Бабиш, съобщи Франс прес.Бабиш е обвиняван в корупция и срещу него се води разследване на Европейската комисия по подозрение в конфликт на интереси заради холдинга му \"Агроферт\". Председателят на правителството на Чехия отхвърля тези обвинения.Бабиш бе уличен и като агент на службите по времето на комунизма, показват тайни досиета на полицията от 80-те. Милиардерът отрича и това.След 5-месечно затишие на недоволството хиляди чехи поискаха днес оставката на премиера и милиардер Андрей Бабиш в парка \"Летна\" - място на масови демонстрации, допринесли до голяма степен за падането на комунизма през 1989 г. Те дават на Бабиш краен срок до 31 декември да елиминира всички конфликти на интереси, произлизащи от бизнес и медийната му империя или да се оттегли.Над 200 000 души участват в демонстрацията, съобщи в \"Туитър\" чешката полиция. Протестът бе организиран в навечерието на 30-ата годишнина от Нежната революция, свалила от власт комунистите в бивша Чехословакия.Движението \"Милион и един моменти за демокрацията\", организатор на протеста, призова премиера да намери решение на конфликта на интереси или да подаде оставка.Недоволство на протест имаше и към президента Милош Земан, който определи демонстрациите като недемократични.", "date": "2019.11.17", "title": "Над 200 000 души на площада искат оставката на премиера-милиардер на Чехия"}
{"url": "https://www.novinite.bg/articles/182570/43-000-shofori-veche-sa-globeni-sled-akciya-Zima", "text": "От известно време насам е в ход е акция \"Зима\", която има за цел да дисциплинира шофьорите и те да приведат автомобилите си в пригодно състояние за тежки условия на пътя. Ако пък не сме го направили, закъснението ще се наказва от \"Пътна полиция\". Проверките вече започнаха, а органите на реда са категорични, че няма да правят компромиси.Акция „Зима“ се провежда от началото на месеца. Досега са глобени над 43 000 шофьори. В последния етап на проверките полицаите вече ще се насочат към изправността на автомобилите. Ще се следи за това дали колите имат зимни гуми и дали светлините и чистачките са изправни.Проверките продължават до края на ноември, а зимните правила важат до 1 март.", "date": "2019.11.17", "title": "43 000 шофьори вече са глобени след акция \"Зима\""}
{"url": "https://www.novinite.bg/articles/182562/Jivotat-ne-e-rezervna-chast-Otbelyazvame-svetovniya-den-v-pamet-na-jertvi-ot-katastrofi", "text": "Отбелязваме Световния ден в памет на жертвите от катастрофи. От началото на годината 546 души са загубили живота си на пътя, сочат данните на МВР към 15 ноември.Храмовете в цялата страна ще отслужат молитви за упокой и за запазване на живота на шофьори, пътници и пешеходци.По традиция полицията и Българският червен кръст също ще участват в събитията, посветени на черната статиктика. Инициативата е на Генералната асамблея на ООН. Тази година посланието e \"Животът не е резервна част\".", "date": "2019.11.17", "title": "Животът не е резервна част: Отбелязваме световния ден в памет на жертви от катастрофи"}
{"url": "https://www.novinite.bg/articles/182572/Chudo-Balgariya-bi-na-futbol-udarihme-Chehiya-za-prav-pat-v-istoriyata-Ivelin-si-tragna", "text": "България най-сетне победи, след като се наложихме над Чехия с 1:0 на Националния стадион в последна среща от евроквалификациите. Голът заби Божиков с глава, а хубавото е, че съдиите не отсъдиха засада при тази ситуация и така ужасяващата серия от 12 мача без успех бе прекратена.Двубоят на празния Национален стадион заради наказание на страната ни бе изгледан само от скромна чешка агитка и 200 деца от школи, което е позволено от УЕФА.Този мач бе последен за капитата на тима - Ивелин Попов. Попето слага край с 90 срещи зад гърба си, в които винаги се е раздавал на макс.Завършваме четвърти в квалификационната група, зад нас остана само Черна гора. Англия и тазвечершният ни съперник - Чехия са двата тима, които се класират на Евро 2020. Косово пък ще играе бараж.Двубоят започна с лек домакински натиск, като \"трикольорите\" първи стигнаха до добро положение за повеждане в резултата. Пас в дълбочина стигна од Ивелин Попов. Той бе в засада и остави кълбото за включващия се на скорост Кирил Десподов. В ключовия момент подаването на нападателя обаче бе неуспешно.В следващите минути отново Попето бе блзизо до попадение, за което със сигурност жадува. Футболистът на два пъти бе извеждан по чудесен начин, но оставаше в положение на засада.Дарида и Ондрашек изпробваха късмета си с далечни изстрели в средата на полувремето, но също не постигаха очаквания ефект с тези свои действия.В края на първото полувреме \"трикольорите\" се прибраха в собствената си половина и изчакаха края му. Така първите 45 минути завършиха при нулево равенство между двата отбора.В началото на втората част госитие бяха близо до гола. В 51-ата минута Владимир Дарида центрира опасно от пряк свободен удар. Подаването се превърна в изстрел, който затрудни Георги Георгиев, но стражът успя да се намеси решително.В 56-ата минута българите поведоха в резултата след заучено положение от пряк свободен удар. Кирил Десподов центрира дълбоко в наказателното поле. Васил Божиков се откъсна от защитата на гостите и с глава засече подаването, пращайки топката неспасяемо във вратата на Ондрей Колар. След попадението националите ни леко вдигнаха темпото и в 63-ата минута Георги Костадинов се размина за малко с гола. Халфът засече от малък ъгъл поредно центриране в дълбочина, но прати топката над вратата.Последва ново затваряне в собсвената си половина от страна на \"трикольорите\", които си чакаха шанса за нов гол на контраатака. През това време пък чехите отново пробваха няколко удара от далечна дистанция, при които Георгиев бе безгрешен.", "date": "2019.11.17", "title": "Чудо! България би на футбол, ударихме Чехия за пръв път в историята! Ивелин си тръгна"}
{"url": "https://www.novinite.bg/articles/182559/6-pravila-za-seksa-pod-dusha", "text": "Вероятно смяташ, че сексът под душа не изисква особена подготовка и спазване на правила, че това е просто секс, само че под душа. Жалко, че ще те разочароваме – няма нищо такова! Ако искаш сексът под душа да се превърне за теб и половинката ти в ярко и запомнящо се преживяване, а не просто в поредния мокър опит да стигнеш до оргазъм, се налага да обърнеш внимание на тези 6 основни правила, пише флагман.бг. Те не са ядрена физика, но пък ще подобрят качеството ти на живот. В смисъл, тази мъничка част от живота ти, която е свързана със секса под душа. Останалото, уви, ще си остане същото. 1. Подготви декорацииАко чувайки думите „секс в банята“, единствената асоциация, която правиш, е със спуснатия капак на тоалетната чиния, се налага да се постараеш. В крайна сметка и това помещение, както и всяко друго, ще изглежда къде-къде по-празнично (а сексът под душа, колкото и да увърташ, си е празник) и подредено, ако ти отрано сложиш там свещи, желателно е да са запалени. Дори тези дреболии да ти се струват незначителни, бъди сигурна, че допринасят за атмосферата. Чистотата и свещите ще го накарат да се зарадва, че е надникнал в банята.2. Влез първаДори приятелят ти да те е виждал сто пъти гола, защото връзката ви не е от вчера, то едва ли често му се е отдавало да ти се наслаждава, когато си покрита с пяна, с мокра коса, стояща под водната струя, като под тропически водопад в реклама на шампоан. Подобна картина е способна да върне дори на най-стабилните отношения чистотата и свежестта на възприятието. Така че преди да го допуснеш до себе си, го остави няколко минути да се наслаждава на гледката.3. Използвай сапунИ защо точно сапун, а не примерно душ-гел? Душ-гелът, заради голямото съдържание на масла, ще намали чувствителността на кожата, а сапунът – точно обратното, ще я повиши. Надяваме се, че нямаш убийствено силен гъдел.4. Време е за орален секс!Настъпи моментът да разсеем съмненията, че сексът под душа – е бърз секс. Напротив! Тук, както и при обикновения секс, трябва да има място за прелюдията, в която идеално се вписва и оралният секс. Подпри се на смесителя с едната ръка, а другата сложи на душ-кабината и по възможност вдигни крака си. На приятеля ти му остава само да коленичи (е, и да свърши всичко останало, разбира се). Освен това много от жените, които по принцип избягват оралния секс на суша, нямат нищо против да го правят под душа. Първо, ти разбираш, че партньорът ти е чист, както никога, а второ – водата отпуска, да кажем, цялата работа.5. Избирай позата отговорноНай-очевидната и най-печеливша поза в тясното пространство на душ-кабината – е стоейки лице в лице, когато жената обхваща мъжа с краката си. Плюсът на тази поза е, че създава интимно напрежение, докато очите ви са толкова близо едни срещу други. Минусът на позата е, че мъжът на практика се налага да те държи. Нека бъдем директни – той трябва да има, ако не перфектна физическа подготовка, то прилична, а ти не бива да си рубенсов модел. Ентусиазъм също е необходим. В противен случай рискувате да се срутите. Много по-безопасна поза е (честно казано, то няма други) – мъжът отзад. Нека той се придържа за теб, ако през последната година е използвал абонамента си за фитнеса по-скоро като украшение.6. Вземи лубрикантВодата не е ефективен овлажнител, затова нека компания в банята ви прави лубрикантът. Но само на силиконова (която не се отмива от водата) основа. Важен момент е да следиш нито една капка от лубриканта да не пада на плочките, което може да доведе да забравиш за дълъг период от време за секса под душа, а и изобщо за секса.", "date": "2019.11.17", "title": "6 правила за секса под душа"}
{"url": "https://www.novinite.bg/articles/182571/KT-Podkrepa-Masovi-protesti-ako-upravlyavashite-ne-otstapyat-za-bolnichnite", "text": "КТ “Подкрепа” е готова да напусне Националния съвет за тристранно сътрудничество и да организира масов национален работнически протест. Към тези действия синдиката ще пристъпи ако управляващите партии не преразгледат намерението си първият ден от болничните да не се плаща на работника. Това се казва в позиция на синдиката, съобщава БНР.В отговор на твърденията на бизнеса, че покрай празници броят на боледуващите работници нараства, от синдиката казват, че има и работодатели, които спестяват разходи за заплати като принуждават работници да си вземат болнични, но да продължават да ходят на работа.В случай че се приеме презумпцията за виновност на всеки болен, от КТ “Подкрепа” ще настояват това да важи и за други области. Те предлагат да не се плащат първите 20% от средствата по обществените поръчки. Тази мярка, според тях, ще дисциплинира и двете страни в процеса – управляващи и бизнес.Идеята да не се плащат първите 20% от средствата по обществените поръчки изрази по-рано днес президентът на синдиката Димитър Манолов пред БНР. Манолов заяви също, че решението първият ден от болничните да не се плаща, е взето на тъмно.Синдикатите настояват премиерът Бойко Борисов да се запознае с техните аргументи в спешен порядък, тъй като срокът за промени в Бюджет 2020 изтича на 20 ноември, сряда.В случай че не се състои поисканата среща или подобно предложение бъде включено между първо и второ четене, синдикатът ще напусне Тристранния съвет и ще организира масов протест.", "date": "2019.11.17", "title": "КТ Подкрепа: Масови протести, ако управлявашите не отстъпят за болничните"}
{"url": "https://www.novinite.bg/articles/182564/Udavenata-Veneciya-se-gotvi-za-treta-prilivna-valna-gradat-treperi", "text": "Потопената и стресирана Венеция се готви днес за безпрецедентно трето голямо наводнение за по-малко от седмица, след като морската вода вече опустоши историческия град, където властите обявиха извънредно положение.Прогнозата за града е за \"висока вода\" от 160 сантиметра за малко след обяд, тя е с малко по-ниска от 187-те сантиметра във вторник – най-високото ниво от половин век. Но и тези показатели все пак са опасни, уточнява БГНЕС. Обновената заплаха от изключително интензивни приливи и отливи дойде след кратка почивка в събота, когато посетители отново бяха видени да се разхожда през отново отворения площад \"Свети Марко\". Най-посещаваният туристически обект беше затворен в петък за няколко часа, тъй като силните бури и ветровете заляха региона, оставяйки го потопен под морските вълни. Църкви, магазини и домове също са залети в града, обект на ЮНЕСКО от световното наследство. Сред множеството, събрано около богато украсената базилика с ярки пособия за запазване на обувките сухи или с пластмасови ботуши в събота, бяха членове на италианския футболен отбор, които в събота отидоха до Венеция, за да покажат солидарност с поразения град.\"От името на целия отбор заставаме до град Венеция\", каза вратарят на Италия Джанлуиджи Донарума. Делегацията на италианската футболна федерация посети пострадали от наводнението обекти, разговаряйки с венецианци, доброволци и полиция. \"Венеция ще преодолее и това. Подобно на спортист, който получи сериозна контузия и след това отново се изправи\", заяви шефът на делегацията Джанлука Виали. Кризата накара правителството да отпусне 20 милиона евро за справяне с опустошенията. Министърът на културата Дарио Франческини предупреди, че задачата да се ремонтира града, където повече от 50 църкви са претърпели щети, ще бъде огромна. А кметът Луиджи Бруняро заяви, че наводненията са \"унищожили Венеция\", след като в петък гладът беше поразен от второто голямо наводнение.Историческият град Венеция съществува на ръба на двойна заплаха – докато той потъва, морското равнище се покачва. Това пише американското издание Los Angeles Times. Тази реалност стана все по-ясна в последните дни, когато Венеция беше ударена от най-лошото наводнение от 50 години, причинено от почти двуметров прилив, който наводни площад \"Сан Марко“, изпрати известните гондоли по тротоарите и заплаши средновековните, барокови и ренесансови произведения на изкуството и архитектура. Щетите по града на каналите от второто най-лошо наводнение в документираната му история бяха оценени на милиони евро.Подводната бариерна система, която трябваше да защитава италианския град не е функционална след 16 години строеж и похарчени повече от 5 млрд. евро от парите на данъкоплатците. Системата трябваше да заработи през 2011 г. \"По нея работиха поколение инженери. Никой не може всъщност да каже дали тя ще работи“, заяви Мехтилд Рослер, директор на Световния център за културно наследство на ЮНЕСКО в Париж. Системата е наречена \"МОСЕ“ – акроним от италиански за експериментални електромеханически модули, но също така препратка към Мойсей – библейската фигура, разцепила Червено море. \"МОСЕ“ трябва да представлява система от 78 подводни бариери, които могат да бъдат издигани, когато е нужно за да блокират прииждащите приливи, които иначе биха наводнили града. Дори бариерите функционираха, при сериозен прилив Венеция отново би била залята, но не 80% от нея, както се случи по-рано, а едва 12% от града. Макар да е почти завършен, проектът не е дори частично тестван и на някои места бариерите дори са започнали да корозират. Освен това начинанието беше белязано от серия от корупционни скандали. Първоначалните разходи за него бяха изчислени като 1,5 млрд. евро, уточнява Фокус. Но дори при извънредно положение, \"МОСЕ“ няма да бъде функционален преди края на 2019 г.В същото време заплахите за града нарастват. Докато последната серия от наводнения беше приписвана основно на комбинация от високи приливи от пълнолунието и силните ветрове в плиткото Адриатическо море, избутващи маси вода към Венеция, учените, занимаващи се с промените в климата отбелязват, че подобни високи вълни стават все по-често явление през последните две десетилетия. От 20-те подобни бедствия, записани от 1936 г. насам, повече от половината са се случили през 21-ви век. \"Това е дългосрочен проблем. Проблемът не е с едно наводнение, ние се възстановяваме“, каза Рослер. Експертът по промените в климата и учен Стефан Рамщорф от Университета в Потсдам смята, че част от увеличаващата се уязвимост на Венеция се дължи именно на глобалното затопляне. Градът е основно изграден върху неустойчиви сегменти и на практика бавно потъва, като според венецианския департамент за приливите водата сега е 30 см по висока в сравнение с 1873 г. Това е с десетина сантиметра повече от 1966 г., когато последното подобно наводнение заля града. Венеция е следена от ЮНЕСКО и може да бъде добавена в списъка на организацията за световно наследство в риск, което може да послужи като призив за действия към международната общност.Други проблеми, заплашващи града, включват големия брой туристи, които носят напрежение върху град, в който дори събирането на боклук трябва да се извършва с лодка, и преминаването на круизни кораби през околностите на Венеция.  Корабите причиняват допълнително замърсяване, пращат вода в града и носят други рискове за безопасността. Историческото наводнение само подчертава спешността за разрешаване на проблемите на Венеция.", "date": "2019.11.17", "title": "Удавената Венеция се готви за трета приливна вълна, градът трепери"}
{"url": "https://www.novinite.bg/articles/182567/Butici-izkupuvat-drehi-vtora-raka-i-gi-prodavat-na-trojni-ceni", "text": "Скъпи бутици изкупуват най-хубавите дрехи и аксесоари от магазините за стоки втора ръка, за да ги препродават на поне двойно и тройно по-високи цени, показа проверка на в. \"Телеграф“. Това потвърди и шефът на Асоциацията на преработвателите и търговците на дрехи втора употреба Севдалин Спасов.Обикновено търговците идват в деня на зареждане. Харесват си хубави неща и ги препродават в бутици, а напоследък много често и в онлайн платформи за търговия. Находчивите прекупвачи търсят най-запазените дрехи от хубави марки. Предпочитат такива, които реално не са ползвани и още имат етикети. Ако пък нямат – слагат им нови. Изкупуват дрехите по 13 лева за кило, а после ги препродават със значителна надценка в своите търговски обекти. Физическите лица, които препродават в онлайн платформи, също си правят добри печалби.Междувременно се засилва тенденцията в магазините втора ръка да се предлагат и употребявано бельо и обувки. Тези продукти обаче са забранени за продажба в такъв вид търговски обекти съгласно наредба 27 на Здравното министерство от 2005 г. Забраната обаче масово не се спазва. Незаконно в една от най-големите вериги за стоки втора ръка в центъра на София има цял куп бельо – стари гащи и сутиени, които се предлагат по 16,90 лева за килограм. В друг магазин в центъра на столицата пък се продават употребявани чорапи и чорапогащници. Тези, които са още в оригиналната си опаковка и вероятно не са ползвани изобщо, вървят по 3-4 лева. В същия търговски обект има дори бебешки обувки и маратонки.Продажбата на старо бельо е наистина нарушение и не подкрепяме неговото предлагане, въпреки че всички стоки се дезинфекцират, коментира Севдалин Спасов. Той обаче допълни, че съвсем скоро ще бъде разрешена продажбата на употребявани обувки. Това ще стане с промяна в наредбата на Здравното министерство, която се подготвя от работна група. Идеята е да се разреши продажбата на употребявани обувки, но за лица над 7-годишна възраст. Относно старото бельо забраната остава.Спасов обясни, че възможността да се предлагат за повторно ползване употребявани обувки е залегнала в директивата на ЕС, която насърчава кръговата икономика. Сега наредба 27 противоречи на тази директива, смята той. Глобите за продажба на старо бельо и обувки според Закона за здравето са от 200 до 3000 лв. за едноличните търговци, като при повторно нарушение сумата е от 1000 до 8000 лв. На юридически лица се налага имуществена санкция от 1000 до 5000 лв. При повторно нарушение тя е от 3000 до 12 000 лв. За физически лица глобата е от 100 до 1500 лв., при повторно нарушение от 500 до 1500 лв. Седем акта е съставила столичната РЗИ от началото на годината до сега за продажба на лично бельо, обувки, дрехи и играчки за деца до едногодишна възраст.Нарушенията обаче не намаляват.  За определено време забранените за продажба стоки втора употреба се изтеглят от търговската мрежа и след време отново се пускат за продажба, посочват от РЗИ. В някои от търновските магазини тип \"рови, рови\" също се продават втора употреба дамско и мъжко бельо, бански, чорапогащници, чорапи и обувки. Цените на бельото са по левче за бройка долно бельо, 1 - 2 лв. за сутиен, чорапите са на цени от 20 до 50 ст., за банските костюми са различни, в зависимост дали са цели, или се състоят от долнище и горнище, но средно са по 3 до 5 лв. Обувките се харчат за по 10 лв. чифтът. От РЗИ във Велико Търново през последните години не са налагали глоби на подобен тип магазини за продажба на бельо и други дрехи втора употреба, чието място не е в търговски обект.", "date": "2019.11.17", "title": "Бутици изкупуват дрехи \"втора ръка\" и ги продават на тройни цени"}
{"url": "https://www.novinite.bg/articles/182569/Slavi-se-gavri-s-Ivan-i-Andrej-kakto-i-s-nyakolko-bg-seriala", "text": "На тотална война срещу всички тръгна Слави Трифонов. Чрез новата си телевизия \"7/8\" Дългия не спира да се гаври с конкурентите си.Слави всячески се опитва да осмива популярни риалити формати и сериали. В една от вечерите на актьорите екипът на шоумена си направи пародия с предаването \"Фермата\". Артистите на Дългия се превъплътиха като водещите на формата, който е един от най-успешните в бившата му телевизия Би Ти Ви. Към тях се присъедини и Динко, в който образ влезе Иво Сиромахов.\"Здравейте. Аз съм Иван от Иван и Андрей\", казва единият от актьорите на Дългия.На импровизираната арена от екипа на Трифонов се правиха на истински шутове. Опитите им да се доближат до Иван и Андрей изобщо не получиха.Пародийният скеч изобщо не се хареса и на широката публика. В интернет пространството се появиха злобни коментари по адрес на Слави за гаврата с обичаното предаването \"Фермата\".\"Пародия - пародия, ама тях ги гледат, а вас не\", гласи един от коментарите в официалната страница на Слави Трифонов.\"Не е красиво да се подиграваш с другите телевизии, то и вашата вече е за смях, първо вижте себе си. Пълен провал сте\", пише дама по адрес на Дългия.Това не е първата гавра на Слави с други телевизии, съобщава \"България днес\". Чрез актьорското трио - Иво Сиромахов, Мариан Бачев и Краси Радков, от телевизията на Дългия осмиват сериалите \"Откраднат живот\" и \"Пътят на честта\", които вървят по Нова телевизия. В осмиването новата телевизия не знае граници.", "date": "2019.11.17", "title": "Слави се гаври с Иван и Андрей, както и с няколко бг сериала"}
{"url": "https://www.novinite.bg/articles/182561/Vaorajen-obir-na-gazstanciya-v-Sofiya-kradecat-naraga-jena", "text": "Въоръжен обир беше извършен в газстанция в София в събота вечерта. При нападението има и пострадала жена. Престъплението е извършено в обект на кръстовището на булeвардите \"Тодор Каблешков\" и \"Ген. Стефан Тошев\".По първоначална информация нападателят е бил въоръжен с нож или друг остър предмет. С него той ранил 53-годишна служителка на газстанцията по ръката. Тя не е пострадала сериозно. Прегледана е от медицински екип на място, предаде Нова.Крадецът е бил сам и е успял да избяга. Не е ясна точната сума пари, която е задигнал. По непотвърдена информация тя е 1100 лева.По данни от разследващите в последните месеци в района са извършени няколко подобни грабежа, като на този етап не е ясно дали става въпрос за група или един човек, който повтаря схемата на нападенията.На газстанцията работят общо четирима души, на 12-часови смени, като всички са от Радомир.", "date": "2019.11.17", "title": "Въоръжен обир на газстанция в София, крадецът наръга жена"}
