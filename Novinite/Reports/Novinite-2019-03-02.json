{"url": "https://www.novinite.bg/articles/171787/Zadarjaha-alo-izmamnik-v-harmanlijskoto-selo-Slavyanovo", "text": "63-годишен мъж от харманлийското село Славяново е задържан за телефонни измами. Арестуван е вчера, когато прибирал 970 лева, след като излъгал 65-годишна жена от същото село, че съдейства на полицията. При разпита станало ясно, че преди дни е измамил и жена от Харманли с 480 лева и злато. В дома на измамника са открити част от златните накити, 150 лева от предишната измама и 970-те лева.Харманлийската районна прокуратура е повдигнала обвинение. Предстои да бъде внесено искане в съда за определяне на мярка за неотклонение „задържане под стража“ спрямо него.", "date": "2019.03.02", "title": "Задържаха ало измамник в харманлийското село Славяново"}
{"url": "https://www.novinite.bg/articles/171770/Krajbite-na-tok-organizirani-i-beznakazani", "text": "Заради липса на специална тарифа крадците на ток плащат почти 2 пъти по-ниски от цени от изрядните абонати, ако ги хванат. Причината е, че в края на 2018 г.  Върховният административен съд окончателно промени правилата, по които се начислява тарифата за електричество, което не е отчетено във фактурата. Вече няколко месеца енергийният регулатор пише нова формула, която не е готова и ще се чака още няколко месеца.Как това се отразява на коректните платци и удрят ли ни кражбите на ток по джоба?В представата на повече българи крадците на ток са обитатели на ромски махали, които се свързват директно с кабел към мрежата или използват легендарни „изобретения” като хлебарка, която блокира шайбата на устройството.В същото време малко хора бих предположили, че собственици на луксозни вили, хотели, ресторанти, барове, предприятия се занимават с хакване на електромерите си. Но го правят.Какво губят абонатите и ЕРП-тата? Оказва се милиони годишно. За 2018 г. ЕNV е ощетена с откраднато електричество за над 1,2 млн. лева. Загубите на ЧЕЗ са заради над 6600 случая на манипулации. Най-фрапантен пример е откраднат ток от копачка на критповалута, а енергията е 50 000 квт/ч. за 1 месец. Това е потреблението средно за 100-150 домакинства. От ЕНЕРГО-ПРО са разкрили 1700 манипулирани електромери, които струват 1,2 млн. лева.Дори да се открие кражба на ток, нарушителите остават ненаказани, защото много трудно се доказва кой е манипулирал електромера, ако не е очевидно. А още по-трудно се таксуват.Кражбата на ток създава високо напрежение не само в манипулаторите по мрежата.  Открадната електрическа енергия разтърсва и самите нас. И се отразява в сметките ни.  Дори да не усещаме по джоба веднага, плащаме.Ако крадците на ток искат да излязат на светло, те трябва да платят сметките си за 3 месеца назад на цена от 7 стотинки за киловат час, а изрядните платци плащат по 13-14 стотинки.Недалеч от София – в Кокаляне, хората от години се оплакват от спирания на тока, смущения в мрежата. Понякога се съмняват, че е възможно съседът им да ползва електричество, за което ще платят те. Дори ако ги няма вкъщи, пак ще платят фактурата си, ако е начислено електричество. В такава ситуация е попадала актрисата Катерина Евро. Когато вместо у дома, е в къщата на VIP Brother.„Нямаше ме 33 дни, заключих къщата пуснах СОТ-а, раздадох кучетата на приятели. Дори не оставих една крушка да работи и след като излязох, получих сметка за около 100 лева. Беше странно, винаги съм подозирала, че има нещо съмнително в тези високи сметки, които плащаме, но сега беше много драстично, защото действително нямаше никой в къщата”, разказва Евро.Когато сме си вкъщи или ни няма - кражбите на ток обикновено са организирани ... и безнаказани. В момента законови пропуски позволяват манипулирането на електромери да остава без последствия. Или последствия за нарушителите, които са почти двойно по-евтини от цената на тока за съвестните.На какво ли не са се натъквали техниците на енергото. Екип на NOVA и техници направиха  проверка на място в квартал „Горубляне”.„Няма пломба на щита. Ако вътре няма нищо – не е проблем, но е хубаво да има”, обясняват експертите.Иронията е, че крадците на ток продължават да плащат по-ниска цена от тази за изрядните абонати.До лятото на 2018 г. недобросъвестните в Североизточна България плащат за разлика от изрядните само по 3,5 ст. за киловат/час. Тогава енергийният регулатор решава да увеличи цената и тя тръгва нагоре до 7,5 стотинки. Върху нея има и добавки.„Кражбата, освен ценово, оказва пагубно въздействие върху мрежата. От това страдат битовите редовни платци”, обясняват от ЕНЕРГО-ПРО.Как действат манипулаторите по мрежата?„Има опити за хакване на електромери, за директно присъединяване”, обясни Костадин Величков от Съвета на директорите на ЕVN.1600 са случаите, а 40 на 100 от тях са софтуерни манипулации. „Има такива организирани групи, които ходят и предлагат такива „услуги”. Дали е нелегален този софтуер, не знам”, заявяват техниците на ЕНЕРГО- ПРО.От енергото хващат дори собственици на луксозни къщи и вили с манипулирани електромери. За да спестят от сметка си за ток – да крадат си позволяват и притежатели на мощни компютри, които копаят крипто валути. Машините поглъщат огромно количество ток. От ЕНЕРГО- ПРО обаче обясняват, че трудно се хващат.Бизнесът, който се опитва да заобиколи законът и да не плаща фактурите си за ток, са най-често хотели, ресторанти, предприятия.„Понякога един инкасатор не може да види манипулацията”, обясняват от ЧЕЗ.В Централна и Югоизточна България се краде ток, като следите от дръзките посегателства по мрежата са т.нар шунтове или байпас. Това удря токовата верига и така се въздейства пряко на цифровите електромери.За да се спрявят с крадците, енергодружествата  използват умни електромери. В реално време виждат има или няма манипулация.Ако днес засекат отклонение, ЧЕЗ, EVN, ЕНЕРГО-ПРО могат да проследят историята на абоната – домакинство или предприятие – до 3 месеца назад.Мит е, че масово битови абонати нарушават правилата. Хотели, ресторанти, барове, къщи за гости, малки предприятия, магазини, дори търсачи на виртуално злато. От EVN предлагат срокът за начисляване назад да е от 6 месеца до 1 година.„През 2018 имаме около 1700 случая за около 1,2 млн. лева. Спрямо 2017 кражбите тогава бяха много повече около 4000”, обяснява Костадин Величков от EVN.От ЕНЕРГО- ПРО пък допълват, че тези кражби влияят на качеството за битовите потребители.Загубите от посегателства по мрежата се водят технологични разходи. Част от тях се признават от енергийния регулатор, но ако са над лимита, енергийните дружества покриват сами тези загуби. При всяка проверка на енергото на място идва и неправителствени организации, които казват, че защитават правата на потребителите.Докато енергийният регулатор напише ново формула, по която ще санкционира нарушителите по мрежата и колко назад в миналото ще ги глобява, то всички изрядни абонати ще продължават да ползват и да плащат тока си. Нищо, че е почти двойно по-скъпо, ако си изряден.", "date": "2019.03.02", "title": "Кражбите на ток - организирани и безнаказани"}
{"url": "https://www.novinite.bg/articles/171771/Mobilna-stanciya-shte-sledi-za-kachestvoto-na-vazduha-kraj-Gorni-Bogrov", "text": "Сигнал за запрашаване в района на магистрала „Хемус” при Горни Богров.  Снощи екоинспекцията направи проверка на място. Установили са завишени прахови емисии от хвостохранилище „Челопечене”. Тази събота на мястото ще бъде поставена мобилна станция, която да следи за качеството на въздуха.", "date": "2019.03.02", "title": "Мобилна станция ще следи за качеството на въздуха край Горни Богров"}
{"url": "https://www.novinite.bg/articles/171772/Zasileni-merki-za-sigurnost-i-zatvoreni-ulici-v-Sofiya", "text": "\r\nЗасилени мерки за сигурност и затворени улици в София заради честванията на Трети март и визитата на руския премиер Дмитрий Медведев в понеделник. Засилен е и контролът по пътищата на страната по време на почивните дни.\r\n\r\n\r\n\r\n\r\n\r\n\r\n", "date": "2019.03.02", "title": "Засилени мерки за сигурност и затворени улици в София"}
{"url": "https://www.novinite.bg/articles/171801/1-ot-3-provereni-mesarnici-v-Rusiya-nelegalni", "text": "\r\nВсеки трети проверен обект за търговия с месо в Русия през миналата година не е имал документи за произхода, качеството и безопасността на продаваните продукти, сочат данни на „Роспотребнадзор”.\r\n\r\nСпрямо предходната 2017 г. има ръст на установените магазини, продаващи нелегално месо. През по-миналата година делът име бил една пета от проверените. За 2018-та са били иззети 400 тона негодно за употреба месо, а през 2017-та - 300 тона.\r\nЗа миналата година руската санитарно-хигиенна служба е наложила на търговци на месо глоби за 146 млн. рубли (около 2,2 млн.долара).\r\n", "date": "2019.03.02", "title": "1 от 3 проверени месарници в Русия нелегални"}
{"url": "https://www.novinite.bg/articles/171797/Chetiri-decsa-zaginaha-pri-pojar-v-Germaniya", "text": "Четири деца и жена загинаха при пожар в дома им в южния германски град Нюрнберг в събота, съобщава БТА. Жертвите са бебе, деца на 4,5 и 7 години и 34-годишна жена,Когато огнеборците стигнали до еднофамилната къща, половината от първия етаж вече бил напълно погълнат от пламъци. Четирима възрастни успели да избягат от огъня и са настанени в болница, без опасност за живота. Загиналите са били на горния етаж на къщата.", "date": "2019.03.02", "title": "Четири децса загинаха при пожар в Германия"}
{"url": "https://www.novinite.bg/articles/171774/BDJ-osiguri-nad-8000-dopalnitelni-mesta-vav-vlakovete-za-praznichnite-dni", "text": "„БДЖ-Пътнически превози” ще осигури над 8000 допълнителни места в съставите на някои влакове, които пътуват по основните направления в страната. Това се прави с цел да бъде осигурено удобното придвижване на клиентите по време на почивните дни по повод националния празник на България - 3 март.От 1 до 4 март включително, с увеличени състави ще пътуват някои влакове по следните маршрути: София-Варна-София; София-Бургас-София; София-Пловдив-София; София-Свиленград-София; София-Стара Загора-София; София-Горна Оряховица-София; София-Лом-София; София-Видин-София; София-Благоевград-София; София-Кюстендил-София; София-Петрич-София; Варна-Пловдив-Варна.Специално за празничното честване на националния празник и очакван голям интерес от желаещи да пътуват с теснолинейката, на 3 март ще бъдат осигурени допълнителни вагони и за влак “Родопи” по направлението Септември-Добринище-Септември.„БДЖ - Пътнически превози” ЕООД напомня на своите клиенти, че при закупуване на билети за отиване и връщане, могат да ползват от 10% до 30% намаление от редовната цена на билета в зависимост от различните търговски оферти на дружеството.Клиентите на националния железопътен превозвач могат да получат подробна информация за свободните места във влаковете през почивните дни от служителите на гишетата „Информация” и билетните каси в железопътните гари и бюра в страната или на националния информационен телефон 0700 10 200.", "date": "2019.03.02", "title": "БДЖ осигури над 8000 допълнителни места във влаковете за празничните дни"}
{"url": "https://www.novinite.bg/articles/171778/Bez-sinya-i-zelena-zona-na-4-mart", "text": "Във връзка с Националния празник на България - 3-ти март, зоните за почасово платено паркиране „Синя“ и „Зелена“ няма да работят в понеделник на 4 март. Това съобщиха от „Центъра за градска мобилност“ ЕАД. Днес „Синя“ зона ще работи с обичайното си работно време в часовия диапазон от 08.30 до 18.00 часа.", "date": "2019.03.02", "title": "Без „синя” и „зелена” зона на 4 март"}
{"url": "https://www.novinite.bg/articles/171784/Petima-dushi-zaginaha-v-pojar-v-yujniya-germanski-grad-Nyurnberg", "text": "Петима души загинаха рано тази сутрин в пожар в южния германски град Нюрнберг, предаде ДПА, като се позова на полицията.\"Общо девет души са били в сградата, където избухна пожар тази сутрин. Още не можем да кажем какво е предизвикало пожара\", каза говорителка на полицията, която нямаше информация за състоянието на четиримата спасени от огъня, добавя ДПА.", "date": "2019.03.02", "title": "Петима души загинаха в пожар в южния германски град Нюрнберг"}
{"url": "https://www.novinite.bg/articles/171768/Dnes-oblachnostta-shte-e-znachitelna", "text": "Днес облачността ще е значителна. Главно след обяд, на места, ще има слаби превалявания, предимно от дъжд, в планините над 1800 метра - от сняг. Ще духа до умерен северозападен вятър, в Източна България - североизточен и с него за кратко ще проникне малко по-студен въздух. Преобладаващите максимални температури ще са между 9° и 14°. Над планините ще е предимно облачно. Главно около и след обяд ще има валежи от сняг, под 1800 м – от дъжд. Ще духа предимно умерен северозападен вятър. Максималната температура на височина 1200 метра ще е около 4°, на 2000 метра - около минус 2°.Над Черноморието ще преобладава облачно време, на места с превалявания от дъжд. Вятърът ще се ориентира от североизток и ще е умерен. Максималните температури ще са от около 6° на по Северното Черноморие до около 12° на юг. Температурата на морската вода е 6°. Вълнението на морето ще бъде 2-3 бала.", "date": "2019.03.02", "title": "Днес облачността ще е значителна"}
{"url": "https://www.novinite.bg/articles/171780/Medvedev-chestiti-na-Borisov-3-mart-s-pismo", "text": "Министър-председателят Бойко Борисов получи поздравително писмо от председателя на правителството на Руската федерация Дмитрий Медведев по повод националния празник на страната ни – 141 години от Освобождението на България.\"В този знаменателен ден ние си спомняме за мъжеството на руските войни и българските опълченци, които се сражаваха на Шипка и под Плевен за свободата и независимостта на България. Техният подвиг завинаги ще остане в историята на нашите страни\", се посочва в поздравителното писмо до българския премиер.Дмитрий Медведев изразява увереност, че активната работа на правителствата на Русия и България ще продължи да подпомага за укрепването на взаимодействието в търговско-икономическата и инвестиционната сфера и ще създаде благоприятни условия за напредъка по проекти в областта на енергетиката, инфраструктурата, промишлеността, науката и културата.В писмото до българския министър-председател Борисов премиерът на Руската федерация пожелава още щастие и просперитет на българския народ.", "date": "2019.03.02", "title": "Медведев честити на Борисов 3 март с писмо"}
{"url": "https://www.novinite.bg/articles/171775/Parvata-Zadushnica-za-godinata-koyato-vinagi-e-predi-Nedelya-mesopustna", "text": "Днес е първата Задушница за годината, която е винаги преди Неделя месопустна (Месни заговезни).В съботния ден срещу Неделя месопустна (Месни заговезни) всички българи извършват помен в памет на мъртвите. Или, както името \"Задушница\" показва, това е ден за възпоменаване на душите на починалите.За помена се приготвя \"коливо\" - варено, подсладено жито. Българската традиция включва и хляб, и вино. В по-ново време се прибавят дребни сладки и соленки. Поменът се прави на гроба, в църква или у дома. Обикновено на гроба свещениците извършват парастас, защото е по-кратък от панихидата, която е по-пространният молебен за упокоение на душите и включва повече молитви, както и четения от Евангелие и апостолски текст.Задушниците винаги са в събота, защото в седмичния празничен цикъл църквата е определила съботата за ден на покойните. На тези дни близките на починалите посещават гроба, преливат го с вино, прекадяват го с тамян и след това раздават на присъстващите жито и храна за \"Бог да прости мъртвите души\".На Месни заговезни, в неделя, с Евангелско четене се припомня картината на Страшния съд.През 2019 г. Задушниците са три - Задушница преди Неделя месопустна (2 март), Черешова задушница (15 юни) и Архангелова задушница (2 ноември).", "date": "2019.03.02", "title": "Първата Задушница за годината, която винаги е преди Неделя месопустна"}
{"url": "https://www.novinite.bg/articles/171783/Tranzitnoto-dvijenie-prez-Shipka-se-prenasochva-kam-Prohoda-na-Republikata", "text": "\r\nДвупосочното транзитно преминаване през Шипченския проход ще бъде ограничено заради тържествата на връх Шипка, по случай националния празник, съобщиха от пътната агенция.\r\n\r\n\r\n\r\n\r\n\r\n\r\n\r\n\r\n\r\n", "date": "2019.03.02", "title": "Транзитното движение през Шипка се пренасочва към Прохода на Републиката"}
{"url": "https://www.novinite.bg/articles/171773/Otbelyazvat-3-mart-v-Abu-Dabi", "text": "\r\nВ различни краища на света вече започнаха тържества на наши сънародници по повод 3-ти март. Националният празник на България беше отбелязан официално тържество и откриване на изложба в посолството ни в столицата на Обединените арабски емирства.\r\n\r\n\r\n\r\n\r\n\r\n\r\n", "date": "2019.03.02", "title": "Отбелязват 3 март в Абу Даби"}
{"url": "https://www.novinite.bg/articles/171790/Donald-Tramp-pravi-otstapki-pred-Severna-Koreya", "text": "Доналд Тръмп прави отстъпки пред Северна Корея. Очаква се САЩ да обявят, че значително ще намалят мащаба на  ежегодните военни маневри с Южна Корея.Тези учения редовно бяха повод за напрежение между Вашингтон и Пхенян. Северна Корея виждаше в тях подготовка на американците за военна операция срещу тях. Често след тези учения следваха ядрени опити или изстрелване на балистични ракети от комунистическата страна. В ученията участваха до 200 000 южнокорейски и 30 000 американски войници от всички видове войски.Доналд Тръмп каза, че маневрите са много скъпи.", "date": "2019.03.02", "title": "Доналд Тръмп прави отстъпки пред Северна Корея"}
{"url": "https://www.novinite.bg/articles/171791/Mito-Ochite-reve-V-Turciya-pone-imashe-topla-voda", "text": "В затвора в Турция нямаше къде да се спи, но поне имаше топла вода. А в ареста тук няма къде да се измиеш. Това каза Димитър Желязков-Митьо Очите пред репортери в съда, цитиран от \"Флагман\".Той се появи на делото \"4 you\" срещу бандата на Божидар Кузманов-Божо Кравата.Очите в момента е в ареста в София заради повдигнатите му обвинения като лидер на организирана престъпна група. Той бе задържан в Турция през август 2018 г. Едва миналия месец бе екстрадиран у нас.Митьо Очите обаче е и частен обвинител по делото \"4 you\" заради стрелбата по него в едноименния ресторант в Слънчев бряг на 8 юни 2016 г. Затова и той има право да присъства на съдебния процес срещу бандата на Божо Кравата.Преди заседанието в петък Митьо Очите потвърди пред репортерите, че е получил здравословен проблем в ГДБОП при предявяването на документите по делото срещу него. \"Болеше ме корема, не ме пускаха до тоалетната\", оплака се Митьо.Той направил и хипертонична криза, което наложило и викането на линейка, но проблемът с кръвното не се оказал толкова сериозен. Другите му оплаквания са, че все още не му е назначена съдебно-медицинска експертиза въпреки обещанието на прокуратурата.\"Не мога да уринирам, точно това трябваше да ми видят\", поясни Димитър Желязков.Пикочният мехур му бил с намалени размери. Очите каза, че в съдебната зала избягва да пие много вода, за да не се налага да ходи често до тоалетната. Уврежданията му са резултат от стрелбата във \"4 you\", след която той едва оцеля.Митьо Очите си показа торбичката на корема. Обясни, че се нуждае от постоянно миене и стриктна хигиена, което в ареста не му било осигурено.По отношение на делото срещу него той коментира, че имало основно анонимни свидетели. Разследването пък било инициирано след сигнал на Божо Кравата след конфликта им през 2016 г.Наскоро в съда адвокатът на Очите Илиан Василев каза, че се появил нов свидетел - Георги Илиев, за когото тепърва много ще се говори. По този повод Димитър Желязков сега коментира: \"Изкараха свидетел, който лъже. От 15 години бил с мен, някакъв Георги Илиев.\"Желязков не го познавал, ако се изключи това, че преди много време имали леко спречкване, свързано с дъщерята на Очите. Сега обаче Илиев дал такива свидетелства срещу Митьо, според които те едва ли не били неразделни в продължение на години.\"Все едно сме били любовници\", присмя се Желязков.Същият Георги Илиев сега дал показания и срещу Николай Мечков. Според Митьо Очите и адвоката му, Илиев бил притиснат да лъжесвидетелства, тъй като от няколко месеца бил прибран \"на топло\" след обвинения, че и той е лидер на организирана престъпна група", "date": "2019.03.02", "title": "Митьо Очите реве: В Турция поне имаше топла вода"}
{"url": "https://www.novinite.bg/articles/171779/Bandit-zaplashi-prodavachka-i-otmakna-700-lv-ot-magazin-v-Pazardjik", "text": "Млад мъж е ограбил магазин за хранителни стоки в Пазарджик, съобщи говорителят на Областната дирекция на МВР Мирослав Стоянов. Обирът е извършен снощи около 20:00 ч. малко преди приключване на работния ден в обекта.Мъжът е нахълтал в момент, когато жената зад касата е била сама. Заплашил я и успял да вземе целия дневен оборот - около 700 лева. Бил е с шапка на главата. От полицията не съобщават дали е бил въоръжен.Собственичката успяла да натисне паник-бутон и да повика помощ от охранителната фирма, отговаряща за магазина, откъдето сигнализирали и в полицията. Престъпникът обаче успял да се измъкне.В момента тече разследване, извършителят се издирва.", "date": "2019.03.02", "title": "Бандит заплаши продавачка и отмъкна 700 лв. от магазин в Пазарджик"}
{"url": "https://www.novinite.bg/articles/171795/Vav-Varna-arestuvaha-edin-ot-naj-izdirvanite-ispanski-narkotrafikanti", "text": "От Испанската Гражданска гвардия съобщиха, че в България е арестуван един от най-издирваните испански наркотрафиканти, предаде агенция \"Франс прес\", цитирана от БТА и \"Дневник\".Испанецът с инициали J.S.A. променил външния си вид, като значително увеличил килограмите си и се готвел да избяга във Венецуела. Според Гражданската гвардия той играел много важна роля в \"опасна престъпна организация, която вкарвала в Испания и в останалата част на Европа големи количества кокаин от Южна Америка и се занимавала с пране на пари\".J.S.A. е бил издирван от 2013 г. от испанските съдебни власти и бил един от десетте най-издирвани хора от Гражданската гвардия, гласи съобщение, публикувано в Мадрид.В началото на февруари агенти, специализирани в издирването на бегълци в Испания научили, че той е във Варна. Те допуснали, че е \"възможно той да носи огнестрелно оръжие при пътуванията си и значително да е променил външния си вид, като е напълнял с повече от 50 килограма\", добавя Гражданската гвардия. Според нея българската полиция потвърдила това и извършила ареста.В момента на ареста заподозреният наркотрафикант имал фалшиви испански документи за самоличност и смятал да напусне България и да отпътува към Венецуела в следващите дни, се посочва още в съобщението.", "date": "2019.03.02", "title": "Във Варна арестуваха един от най-издирваните испански наркотрафиканти"}
{"url": "https://www.novinite.bg/articles/171776/Dneven-horoskop-za-sabota-2-mart-2019-g", "text": "Днес ще преминете през странно емоционално състояние и може да се наложи да оставите работата, както и всички останали задължения настрана, поне за малко. Животът ще стане по-лесен в бъдеще.Днес ще имате възможността да докажете колко сте добри във всичко, с което се занимавате. Бъдете напълно естествени и е възможно да привлечете вниманието и да впечатлите правилните хора.Днес можете да постигнете чудеса само с чар. Възползвайте се. Ще имате възможността да впечатлите много хора, като някои от тях може да се окаже, че ще са ви полезни в бъдеще.Вижте повече на: ", "date": "2019.03.02", "title": "Дневен хороскоп за събота, 2 март 2019 г."}
{"url": "https://www.novinite.bg/articles/171792/Vremenno-promenyat-dvijenieto-v-rajona-na-Pirogov-v-Sofiya", "text": "До 15 март се въвежда временна организация на движение във връзка с реконструкция на водопровод по ул. „Св. Георги Софийски“. Това съобщиха от пресцентъра на Столична общинаЗабранява се влизането на пътни превозни средства по южното локално пътно платно на бул. „Ген. Едуард И. Тотлебен“ между ул. „Виктор Григорович“ и бул. „Пенчо Славейков“. Забранява се престоят и паркирането на бул. „Пенчо Славейков“ на 40 м преди ул. „Абоба“ в посока бул. „Прага“.До 24.00 часа на 15 март се закриват местата за почасово платено паркиране по южното локално пътно платно на бул. „Ген. Едуард И. Тотлебен“ между бул. „Акад. Иван Е. Гешов“ и ул. „Богдановец“ и на бул. „Пенчо Славейков“ на 40 м преди ул. „Абоба“ в посока бул. „Прага“.Променя се маршрутът на автобусна линия № 604 в посока УМБАЛСМ „Пирогов” - от бул. „Акад. Иван Е. Гешов” автобусите продължават по централното пътно платно на бул. „Ген. Едуард И. Тотлебен”, надясно по бул. „Пенчо Славейков”, надясно по ул „Св. Георги Софийски” и по маршрута до гара „Искър”.Закрива се автобусни спирки в южното локално пътно платно на бул. „Ген. Едуард И. Тотлебен” с код 0394 „бул. Цар Борис ІІІ” и с код 0760 „УМБАЛСМ Пиротов”.Разкрива се временна автобусна спирка „УМБАЛСМ Пирогов” на бул. „Пенчо Славейков” на 40 м преди ул. „Абоба” в посока бул. „Прага“; В променения участък автобусите от автобусна линия № 604 ще спират на автобусна спирка с код 0392 „бул. Цар Борис ІІІ” на бул. „Цар Борис ІІІ” по маршрута на А№№ 74 и 260.", "date": "2019.03.02", "title": "Временно променят движението в района на \"Пирогов\" в София"}
{"url": "https://www.novinite.bg/articles/171798/Mlada-jena-skochi-ot-mosta-v-Burgas-spasi-ya-sluchaen-minuvach", "text": "29-годишна жена е скочила тази сутрин от моста в Бургас. Тя е спасена и откарана в болница, но е в тежко състояние, съобщиха от полицията. Близките й са уведомени за инцидента.\r\n \r\n\r\nМладата жена, която се казва Елена, е била спасена от мъж, разхождал по плажа край морето. Той скочил в студената вода и успял да я издвади, но тя била неадекватна.\r\nИнцидентът е станал около 8.20 часа сутринта. Полицията разпитва свидетели, както и роднини на жената.\r\nВсе още не е ясно каква е причината за инцидента.\r\n", "date": "2019.03.02", "title": "Млада жена скочи от моста в Бургас, спаси я случаен минувач"}
{"url": "https://www.novinite.bg/articles/171800/Benzinostancii-moje-da-zatvoryat-zaradi-nova-naredba-ot-31-mart", "text": "Новата наредба на НАП за касовите апарати ще струва на бензиностанциите десетки хиляди евро. Държавата си е поставила срок за влизане в сила до 31 март. Половината от обектите със сигурност няма да са готови. Това заяви след проведена дискусия в БСК Светослав Бенчев от Българската петролна и газова асоциация, предаде репортер на БГНЕС. Всяка бензиностанция ще бъде принудена да промени софтуера на касовите апарати. Във всеки обект промяната ще се извършва ръчно в срок до 1 април. В началото на юни наличните фискални апарати ще трябва да се заменят с нови. Надявам се да получим отсрочка от Министерството на финансите, тъй като тази наредба е спусната от там, а не от НАП. Заявяваме го най-отговорно - няма да се справим. Най-оптимистичният срок е краят на август, прогнозира Бенчев. От 1 април на касовата бележка от бензиностанцията ще пише покупна цена, продажна цена без данъци, размер на ДДС и акцизи. „Членовете на Българската петролна и газова асоциация не могат да си позволят да работят извън закона и на практика ще се наложи да затворим обекти. За момента не може да се каже дали ще скочат горивата заради новите изисквания. Ясно е обаче, че браншът ще се наложи да инвестира между 800 000 и 1 млн. лева за промените в касовите апарати“, каза още членът на асоциацията. ", "date": "2019.03.02", "title": "Бензиностанции може да затворят заради нова наредба от 31 март"}
{"url": "https://www.novinite.bg/articles/171788/Nov-protest-na-jaltite-jiletki-v-Parij-i-v-drugi-frenski-gradove", "text": "Във Франция „жълтите жилетки“ излизат на 16-ия си протест срещу президента Еманюел Макрон и неговата данъчна и социална политика с надежда да дадат нов тласък на движението.С демонстрации в Париж, Нант, Лил, Тулуза „жълтите жилетки“ са мотивирани за нов мартенски подем на протестното си движение. В социалните мрежи те зоват за възможно най-продължителна блокада на бул. „Шанз Елизе“ и площада около Триумфалната арка и планират 12- километров маршрут за шествието си в столицата.Друг център на протеста ще бъде Лил, където „жилетките“ са обявили „регионална и международна демонстрация“, приканвайки свои съмишленици от Белгия и Холандия. Засилени са мерките за сигурност и в Нант, където полицията се опасява от безредици.След лекия подем на митингите миналата събота протестиращите срещу Макрон и социалния ред смятат днешния ден за ключов. Френският вътрешен министър Кристоф Кастанер реагира сдържано: „Всяка седмица има около 40-50000, това е реалността“ - констатира той пред телевизия „Франс 2“ и се поинтересува каква следа освен насилието искат да оставят „жълтите жилетки“.", "date": "2019.03.02", "title": "Нов протест на „жълтите жилетки“ в Париж и в други френски градове"}
{"url": "https://www.novinite.bg/articles/171793/Veliko-Tarnovo-shte-otbeleji-tarjestveno-Nacionalniya-praznik-i-141-godini-ot-Osvobojdenieto-na-Balgariya", "text": "Велико Търново ще отбележи тържествено Националния празник на Република България – Трети март, когато отбелязваме 141 години от Освобождението от турско робство. Програмата започва в 10,30 ч. пред сградата на общината, където ритуално ще бъдат издигнати знамената на България, Европейския съюз и Старата столица.Слово ще произнесе кметът Даниел Панов, а с литературно-музикална композоция ученици от Природо-математическата гимназия „Васил Друмев” ще припомнят за Руско- турската освободителна война и датата 3 март 1878 година. Връчена ще бъде и общинската академична награда „Трети март”. В 11,00 ч. пред паметника „Майка България” ще започне военният ритуал по поднасяне на венци и цветя в знак на признателност към паметта на българските герои. Ще бъде отслужен благослов, а поздрав за всички присъстващи ще отправят изпълнителите от Детско-юношески фолклорен ансамбъл „Българче”. Край паметника ще бъде подредена атрактивна изложба, представяща въоръжение, военни униформи и документи от Руско-турската освободителна война от 1877-1878 година. Организатор е клуб „Традиция” – В. Търново. В 10,00 ч. навръх 3 март започва и безплатната пешеходна обиколка с беседа, организирана от Регионалния исторически музей. Сборен пункт е площад „Съединение” пред Музей „Възраждане и Учредително събрание”, който е и първият обект в тура. Следват Музей „Затвор”, улица „Гурко” и паметник „Майка България”. В 20,00 ч. ще бъде излъчен аудио-визуалният спектакъл „Царевград Търнов – звук и светлина”. Прожекцията е подарък за всички жители и гости на старопрестолния град и ще може да бъде наблюдавана от площад „Цар Асен I”. За датата на Националния празник кметът Даниел Панов забрани поставянето в централната част на града на маси, сергии и други обекти за временна търговия. Рестрикцията се отнася както за търговия с хранителни и промишлено стоки, така също за промоции, рекламни кампании и други обслужващи дейности. Допуска се само едно изключение - разрешено ще бъде поставянето на преместваеми обекти за продажба на български национални знамена и на балони. Забраната се отнася за цялото протежение на улиците „Васил Левски“, „Независимост“, „Христо Ботев“ и площад „Майка България“.", "date": "2019.03.02", "title": "Велико Търново ще отбележи тържествено Националния празник и 141 години от Освобождението на България"}
{"url": "https://www.novinite.bg/articles/171781/Karakachanov-BSP-ne-idvat-na-rabota-a-DPS-ne-se-registrirat-V-polza-na-kogo-e-tova", "text": "Ние от ВМРО заявихме, че след като нашите коалиционни партньори не могат да се организират за сериозен разговор по темата евроизбори, ние започваме своя кампания. Това каза вицепремиерът, министър на отбраната и лидер на ВМРО Красимир Каракачанов в предаването „Тази събота“ по БТВ.\"Ако НФСБ желаят да се включат към разговора са добре дошли. Днес е 2 март, няма как да чакаме разговори до 2 май. Ако колегите желаят да участваме заедно на евроизборите, нека да бъдат така добри на следващия коалиционен съвет, първо да дойдат и след това да се държат конструктивно“, допълни още вицепремиерът.\"Позицията на НФСБ говори за Патриотичния фронт. В момента има коалиция на „Обединени патриоти“. Най-добрият вариант е коалицията на ОП да се яви заедно на евроизборите, но за това нещо трябва да има желание и от трите политически формации\", категоричен бе Каракачанов.\"След като ВМРО беше инициатор на редица срещи, които по една или друга причина не се състояха, ние не може да чакаме. Вместо да разговаряме по темата кой да бъде водач на листата, е най-добре да направим едни вътрешни избори“, каза министърът на отбраната.„Евроизборите не могат да са причина да се развали управлението на страната. Коалиция в парламента има 27 депутати и те подкрепят правителството на Бойко Борисов. Как ще се явим на изборите- дали заедно или поотделно, зависи от разума ни\", заяви Каракачанов.\"Светът не е само Европейския съюз и НАТО, дори те са само една малка част от света. Това, че България е член на ЕС и е партньор в НАТО, не означава, че трябва да спре да поддържа дипломатически, икономически, туристически или културни отношения и контакти, с която и да е държава от света\", каза вицепремиерът.\"БСП не идват на работа, а ДПС не се регистрират. В полза на кого е това, попита той и допълни: Със сигурност това не е добре за народа, не е добре и за работата ни\", разкри вицепремиерът.", "date": "2019.03.02", "title": "Каракачанов: БСП не идват на работа, а ДПС не се регистрират. В полза на кого е това?"}
{"url": "https://www.novinite.bg/articles/171789/Cvetan-Cvetanov-shte-poseti-selo-Draginovo", "text": "Председателят на ПГ на ГЕРБ и заместник-председател на партията Цветан Цветанов ще посети от 15.00 часа детската градина във велинградското село Драгиново. Това съобщиха от ПП ГЕРБ - Пазарджик. Там той ще се запознае със строителството на новата сграда, след като през септември миналата година направи първа копка на обекта.", "date": "2019.03.02", "title": "Цветан Цветанов ще посети село Драгиново"}
{"url": "https://www.novinite.bg/articles/171782/Darjavni-lideri-ot-cyal-svyat-pozdraviha-balgarite-za-Nacionalniya-praznik-3-mart", "text": "Президентът Румен Радев получи поздравителни писма от редица държавни глави по повод предстоящото отбелязване на Националния празник на България – 3 март.Писма до българския държавен глава изпратиха президентите и държавните ръководители на Руската федерация, САЩ, Френската република, Федерална република Германия, кралят на белгийците Филип, кралят на Испания Фелипе VI, императорът на Япония Акихито, кралят на Саудитска Арабия Салман бин Абдулазиз Ал Сауд, кралят на Хашемитско кралство Йордания Абдула II бин ал-Хусейн, президентът на  Република Естония, на Арабска република Египет, Република Хърватия, Република Унгария, Румъния, Република Ирландия, Република Азербайджан, Република Корея, Босна и Херцеговина, Палестина, Суверенния военен орден на хоспиталиерите на свети Йоан, от Йерусалим, Родос и Малта, както и много други. „Приемете сърдечни поздравления по случай Националния празник на Република България – Денят на Освобождението от османското иго“, заявява в писмото си . „В паметта на народите ни завинаги ще остане безсмъртният подвиг на руските войници и българските опълченци, които героически се сражаваха за свободата и независимостта на България“, се казва още в писмото на руския президент. Владимир Путин изразява увереност, че общите исторически традиции на братското приятелство и взаимопомощ, културна и духовна близост, ще продължават да бъдат надеждна основа за развитието на всестранното сътрудничество между двете държави. „От името на народа на Съединените американски щати поздравявам българския народ по повод Освобождението на България – 3 март. България е важен съюзник в НАТО и ние ценим нашето продължително сътрудничество и приятелство“, заявява в писмото си . „По повод Националния празник на Република България имам удоволствието от името на френския народ да отправя към Вас и Вашите съграждани моите искрени поздравления. Щастлив съм, че 140-те години от установяването на дипломатически отношения между нашите две страни ни дават повод да подчертаем силата на френско-българското историческо приятелство“, заявява в писмото си до българския държавен глава,Президентът Макрон изразява увереност, че двете страни ще продължат да работят заедно за укрепване на Европейския съюз и за неговия принос за закрила на гражданите, за икономическото и социално сближаване и за върховенство на закона. „Съюзът трябва да остане на висота на международната сцена. Оценявам ролята на България в полза на стабилността в региона на Западните Балкани и вашия личен ангажимент за напредък в областта на европейската отбрана“, се казва още в писмото на френския президент. поздравява най-сърдечно президента Румен Радев и българските граждани по случай Националния празник на Република България. „Нашите страни са обединени от дългогодишно и изпълнено с доверие партньорство. С оглед на разнообразните предизвикателства, пред които заедно сме изправени в Европа, се надявам че и в бъдеще приятелството между България и Германия ще остане силно свързващо звено и ще допринесе за единен и суверен Европейски съюз“, заявява германският президент. Франк-Валтер Щайнмайер подчертава, че ще се радва диалогът между двете страни да бъде задълбочен още повече по време на посещението му в България през следващия месец.„Отбелязването на Националния празник на Република България ми дава възможност да изразя на Ваше Превъзходителство моите топли поздравления, както и пожелания за благоденствие и просперитет на Вас и на Вашите сънародници“, се казва в поздравителното писмо на В писмото сиКрал Филип изразява надежда, че отношенията на приятелство и сътрудничество между двете страни ще продължават да се развиват.пожелаваотимето на правителството и на испанския народ най-добри пожелания за мир и просперитет на българския народ по случай Националния празник на Република България.  „По повод Националния празник на България за мен е огромно удоволствие да отправя към Вас моите най-топли поздравления“, заявява  „С течение на годините нашите две страни постоянно развиват приятелски отношения като работят заедно в различни области. Очаквам с нетърпение по-нататъшното задълбочаване и укрепване на двустранните отношения от взаимен интерес и по ориентиран към бъдещето начин“, се казва още в писмото на президента Мун Дже-Ин. „По повод Националния празник на Вашата страна имам удоволствието да отправя от свое име и от името на правителството и народа на Саудитска Арабия най-искрените ни поздравления и благопожелания към Вас за крепко здраве и щастие, както и благопожеланията ни към правителството и народа на Република България за по-нататъшен прогрес и благоденствие“, заявява “За мен е огромно удоволствие да изпратя моите най-топли поздравления по случай отбелязването на Вашия Национален празник, както и моите най-добри пожелания за здраве и щастие на българския народ“, се казва в поздравлението на  „Използвам възможността да заявя, че се надявам да продължим да насърчаваме развитието на отношенията между нашите две страни от взаимен интерес“, заявява в писмото си египетският президент.", "date": "2019.03.02", "title": "Държавни лидери от цял свят поздравиха българите за Националния празник 3 март"}
{"url": "https://www.novinite.bg/articles/171777/Siderov-Sajalyavam-che-VMRO-tragna-da-razcepva-tazi-koaliciya", "text": "„От моя страна няма никакви знаци и действия за край на тази коалиция. Мога да кажа, че съм бил моторът да се направи през 2016 г., а успехът й беше, че изместихме ДПС и от 3-та политическа сила в парламента станаха 4–та”. Това заяви в предаването „Събуди се” лидерът на „Атака” Волен Сидеров.  „Съжалявам, че ВМРО тръгна да разцепва тази коалиция, но така са решили”, коментира още Сидеров. „Както и да се явим на изборите трите партии, е важно да дадем уверения, че управленската програма на правителството, която сме поели, ще я свършим докрай. И да не свързваме автоматично евроизборите с управлението”, допълни лидерът на „Атака”. „За съжаление това не го чувам от другите две партии”.Сидеров коментира и писмото от НФСБ към ВМРО, за което стана ясно в петък. В него от НФСБ предлагат да се върнат на масата за преговори, след като от ВМРО решиха, че ще се явяват самостоятелно на евроизборите.  Попитан защо той не е бил поканен, Сидеров заяви: „Може да не ме харесват вече”.„Нещата трябва да се решават по мъжки, а не с писма в стил – прелъстена и изоставена ученичка, която пише на гаджето си”, коментира още Сидеров. Той отрича, че е искал да бъде водач на листа. „Ясни са само номинациите на Симеонов от НФСБ и Джамбазки от ВМРО”.Сидеров заяви, че голямата коалиция е стабилна, въпреки случващото се в малката коалиция.„Няма никакъв трус, не търсете трусове. Нека и трите партии, и тримата лидери потвърдят, че независимо от начина на явяване на изборите, управленската програма докрай, Борисов ще изкара най-накрая един мандат докрай и ние ще бъдем гарант за това”, каза лидерът на „Атака”.Сидеров коментира и сделката за самолетите F16.„Да, на различни позиции сме. Аз продължавам да смятам, че това е неправилна сделка, не е необходима за България. Тези 2 милиарда трябва да отидат за социални дейности, образование”, продължи лидерът на „Атака”. Той обясни, че тази сделка не е била записана в управленската програма.„Там има принципни неща – за увеличаване на доходите, раздвижване на икономиката, за развитие на България. По тези принципни неща, можем да продължим да работим. Надявам се г-н Каракачанов да преосмисли това свое решение, ако е чисто негово, сделката може да се преразгледа, да се чуе моят глас. Ако имаме нужда от F16, нека ни подарят САЩ в знак на добро приятелство”.", "date": "2019.03.02", "title": "Сидеров: Съжалявам, че ВМРО тръгна да разцепва тази коалиция"}
{"url": "https://www.novinite.bg/articles/171769/Ochakva-se-zasilen-trafik-po-patishtata-v-stranata", "text": "Заради почивните дни КАТ въведе специални мерки за контрол на трафика. Екипи на полицията са разположени на изходите на големите градове и по основните пътища в страната. На местата, където обичайно стават  задръствания, движението ще бъде подпомагано от полицейски екипи.Особено внимание ще се обърне на тунела „Витиня” на автомагистрала „Хемус”. Заради ремонти движението ще се извърша двупосочно в едната тръба. Трафикът ще се подпомага от патрули на полицията. Ще се следи за шофиране в аварийната лента. От Пътна полиция напомнят, че при първо нарушение глобата е 1000 лв. и три месеца без книжка.От петък е в сила и новата мярка за самоконтрол на шофьорите на тирове при спазването на забраната за движение. Нарушителите ще бъдат глобявани.За следващите дни БДЖ осигурява над 8 000 допълнителни места в съставите на някои влакове, които пътуват по основните направления в страната.Засиленото движение по пътищата започна още в петък - в края на последния работен ден. Обичайно – в посока Гърция по главен път Е-79, както и по магистралите „Тракия” и „Хемус”. На пост по пътищата са и новите тол патрули.", "date": "2019.03.02", "title": "Очаква се засилен трафик по пътищата в страната"}
{"url": "https://www.novinite.bg/articles/171802/Promenyat-razpisanieto-na-vlaka-mejdu-Plovdiv-i-Panagyurishte", "text": "Променят разписанието на влаковете по жп линията между Пловдив и Панагюрище. За това съобщиха от БДЖ, като промените публикува и  началникът на гарата в Панагюрище във фейсбук профила си. Георги Георгиев информира съгражданите си по този начин, за да може информацията да достигне до повече хора.Ето и какви са промените:\"ДО ВСИЧКИ ПЪТНИЦИ, ПОЛЗВАЩИ УСЛУГИТЕ НА ВЛАКОВЕТЕ ПО Ж.П. ЛИНИЯТА ПЛОВДИВ - ПАНАГЮРИЩЕ ! Уважаеми пътници , уведомявам Ви че поради технически причини от 05.03.2019 до 20.03.2019 без събота и неделя се променя разписанието на влак № 81203 тръгващ от Панагюрище за Пловдив на 11,00 часа както следва : от Панагюрище тръгва на 10,49 : Стрелча 11,06 :Съединение 11,51 : Филипово пр.12,22 - тр. 12,24 :Пловдив пристига на 12,33 .Останалите влакове ще се движат ежедневно без промяна в разписанието ! За допълнителна информация може да се допитвате на телефона на Гара Панагюрище GSM 0884810497 или на телефона обявен за информация на сайта на БДЖ ПП. Моля споделяте за да достигне настоящата информация до повече хора ! Началник гара Панагюрище: Георги Георгиев\"", "date": "2019.03.02", "title": "Променят разписанието на влака между Пловдив и Панагюрище"}
{"url": "https://www.novinite.bg/articles/171799/Proest-pred-Narodnoto-sabranie-v-Sofiya", "text": "Български \"жълти жилетки\" се събраха на протест пред сградата на Народното събрание в София. Исканията на недоволните граждани са за смяна на системата, пряка демокрация и социална справедливост. Протестиращите настояват за отпадане на ограниченията за иницииране на Общо събрание, които сега са позволени само за населени места до 10 000 жители. Сред другите искания са намаляване броя на подписите за иницииране на референдум от 50 000 души, отпадане на изискването за кворум, отпадане на ограниченията относно предмета на допитванията в данъчната и бюджетна политика. Протестиращите настояват и за въвеждане на практиката за пряко участие на гражданите в разпределянето на националните и общински бюджети.", "date": "2019.03.02", "title": "Проест пред Народното събрание в София"}
{"url": "https://www.novinite.bg/articles/171796/NFSB-yadosani-na-Radev-govoril-na-anglijski-s-shefa-na-NATO", "text": "ФСБ изрази възмущение и недоволство от поведението на президента Румен Радев при срещата му с генералния секретар на НАТО Йенс Столтенберг. Проблемът според националистите е, че държавният глава е говорил с госта си на английски език.\"Ние, членовете на Националния изпълнителен комитет на НФСБ, изразяваме възмущението си от грубото погазване от Президента на Република България Румен Радев на чл. 3 от Конституцията, гласящ, че „Официалният език в републиката е българския\", пишат от партията на Валери Симеонов в позиция, започваща с цитат от Паисий - \"О, неразумни и юроде\". \"На 01.03.2019г. в Президентството на Република България Президентът Радев разговаря с Генералния секретар на НАТО г-н Йенс Столтенберг не на официалния български език, а на чужд език – английски. Унизително, цинично и арогантно! Като, че ли българското Президентство е столова в централата на НАТО!\", пише в позицията на НФСБ. Според националистите езикът на един народ отразява неговото сърце, разум и дух, \"защото езикът е единствената форма, чрез която се материализира човешката мисъл\".\"Винаги и за всеки народ той е свещен. С поведението си Президентът Радев унижи не само свещеният език на Вазов, Ботев и Хайтов, \"език свещен на нашите деди\", но и целия български народ, който по Конституцията е призван да представлява“, смятат от НФСБ. Затова от партията на Валери Симеонов искат от държавния глава а се извини за своите действия.", "date": "2019.03.02", "title": "НФСБ ядосани на Радев – говорил на английски с шефа на НАТО"}
{"url": "https://www.novinite.bg/articles/171785/Maj-ubi-54-godishen-vav-varnenskoto-selo-Ezerovo", "text": "38-годишен мъж е задържан за убийство в село Езерово. Това съобщиха от ОДМВР - Варна.Сигналът за престъплението е подаден около 19.30 часа на 1 март. Жертвата е 54-годишен мъж от селото.За броени часове в резултат от предприетите оперативно-издирвателни дейности и при тясното сътрудничество с дежурен прокурор от Окръжна прокуратура - Варна е установен и задържан извършителят - на 38 години.Действията по доказване и документиране на престъплението продължават под надзора на Окръжната прокуратура. Образувано е досъдебно производство.\r\n\r\n", "date": "2019.03.02", "title": "Мъж уби 54-годишен във варненското село Езерово"}
{"url": "https://www.novinite.bg/articles/171786/Darjavni-lideri-ot-cyal-svyat-pozdraviha-balgarite-za-Nacionalniya-praznik-3-mart", "text": "Президентът Румен Радев получи поздравителни писма от редица държавни глави по повод предстоящото отбелязване на Националния празник на България - 3 март, съобщиха от прессекретариата на държавния глава.Писма до българския държавен глава изпратиха президентите и държавните ръководители на Руската федерация, САЩ, Френската република, Федерална република Германия, кралят на белгийците Филип, кралят на Испания Фелипе VI, императорът на Япония Акихито, кралят на Саудитска Арабия Салман бин Абдулазиз Ал Сауд, кралят на Хашемитско кралство Йордания Абдула II бин ал-Хусейн, президентът на Република Естония, на Арабска република Египет, Република Хърватия, Република Унгария, Румъния, Република Ирландия, Република Азербайджан, Република Корея, Босна и Херцеговина, Палестина, Суверенния военен орден на хоспиталиерите на свети Йоан, от Йерусалим, Родос и Малта, както и много други.\"Приемете сърдечни поздравления по случай Националния празник на Република България - Денят на Освобождението от османското иго\", заявява в писмото си президентът на Руската федерация Владимир Путин. \"В паметта на народите ни завинаги ще остане безсмъртният подвиг на руските войници и българските опълченци, които героически се сражаваха за свободата и независимостта на България\", се казва още в писмото на руския президент. Владимир Путин изразява увереност, че общите исторически традиции на братското приятелство и взаимопомощ, културна и духовна близост, ще продължават да бъдат надеждна основа за развитието на всестранното сътрудничество между двете държави.\"От името на народа на Съединените американски щати поздравявам българския народ по повод Освобождението на България - 3 март. България е важен съюзник в НАТО и ние ценим нашето продължително сътрудничество и приятелство\", заявява в писмото си президентът на САЩ Доналд Тръмп.\"По повод Националния празник на Република България имам удоволствието от името на френския народ да отправя към Вас и Вашите съграждани моите искрени поздравления. Щастлив съм, че 140-те години от установяването на дипломатически отношения между нашите две страни ни дават повод да подчертаем силата на френско-българското историческо приятелство\", заявява в писмото си до българския държавен глава президентът на Френската република Еманюел Макрон. Президентът Макрон изразява увереност, че двете страни ще продължат да работят заедно за укрепване на Европейския съюз и за неговия принос за закрила на гражданите, за икономическото и социално сближаване и за върховенство на закона. \"Съюзът трябва да остане на висота на международната сцена. Оценявам ролята на България в полза на стабилността в региона на Западните Балкани и вашия личен ангажимент за напредък в областта на европейската отбрана\", се казва още в писмото на френския президент.Федералният президент на Федерална република Германия Франк-Валтер Щайнмайер поздравява най-сърдечно президента Румен Радев и българските граждани по случай Националния празник на Република България. \"Нашите страни са обединени от дългогодишно и изпълнено с доверие партньорство. С оглед на разнообразните предизвикателства, пред които заедно сме изправени в Европа, се надявам че и в бъдеще приятелството между България и Германия ще остане силно свързващо звено и ще допринесе за единен и суверен Европейски съюз\", заявява германският президент. Франк-Валтер Щайнмайер подчертава, че ще се радва диалогът между двете страни да бъде задълбочен още повече по време на посещението му в България през следващия месец.\"Отбелязването на Националния празник на Република България ми дава възможност да изразя на Ваше Превъзходителство моите топли поздравления, както и пожелания за благоденствие и просперитет на Вас и на Вашите сънародници\", се казва в поздравителното писмо на Н.В. Филип, крал на белгийците. В писмото си Крал Филип изразява надежда, че отношенията на приятелство и сътрудничество между двете страни ще продължават да се развиват.Кралят на Испания Фелипе VI пожелава от името на правителството и на испанския народ най-добри пожелания за мир и просперитет на българския народ по случай Националния празник на Република България.", "date": "2019.03.02", "title": "Държавни лидери от цял свят поздравиха българите за Националния празник 3 март"}
{"url": "https://www.novinite.bg/articles/171794/Merkel-podkrepi-uchenicheskite-protesti-za-klimata-no-prizova-za-tarpenie-po-zakrivaneto-na-TEC", "text": "Германският канцлер Ангела Меркел изрази подкрепа за младите хора, които не отидоха на училище, за да протестират срещу политическото бездействие по климатичните промени, предаде ДПА. \"Силно подкрепям учениците, които излязоха на улицата, за да искат действия за климата и да се борят за това\", каза Меркел в седмичното си видео обръщение, разпространено днес. Ученици по целия свят участват в прояви \"Петък в името на бъдещето\". Движението призовава учениците да излязат от училище и да демонстрират в подкрепа на действия срещу промените в климата. В северногерманския пристанищен град Хамбург 3000 ученици участваха вчера в проявата. 16-годишната шведска активистка Грета Тунберг, която е начело на инициативата, също присъстваше. Меркел обаче не одобри всички искания на протестиращите. \"Зная, че учениците искат някои неща да станат по-бързо, например отказ от въглищата\", каза тя. \"Трябва да балансираме между работните места и икономическата сила, от една страна, и целите за защита на климата, от друга\", каза Меркел. През януари правителствена комисия реши ФРГ да спре изгарянето на въглища за получаване на енергия до края на 2038 г. \"Това може да изглежда твърде дълъг период от ученическа гледна точка\", каза Меркел за крайния срок, който е след две десетилетия. \"Но за нас това ще е голямо предизвикателство и във връзка с това също призовавам за разбиране\", посочи канцлерката.", "date": "2019.03.02", "title": "Меркел подкрепи ученическите протести за климата, но призова за търпение по закриването на ТЕЦ"}
