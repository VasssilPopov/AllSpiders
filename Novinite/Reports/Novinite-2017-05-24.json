{"url": "http://www.novinite.bg/articles/144183/Praznuvame-Denya-na-balgarskata-prosveta-i-slavyanskata-pismenost", "text": "24 май е Денят на българската просвета и култура и на славянската писменост. На този ден се отдава почит на светите братя Кирил и Методий – създателите на славянската писменост, пише Труд.Братята Константин-Кирил и Методий са родени в град Солун през девети век. През 855 г., (според някои историци – седем години по-късно) те създали глаголицата – славянската азбука, във византийския манастир Полихрон в областта Витиния в Мала Азия и там превели свещени книги. След това те се заели да популяризират християнството на староцърковен славянски сред славяноезичните народи.Солунските братя имали ученици, които продължили делото им. Сред тях са Климент, Наум, Сава, Горазд и Ангеларий. Учениците на Кирил и Методий получили топъл прием в България от княз Борис през девети век. Кирилицата, която заменя глаголицата, е създадена в Преславската книжовна школа. Като неин създател се сочи Климент Охридски, а името й е дадено в чест на Константин-Кирил Философ.Братята Кирил и Методий са канонизирани като светци за превода и популяризирането на Библията на старославянски език и разпространяване на християнството. През 1980 година са обявени от папа Йоан-Павел Втори за покровители на Европа. Православната църква ги почита и като едни от светите Седмочисленици заедно с техните ученици.Денят на св. св. Кирил и Методий се отбелязва от Българската православна църква на 11 май по църковния литургичен календар. Има данни, че на този ден е отдавана почит на светите братя още от 12 век. Като ден на просветата празникът се чества за първи път в Пловдив през 1851 г., когато в епархийското училище „Св. св. Кирил и Методий“ по инициатива на Найден Геров се организира празник и ученическо шествие. През 1856 г. Йоаким Груев предлага денят на Кирил и Методий да бъде отбелязван като празник на българските ученици.С въвеждането на григорианския календар през 1916 г. празникът, отбелязван от държавата и църквата, се чества на един ден – 24 май. В края на 1968 г. Българската православна църква въвежда като литургичен календар т.нар. Новоюлиански календар. След това Денят на Кирил и Методий се отбелязва от църквата на 11 май. По установената вече традиция Денят на българската просвета и култура и на славянската писменост, на който също се отдава почит на двама братя, остава на 24 май.За официален празник на България 24 май е обявен с решение на Народното събрание на 30 март 1990 г. Химнът на Деня на българската просвета и култура – „Върви, народе възродени“, е написан през 1892 година. Автор на текста е Стоян Михайловски, който го публикува за първи път в списание „Мисъл“. През 1901 г. композиторът Панайот Пипков открива стихотворението в учебник и решава да напише музика по него. Химнът включва 14 куплета, от които днес се изпълняват най-често първите шест. Стихотворението е преведено на 21 езика.", "date": "2017.05.24", "title": "Празнуваме Деня на българската просвета и славянската писменост"}
{"url": "http://www.novinite.bg/articles/144193/2349-sajta-po-sveta-sa-registrirani-s-domejn-na-kirilica", "text": "Над 2349 уебстраници по света са регистрирани с разширение .ею – домейн на кирилица, който навършва 1 година и интересът към него е голям. Български са половината от въпросните сайтове, пише Труд.Годишнината на домейна „.ею“ е на първи юни, само една седмица след Деня на славянската писменост и култура – 24 май. Oще през първия месец от пускането на „.ею“ е имало 770 регистрирани домейна на кирилица. Интересът не намалява и през следващите месеци. Над 250 милиона души по света използват кирилицата като официална азбука. С присъединяването на България към Европейския съюз на 1 януари 2007 г. кирилицата стана и третата официална азбука след латинската и гръцката.Домейнът „.ею“ има важна роля в подкрепата на многоезичието в Европейския съюз. Чрез домейна на кирилица България вече има уникално присъствие в интернет.Домейнът на кирилица дава възможност и за персонализация, чрез него местният бизнес може да покаже, че работата и корените им са български.", "date": "2017.05.24", "title": "2349 сайта по света са регистрирани с домейн на кирилица"}
{"url": "http://www.novinite.bg/articles/144187/Levski-e-na-103-godini-Ultrasite-vzriviha-Gerena-s-piroshou-minuti-sled-polunosht", "text": "Левски вече е на 103 години. На 24 май 26-кратните шампиони всяка година празнуват и отбелязват подобаващо датата, която дава начало на любимия им клуб, предаде .Интересното е, че тази година ултраси на \"сините\" копираха колегите си от Ботев (Пд). Те се събраха на стадион \"Виваком Арена Георги Аспарухов\" и малко след полунощ направиха страхотно пирошоу. От няколко години насам това е запазена марка именно на \"канарчетата\".", "date": "2017.05.24", "title": "Левски е на 103 години! Ултрасите взривиха Герена с пирошоу минути след полунощ"}
{"url": "http://www.novinite.bg/articles/144196/Bultras-na-Botev-sanuva-pobeda-sreshtu-Ludogorec-dnes-veche-tri-pati", "text": "Двама фенове на Ботев ще сторят уникални неща, за да подкрепят и да са близо до своя любим тим на финала за Купата, научи . Единият е Илия Сарафов, който ще се върне от Англия, за да бъде на Националния стадион и да вика за Ботев срещу Лудогорец. Веднага след мача Илия хваща обратния полет, защото в петък е на работа, а той си е взел почивни само сряда и четвъртък. Още по-интересен е случаят с Момчил Петров. Монката, както го наричат ботевистите, живее в Чигаго, щата Илинойс. Луд е по Ботев и рита в местна аматьорска лига - винаги с жълто-черен екип. 33-годишният мъж е решил да потроши няколко хиляди долра - само и само да е в София за финала днес от 18.30 часа. Одисеята изцяло е променила програмата на Мони, който не е имал планове изобщо да се прибира в България през тази година.Любовта му към \"канарчетата\" обаче е по-силна от всичко. Пред  Момчил обясни, че е сигурен в победата над Лудогорец с 3:1, защото го е сънувал вече 3 пъти. Междувременно  узна от кухнята на Ботев, че треньорът Николай Киров ще копира играта на Копенхаген в днешния мач на сезона за пловдивчани. Специалистът е изискал от щаба да му осигурят запис на двубоя от Лига Европа между разградчани и датчаните, който се игра на Националния стадион и завърши с победа за гостите. ", "date": "2017.05.24", "title": "Бултрас на Ботев сънува победа срещу Лудогорец днес вече три пъти"}
{"url": "http://www.novinite.bg/articles/144188/Vapreki-mitovete-chervenoto-vino-vsashtnost-vredi-na-sarceto", "text": "Противно на наложилия се мит, всекидневната консумация на чаша червено вино не се оказва полезна за сърцето, пише в \"Дейли мейл\". Предишни изследвания навеждаха на мисълта, че умерените пиячи страдат от по-малко болести на сърцето, в сравнение с въздържателите. Но ново проучване, обхванало 45 големи медицински изследвания, доказа, че всекидневната чаша червено вино не носи никаква ползи за сърцето, предаде Дарик.Да, въздържателите в предишни тестове в много от случаите се оказвали солидни пиячи, отказали се от вредния навик често заради здравни проблеми. Поради тази причина по-умерените консуматори с чашката вино изглеждаха по-здрави на техния фон. Здравите възрастни хора също имат склонност от време на време да се почерпят с някое питие, в сравнение с онези в лошо здравословно състояние. Това дава фалшивата илюзия за връзка между умерената консумация и по-доброто здраве.Канадският екип на д-р Тим Скотуел от университета във Виктория опровергава схващането за здравословната умерена консумация. \"Идеята, че едно-две питиета дневно ни се отразяват добре е по-скоро пожелание, отколкото факт!\", изтъква ученият.", "date": "2017.05.24", "title": "Въпреки митовете: червеното вино всъщност вреди на сърцето"}
{"url": "http://www.novinite.bg/articles/144195/Italianec-ot-Taormina-krasti-sladoled-na-Tramp", "text": "Американският президент Доналд Тръмп може да очаква кулинарно лакомство, когато посети италианския град Таормина за срещата на върха на Г-7 - сладоледът \"Копа Тръмп\", приготвен от местен магазин, предаде ДПА. На вид сложният десерт напомня на американския флаг, тъй като е съставен от три вида джелато - горска ягода с червен цвят, бадем в бяло и боровинка, предаде Дарик.\"Копа Тръмп\" е украсен със знамена на САЩ и с жълт захарен памук, който имитира запазената марка на президента - неговата коса, както и огъня от статуята на свободата. \"Естетически е много американски, но по отношение на вкуса е типично сицилиански. Вкусовете са много добре балансирани\", каза собственикът на магазина за сладолед Джузепе Пердичизи.Освен като бизнесмен, той работи и като адвокат в криминалните среди, където участва в дела, свързани с мафията. По думите му създаването на сладоледа е \"естествен жест на сицилианското гостоприемство\". В магазина се предлагат също джинджифилов \"Коктейл Г-7\" и джелато в по-малка купичка, посветено на председателя на Европейския съвет Доналд Туск.Джузепе Пердичизи каза, че е фен на Тръмп и е отпразнувал избирането му за президент.", "date": "2017.05.24", "title": "Италианец от Таормина кръсти сладолед на Тръмп"}
{"url": "http://www.novinite.bg/articles/144184/Atentatorat-ot-Manchestar-bil-chast-ot-silno-religiozno-semejstvo", "text": "Главният заподозрян за самоубийствения атентат в Манчестър, при който загинаха 22 души, Салман Абеди е бил член на силно религиозно семейство, който се е замесил с банди и през последните години се е обърнал към радикалния ислям. До това заключение е стигнал в. „Файненшъл таймс“ след разговори с приятели и съседи на семейство Абеди в Манчестър, пише Труд.Вчера началникът на полицията на Манчестър Иън Хопкинс посочи 22-годишния Салман Абеди за основен заподозрян, но отказа да съобщи подробности за него, заявявайки, че основният приоритет е да се установи дали е действал сам или като част от мрежа. Абеди и брат му Исмаел са посещавали Ислямския център на Манчестър, където баща им е известна фигура, предаде „Гардиън“, цитиран от ДПА.Мохамед Саед, главен имам на джамията, заяви, че Абеди го гледал „с омраза“, след като произнесъл проповед, критикуваща „Ислямска държава” и либийската салафистка ислямска милиция Ансар аш Шария. Анонимен член на либийската общност в Манчестър описва Абеди като „тихо момче“. Родителите на Абеди са получили убежище във Великобритания, след като избягали от режима на бившия либийски лидер Муамар Кадафи. Салман има двама братя и сестра и шестчленното им семейство живее в Манчестър от повече от 10 години.В. „Телеграф“ съобщи, че според непотвърдени слухове в града всички освен Абеди и един от братята му са се върнали в Либия. Смята се, че останалият във Великобритания брат е 23-годишният мъж, арестуван вчера от британската полиция. От 2014 г. Салман Абеди е учел бизнес в Университета „Салфорд“ в Манчестър, но има данни, че от месеци не е посещавал лекциите.Вчера полицията претърси част от университета, откъдето потвърдиха, че заподозреният е бил техен студент.От The Sun нарекоха атентатора от Манчестър \"лице на чистото зло\". 24 часа припомня, че Салман Абеди удави в кръв концерта на Ариана Гранде в понеделник вечерта. 22-ма души, повечето от които деца и младежи, загинаха при атаката. 119 души от публиката са ранени. Сред жертвите е и 22-годишният атентатор.Самоубиецът се самовзриви с натъпкан с пирони експлозив сред тълпата във фоайето до входа на зактиритя стадион \"Манчестър Арена\" в 22,35 часа местно време. Това стана след края на концерта минути след като американската попзвезда напусна сцената и лампите светнаха.", "date": "2017.05.24", "title": "Атентаторът от Манчестър бил част от силно религиозно семейство"}
{"url": "http://www.novinite.bg/articles/144182/Dnes-shte-e-predimno-oblachno-na-mesta-shte-prevali-Vazmojni-sa-i-gramotevici", "text": "Днес над Западна и Централна България облачността ще е значителна, след обяд - купесто-дъждовна и на много места ще има краткотрайни валежи, придружени с гръмотевици. В отделни райони валежите ще са интензивни, има условия и за градушки. Повече слънце ще има над Източна България, а максималните температури ще са предимно между 19 и 24 градуса, информират от НИМХ.Атмосферното налягане ще се понижи и ще е по-ниско от средното за месеца. Над планините в Западна България и Централна България ще се развива купесто-дъждовна облачност, на много места ще превали и прегърми. Ще духа слаб вятър. Максималната температура на височина 1200 метра ще е около 13 градуса, на 2000 метра - около 6.Над Черноморието ще е предимно слънчево. Вятърът ще е слаб от североизток. Максималните температури на въздуха ще са между 18-20 градуса. Температурата на морската вода е около 17 градуса. Вълнението на морето ще е 1-2 бала.", "date": "2017.05.24", "title": "Днес ще е предимно облачно, на места ще превали. Възможни са и гръмотевици"}
{"url": "http://www.novinite.bg/articles/144198/Salman-Abedi-e-atentatorat-ot-Manchestar-bil-e-izvesten-na-slujbite-za-sigurnost", "text": "Заподозреният за атентата в Манчестър, при който загинаха 22 души, е бил известен на службите за сигурност преди атаката и вероятно не е действал сам. Това съобщи британският вътрешен министър Амбър Ръд пред Би Би Си. 22-годишният Салман Абеди е роден в Манчестър, а родителите му са с либийски произход. Службите разследват всички възможни връзки, пише Труд.Междувременно френският вътрешен министър Жерар Коломб съобщи, че британските разследващи са казали на френските власти, че заподозреният най-вероятно е пътувал до Сирия. По данни на негов приятел Салман се е върнал съвсем скоро от Либия, където може да е преминал подготовка в бунтовнически лагер. \"Той замина за Либия преди три седмици и се върна преди няколко дни\", коментира източникът, предаде БГНЕС.Полицията и разузнавателните служби проверяват информацията за това дали заподозреният е преминал през подготовка за извършване на терористичен акт в либийски тренировъчен лагер на екстремисти. Според съседи, преди няколко месеца Абеди си пуснал брада, започнал да носи религиозно облекло и да се моли на улицата.Стана ясно още, че британската полиция е задържала 37-годишен мъж на лондонското летище „Станстед“, по подозрение, че е планирал да извърши терористично нападение. Мъжът е трябвало да се качи полет за Турция, смята се, че след това е щял да замине за Сирия. Самоличността на арестувания към момента не се разкрива.Съобщава се, че арестът му е извършен в рамките на засилените мерки за сигурност, въведени от британското правителство. Извършени са обиски на два адреса в северен Лондон. Скотланд Ярд уточняват, че задържането няма връзка с атентата в Манчестър, при който загинаха 22-ма души, а други 59 бяха ранени. В съобщението се посочва, че задържането е свързано с терористичната атака в Манчестър, предаде Дарик.Във вторник британската полиция увеличи броя на служителите на реда по улиците на Лондон, а военни ще охраняват ключови места в столицата, като Бъкингамския дворец,  Даунинг Стрийт, посолствата и Уестминстърския дворец. Това стана ясно от изявление на Тереза Мей след ново заседание по сигурността на щаба на \"Кобра\". Това означава, че нов терористичен атентат е „вероятен“ или „предстоящ“.\r\n„Промяната на нивото на опасност означава, че ще има допълнителни ресурси и помощ за работата на полицията, за да ни защитават“, каза Мей. Военни ще помагат на полицията. Те ще присъстват на прояви, където се събират повече хора, като концерти и спортни срещи. По обществените места ще има повече патрулиращи тежковъоръжени полицаи.\r\nПо информация на Труд мярката идва малко след като разследващите не можаха да потвърдят, че орът от Манчестър е действал сам. Те не изключват зад а да стои организирана терористична мрежа. Взривът стана около 22:35 ч. местно време (1:35 ч. наше време) във фоайето на зала „Манчестър арена“ в края на концерта на американската поп певица Ариана Гранде. При атаката загинаха 22-ма души, а близо 60 бяха ранени. Сред жертвите има и деца, най-малкото от които е на 8 години. Към момента 20 от пострадалите при а остават в критично състояние.\r\nМеждувременно стана ясно и, че семейна двойка поляци е сред загиналите, съобщи полският външен министър Витолд Вашчиковски във Варшава. Двамата родители дошли в зала „Манчестър арена“ да приберат дъщерите си, които били на концерта на певицата Ариана Гранде.                                                                                                                                                                                                                                     ", "date": "2017.05.24", "title": "Салман Абеди е атентаторът от Манчестър, бил е известен на службите за сигурност"}
{"url": "http://www.novinite.bg/articles/144199/Gimnazist-se-dobra-do-sekretni-danni-za-Borisov-i-Gerdjikov", "text": "Ученик от Националната търговска гимназия в Пловдив е успял да хакне сайта на Министерство на образованието и науката. Кристиян разказа, че от известно време се занимава с т.нар. pen tasting или кибер сигурност, и в свой личен проект решил да провери дали личните данни, с които работи министерството, са защитени, предаде Дарик.   Според младежа, \"всеки човек, който има елементарни познания по програмиране или кибер сигурност\" би могъл да пробие сайта на МОН, както е направил той и то в рамките на 1-2 часа. В сървърите на министерството \"се съхранява строго конфиденциална информация - лични данни, счетоводство, ведомости, банкови сметки, разплащателни сметки, няколко европроекта и всякаква такава информация, до която не би трябвало всеки човек с елементарни познания в тази област (кибер сигурност) да има достъп до нея\", пояснява момчето.Ученикът обяснява, че с няколко клика може да бъде променена информацията. На кадрите, които е съхранил младежът се виждат и данни за премиера Бойко Борисов и предшественика му Огнян Герджиков. След като е успял да пробие системата на министерството, Кристиян се е свързал с институцията, разказал за случилото се и е предал цялата информация, с която разполагал. \"Но горе-долу месец след това няма никакъв резултат\", призна още ът.\r\n \r\nЗаместник-министърът на образованието , която благодари за сигнала и увери, че институцията ще извърши проверка и ако има данни за нарушения, отговорните служители ще бъдат санкционирани. Сачева подчерта, че Кристиян ще бъде поканен да участва в процедурите по опазване и съхранение на информацията в МОН.\r\n", "date": "2017.05.24", "title": "Гимназист се добра до секретни данни за Борисов и Герджиков"}
{"url": "http://www.novinite.bg/articles/144185/Radev-Pryaka-teroristichna-zaplaha-za-Balgariya-nyama", "text": "В момента пряка терористична заплаха за България няма, каза пред БТВ министърът на вътрешните работи Валентин Радев във връзка с атентата в Манчестър, при който загинаха 22 души. По думите му е притеснително, че терористът е успял да стигне до взривни вещества и да ги използва. „Има подготовка, дори и младежът да е бил сам“, отбеляза Радев, като допълни, че тепърва ще става ясно дали атентаторът е получил помощ от някого, пише Труд.Според Радев слабости при мерките за сигурност трябва да се търсят и при британските власти като цяло, и при охраната на конкретното събитие. „Първо той не трябва да стига до взривни вещества. Тези, които охраняват, пък не трябва да намаляват режима дори и след края на събитието”, допълни министърът. Според шефа на МВР една от причините страната ни да не е „атрактивна” е, че терористите търсят широк отзвук от действията си.„Едно е да се случи в Лондон, Париж или Брюксел, съвсем друго е, ако се случи на наша територия. Тези  хора търсят голям отзвук, за да се чуят някакви техни искания или да покажат недоволство”, коментира Валентин Радев. Дано се опазваме от това. Полагаме всички усилия, а службите се готвят постоянно, допълни министърът.По думите му у нас радикализъм и крайности няма. За оградата по границата Радев коментира, че до два месеца тя ще е завършена. По думите му България се справя много добре с мигрантския процес.  Външната граница на ЕС се пази много добре, но потенциалната опасност стои, предупреди Радев.Министърът отбеляза също, че турските граничари спират голямата част от бежанците, които дори не стигат до предпазното ни съоръжение. Във връзка с обещанието на управляващите за полицаи във всяко населено място Радев посочи, че допълнително служители на реда ще бъдат разположени на местата, където натискът в криминогенната обстановка е най-голям. За целта е направена специална карта.", "date": "2017.05.24", "title": "Радев: Пряка терористична заплаха за България няма"}
{"url": "http://www.novinite.bg/articles/144190/Prosvetniyat-ministar-Samo-uchitelyat-moje-da-povishi-kachestvoto-na-obrazovanieto", "text": "24 май е денят, който ни напомня, че нашето бъдеще е в знанието и паметта. Денят, в който се замисляме за учителите, за нашето образование и наука, заяви пред БНТ образователният министър Красимир Вълчев. „Ние осъзнаваме, че учителят е основният фактор, който може да повиши качеството на образованието и да провокират учениците да учат повече. За да повишим тяхната мотивация, трябва да да повишим техния социален статус в период от 4 години се предвижда удвояване на учителската заплата“, коментира още просветният министър, пише Труд.Според Красимир Вълчев диференцирането между училища ще показва доколко учителите работят с уязвими групи. Ще се отчете и естествената несклонност на младите учители да преподават в отдалечени места, както и приносът на училищния колектив.От своя страна председателят на Народното събрание Димитър Главчев поздрави всички учители, ученици и дейци на културата по случай днешния празник. \"Поздравявам всички учители, ученици, дейци на културата и хора на словото с най-българския празник – 24 май! Нашите славянски първоучители Кирил и Методий и техните ученици създават нова християнска книжовна култура, благодарение на която сме се съхранили като народ\", заяви Главчев, предаде БГНЕС.\"Преди дни аз и народните представители подписахме петиция за равнопоставено присъствие на кирилицата и дигиталната среда, в личната, в обществената и бизнес-кореспонденция и за съхраняване на европейското културно наследство в неговото езиково разнообразие\", допълни Главчев. Той каза още, че днес нашата азбука е една от трите официални азбуки на Европейския съюз. \"Затова - нека пишем на кирилица\", призова Главчев.", "date": "2017.05.24", "title": "Просветният министър: Само учителят може да повиши качеството на образованието"}
{"url": "http://www.novinite.bg/articles/144191/Borisov-Deloto-na-svetite-bratya-vinagi-e-bilo-ot-naj-svetlite-ni-praznici", "text": "Честит Ден на българската просвета и култура и на славянската писменост. Делото на светите братя Кирил и Методий винаги е било един от най-светлите ни празници. Това написа министър-председателят Бойко Борисов в социалната мрежа Facebook по повод 24 май, предаде 24 часа.\"Пожелавам на всички учители, образователни, културни и духовни дейци здраве и успехи. Техният принос заобразованието и израстването на българските деца е от огромно значение. Инвестицията в обучението на бъдещите поколения и формирането на техните самосъзнание и ценности е един от основните ни стремежи днес. Честит празник!, пише още Борисов.", "date": "2017.05.24", "title": "Борисов: Делото на светите братя винаги е било от най-светлите ни празници"}
{"url": "http://www.novinite.bg/articles/144197/Prezidentat-RadevDnes-vsichki-nie-sme-samo-balgari-imame-edna-rodina-Balgariya", "text": "В йерархията на духа и културата, първенци не са политиците, а рицарите на буквите. Това каза президентът Румен Радев по време на официалната церемония по повод 24 май – Деня на българската просвета и култура и на славянската писменост пред Националната библиотека „Св. Св. Кирил и Методий“, пише Труд.„Скъпи сънародници, прескачам традиционните протоколни обръщения, защото днес всички сме само българи. В йерархията на духа и културата, първенци не са политиците а рицарите на буквите. Такъв рицар може да бъде и всяко будно българско дете. Всички ние имаме една родина – България. Съдбата отвежда мнозина далеч от нея. Но винаги има една незрима родина, която всеки носи със себе си, където и да отиде“, заяви държавният глава.„Ще си позволя да перифразирам Апостола – думите са в нас и ние сме в думите, те нас обръщат и ние тях обръщаме. Тази незрима родина, която ние отнасяме, е българският език. Той е нашата щастлива орис по рождение. В тежки времена той е червената нишка към свободата“, допълни държавният глава в словото си.Държавният глава каза още, че „езикът ни вдъхновява и утешава. Когато духът линее езикът страда с нас. Страда от правописа ни. Губят се от речника му важните думи, страда граматиката. Като запустял дом в него се заселват неканени чуждици. Но езикът на Вазов и Михайловски, на Алеко и Гео Милев, на Вапцаров и Валери Петров няма да загине. Той ще надживее невежеството и експериментите на неразумните юроди, които не умеят да боравят с думите му“, заяви държавният глава. „Винаги ще има милиони хора, които тук и далеч от родината ще пишат и дишат с ритъма на българския стих, ще играят с думите и ще сънуват на български“, каза още Радев, предаде БГНЕС.„Светът се променя. България днес се простира на 5 континента, защото наши сънародници са отнесли със себе си частица от тази незрима родина – българския език по всички кътчета на планетата. Този език е онази безценна нишка, по която те винаги могат да намерят пътя към своя дом. Думите са нашия общ капитал. Затова нека ги пазим, защото и те ни пазят, да ги търсим, защото точната дума понякога се затрива като загубен ключ. Но откриеш ли я отваря врати. Честит празник!“, завърши словото си президентът. ", "date": "2017.05.24", "title": "Президентът Радев: Днес всички ние сме само българи, имаме една родина - България"}
{"url": "http://www.novinite.bg/articles/144200/Fandakova-Istinski-golemite-revolyucii-sa-tezi-na-poznanieto", "text": "„Истински големите революции са революциите на познанието – те са в смелостта да знаеш“. Това каза в словото си кметът на Столична община Йорданка Фандъкова на официалната церемония по повод 24 май – Деня на българската просвета и култура и на славянската писменост пред Националната библиотека в столицата, пише Труд.Фандъкова подчерта, че именно малките деца, които тепърва се учат да четат и пишат, са пазителите на словото. „Трябва да го знаете, защото вашите желания и любопитство са разказите за нашето бъдеще”, се обърна кметът към най-малките на празника. „Честит празник на словото и книжовността! Честит празник на духа и съзиданието! Създаването на славянската азбука и отстояване на правото на един народ да слави Бога и да чертае бъднините на свой език е било революция в тогавашния свят. Революция, чиито размери и смисъл днес трудно можем да си представим\".\"С нашата азбука вече 12 века отстояваме правото да ни има като народ с несломим дух и просветна сила. Това е силата на създаващите. Те са мъдреците на времето си и съвестта на поколенията, които стават с историята и дават смисъл на думите ни – на думи като доброта и благодарност, приятелство и обич. И всеки може да бъде учител по доброта и доблест – сега, когато това е най-голямата смелост”, каза още в словото си Йорданка Фандъкова.По думите й, общото вярване е, че можем да сме успешни само чрез модерно и качествено образование. „Радвам се, че сега образованието е изведено като национален приоритет, свързан с по-добро финансиране и с възможността всяко дете да бъде в училище. Вярвам, че това усилие ще получи подкрепа от цялото общество: професионалисти, родители, бизнес”, посочи Фандъкова.", "date": "2017.05.24", "title": "Фандъкова: Истински големите революции са тези на познанието"}
{"url": "http://www.novinite.bg/articles/144189/Sled-slab-start-na-evropejskite-pazari-zaradi-atentata-v-Manchestar-dnes-evroakciite-otnovo-tragnaha-nagore", "text": "След предпазлив старт на търговията на европейските фондови пазари като реакция на снощния кървав атентат в Манчестър, основните борсови индекси се оцветиха в зелено в резултат на поредни силни икономически данни от еврозоната, предаде БНР.Новината за експлозията след концерта на Ариана Гранде в зала \" Арена\" в град Манчестър късно в понеделник, при която загинаха 22-ма души, а 59 бяха ранени, доведе до първоначално колебливо начало на търговията на европейските борси.Инвеститорите обаче доста бързо игнорираха поредното кърваво терористично нападение в Западна Европа, акцентирайки върху последното проучване на агенция Markit, показващо, че общата бизнес активност в еврозоната стабилизира пред май в 6-годишния връх, достигнат месец по-рано.Общият европейски индекс Stoxx Europe 600 се повишава с 0,21 на сто благодарение най-вече на поскъпване на акциите от технологичния, автомобилния и финансовия сектор.Здрав растеж от 0,71 на сто бележи парижкият фондов индекс САС след скок на бизнес активността във Франция през май до 62-месечен връх. Немският индекс DAX пък нараства с 0,52 на сто, след като общата бизнес активност в Германия също се повиши през май до 6-годишен връх. Данни на Destatis пък потвърдиха, че има ускоряване на растежа на водещата европейска икономика през първото тримесечие на годината, докато проучване на института Ifo отчете рекорден връх на бизнес доверието в Германия през май. Силните бизнес проучвания на Франция и Германия се отразява доста позитивно на акциите на автомобилните компании.Подкрепа за днешното възходящо движение на европейските борси оказва и рязкото поскъпване с 6,25 на сто на акциите на Nokia след информация за разрешаване на продължил доста време патентен диспут с американския технологичен лидер Apple Inc. Това, както и добро представяне на технологичния сектор по време на снощната търговия на \"Уолстрийт\", допринася за днешното повишаване с над 1 на сто и на общия европейски технологичен индекс.Подем с близо и над 1% бележи и европейския банков сектор, като акциите на Banco BPM нарастват с цели 4 на сто, след като Barclays повиши своята оценка за италианския кредитор. Това доведе до възстановяване на акциите на водещи испански банки като Banco de Sabadel, Santander и BBVA от техните вчерашни загуби, допринасяйки за скок с 1,05 на сто и на основния индекс Ibex-35 на борсата в Мадрид.Дори британският фондов индекс FTSE100 бележи предпазливо повишение от 0,16 на сто, тъй като кървавият терористичен атентат в Манчестър предизвика известно понижение на британската лира с 0,25 на сто към двудневно дъно от 1,2952 долара, докато в същото време еврото поскъпна с 0,2 на сто към нов 8-седмичен връх около 0,8674 паунда. Днес индексът FTSE100 се търгува около 7500 пункта - недалеч от неговия рекорден връх от 7533,7 пункта, достигнат по време на търговията в понеделник.Бомбеният атентат в \" Арена\" се отразява негативно по време на днешната търговия най-вече на акциите на компании от развлекателния и туристическия бизнес. Акциите на оператора на развлекателни паркове Melin Entertainment PLC (притежаващ LEGOLAND и Alton Towers) се понижават с 1,14 на сто, а тези на InterContinental Hotels Group PLC и на Whitbread PLC - съответно с 0,2 на сто и с 0,35 на сто.В същото време обаче акциите на International Consolidated Airlines Group, която е притежател на British Airways, поскъпват с 0,6 на сто, на Easy Jet PLC - с 1,84 на сто и на френската хотелиерска верига Accor SA - с 0,82 на сто.", "date": "2017.05.24", "title": "След слаб старт на европейските пазари заради атентата в Манчестър, днес евроакциите отново тръгнаха нагоре"}
{"url": "http://www.novinite.bg/articles/144194/Ekspert-Atentatat-v-Manchestar-e-svarzan-s-poseshtenieto-na-Tram-v-Sauditska-Arabiya", "text": "Бих посъветвал отговорните държавни мъже да правят разлика между риск, заплаха и опасност и когато обявяват нещо, да си дават сметка, че то или плаши, или успокоява прекомерно. Това каза експертът по сигурността полк. Славчо Велков пред БТВ. Той коментира заплахата за България след атентата в Манчестър. „Разбира се, че има рискове за националната сигурност на Република България. Няма информация за пряка заплаха, но че може да бъде мишена страната ни – обекти в нея колкото искате, особено тези на критичната инфраструктура“, посочи той, пише Труд.Според него атентаторът от Манчестър Салман Абеди, ако е действал сам, е силно повлиян от радикални идеи и се е самомотивирал или е бил мотивиран от нещо, което се случва много далече от него. „Тази воля за съпротива, тази нагласа в тези хора (атентаторите) е провокирана от събития, които стават някъде другаде и най-вече от политики. Ако погледнем по-стратегически на въпроса, някои анализатори вече свързаха атентата с посещението на американския президент Доналд Тръмп в Саудитска Арабия, каза Велков.„Онзи ден бяхме свидетели в Рияд как два подписа – на Тръмп и на саудитския крал, са на път да променят средата за сигурност в глобалното пространство. Говорим за сделка за оръжие, което САЩ ще доставя в региона, за над 1/4 трилиона долара. Това е над 300 пъти бюджета за отбрана на България. Всичко това са средства, които сеят смърт. Вижте какво се случи там – предложение на Тръмп за създаване на ислямско НАТО. Това е може би един неосъзнат опит от негова страна, което ще изправи две огромни течения в исляма едно срещу друго – сунитски и шиитски държави. И какво ще последва? Това оръжие произвежда непрекъснато мигранти, смърт, радикализъм, ултраконсервативни идеи. Това ни чака, за съжаление“.Политиката на великите сили, обикновено, особено когато отива в такава посока, се отразява на съдбата на по-малки държави, в случая – на европейски държави, посочи гостът. Той призова „да оставим настрана емоционалните изрази на политиците за съпричастност и да кажем, че Европа е изправена пред изключително сериозна заплаха и тя непрекъснато се случва и се повтаря“. Религиите са тези, които трябва да се обединят в противодействие на тероризма, смята Велков.Помолен да опише профила на атентатора самоубиец, експертът каза, че той не се различава от този на обикновения човек. Това обикновено са млади хора на 18 – 27 години, достатъчно добре мотивирани, които прекрачват лесно границата на страха от смъртта, достатъчно образовани и технически грамотни. Нека не се лъжем – това не са неграмотни хора, които не знаят за какво става въпрос.На въпроса какво ги мотивира да се самовзривят, той посочи, че „една от основите на религиозно мотивирания тероризъм, доколкото съществува такъв, е фанатизмът – безпределната вяра в нещо, което може и да не вярно. За съжаление, все повече млади хора, и то в Европа, които са продукт на европейските общества, го правят. Велков посочи, че не би могъл да каже дали Абеди е бил религиозно мотивиран. Това, че „Ислямска държава“ (ИДИЛ) пое отговорността за нападението няма никакво значение – той може изобщо да не е съпричастен към ИДИЛ, но е съпричастен към идеите й.Според Велков са допуснати пропуски в сигурността, при положение, че проверката на входа не е била стриктна. Трябва обаче да се отдели работата на националната система за сигурност на Великобритания и системата за фирмена сигурност на „Манчестър арена“, която се стопанисва от американска фирма, посочи той. За такива пропуски разказа Димитър Лилков – български студент в Манчестър, който е бил на концерта.Той каза, че на входа само са го попитали носи ли чанта и са проверили билета му. Мерките можеше да са по-сериозни, може би трябваше да има полиция отвън, каза той. Лилков разказа още, че си е тръгнал съвсем малко преди края на концерта и по време на взрива е бил на 30 – 40 метра от входа, извън сградата. „За секунди настъпи анархия, хората започнаха да бягат“, беше като на филм, каза той.По нищо не се очакваше такъв финал на концерта, добави Лилков. В началото дори си помислил, че това е част от шоуто. Междувременно беше съобщено и името на четвърта жертва на атентата – 15-годишната Оливия Кембъл, предаде БТВ. Британския премиер обяви, че се повишава нивото на терористична заплаха в Кралството от „тежко“ в „критично“. Причината е, че службите не могат да установят дали Абеди е действал сам или са му помагали други лица.Снощи на пл. „Албърт“ в града имаше бдение за жертвите, на което се събраха около 25 хил. души. Посланието им беше, че са заедно, че няма да се поддадат на терора, ще запазят обществото си, ще преживеят случилото се, но няма да забравят жертвите. Засега по улиците е спокойно, не се вижда засилено полицейско присъствие.", "date": "2017.05.24", "title": "Експерт: Атентатът в Манчестър е свързан с посещението на Тръм в Саудитска Арабия"}
{"url": "http://www.novinite.bg/articles/144186/Dneven-horoskop-za-sryada-24-maj", "text": "Налага ви се да работите или да извършвате някакво действие заедно с друг човек. Трябва да сте в пълна хармония, за да постигнете добри резултати.Днес ще се сблъскате с препятствие, което няма да е трудно да преодолеете, но поне ще ви забави и ще ви накара да обърнете внимание на нещата около вас.Можете да следите дневния си хороскоп на страницата на ", "date": "2017.05.24", "title": "Дневен хороскоп за сряда, 24 май"}
{"url": "http://www.novinite.bg/articles/144192/Praznichno-shestvie-i-tarjestven-vodosvet-po-sluchaj-24-maj-v-Sofiya-OBNOVENA", "text": "Празничното шествие по случай 24 май тръгна от Президентсвото, водено от държавния глава Румен Радев. На шествието присъства министърът на образованието Красимир Вълчев, пише 24 часа.Присъединиха се и министри, народни представители и общински съветници. Шествието се предвожда от гвардейския духов оркестър и мажоретни състави.Тържественият поход продължи до Народната библиотека, където се проведе тържествен водосвет пред паметника на светите братя Кирил и Методий. Тържествената церемония започна с церемония, отслужена от мелнишкия епископ Герасим. На официалното честване присъстваха и патриарх Неофит , председателят на парламента Димитър Главчев, столичният кмет Йорданка Фандъкова, както и културни дейци и общественици, деца от софийски училища и много учители и родители, предаде БНР.По традиция стихотворението \"Аз съм българче\" беше изрецитирано от Димана и Никол - ученици в 22 училище в София. Авторът на детски книжки Петя Кокудева прочете послание, с което призова цялото общество да помогне на учителите и децата да могат да запазят вярата си в езика.Церемонията приключи с поднасяне на венци и цветя пред паметника на Светите братя.", "date": "2017.05.24", "title": "Празнично шествие и тържествен водосвет по случай 24 май в София (ОБНОВЕНА)"}
