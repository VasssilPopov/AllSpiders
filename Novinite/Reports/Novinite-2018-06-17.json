{"url": "https://www.novinite.bg/articles/161064/Poroi-zalyaha-Burgas-i-Varna-nivata-na-nyakoi-reki-se-povishiha", "text": "Бури, придружени с валежи и вятър, се развихриха в някои части от страната. Най-сериозно е положението в Бургас. Малко след 14.00 часа там се разрази буря с валежи от дъжд и градушка. Има паднали дървета, наводнени са улици, което е предизвикало задръствания в града и околностите.Дърво е паднало в двора на училище \"Климент Охридски\". За щастие няма пострадали, няма и материални щети.Дърво е паднало върху автомобил по време на бурята, която се разрази над Бургас малко след 14.00 часа, съобщи \"Фокус\", като се позовава на пресцентъра на ОД МВР – Бургас. Инцидентът се е случил на пътя между кв. „Крайморие“ и Бургас. В автомобила е имало хора, които не са пострадали сериозно. Гръмотевична буря се разрази и във Варна. В областта движението по направленията Варна-София и Варна-Бургас е с обичайна натовареност.Обилни валежи паднаха и в София и Благоевград.Пътните настилки на двете магистрали също са мокри. Опасните участъци в района на магистрала „Хемус“ са край кариера Марциана и завоя за Повеляново. Най-рисковите места в посока Бургас са в района на местност Харамията, селата Приселци и Рудник, както и разклона за село Близнаци.Усложнена е обстановката и на магистрала \"Тракия\". Зрители на Нова тв изпратиха кадри, показващи спрели в аварийната лента автомобили. За днес е обявен жълт код за интензивни валежи и гръмотевични бури в цялата страна. Очакват се краткотрайни, временно интензивни валежи, придружени с гръмотевични бури.От НИМХ съобщиха, че водните нива на реките Искър, Вит, Янтра, Въча, Тополница, Марица, Беленска, Тунджа и Харманлийска, са се повишили през изминалото денонощие, съобщава \"Фокус\".", "date": "2018.06.17", "title": "Порои заляха Бургас и Варна, нивата на някои реки се повишиха"}
{"url": "https://www.novinite.bg/articles/161054/Ivet-Lalova-s-vtoro-myasto-na-turnira-Citius-v-Shvejcariya", "text": "Водещата ни спринтьорка Ивет Лалова финишира втора в състезанието на 100 метра от турнира „Citius“ в швейцарския град Берн.Българката пресече финалната линия за 11.31 сек (-0.2 м/сек), като пред нея финишира единствено представителката на домакините Муджинга Камбунджи. Третото място в Берн зае британката Имани-Лара Лансико с време – 11.33 сек. ", "date": "2018.06.17", "title": "Ивет Лалова с второ място на турнира \"Citius\" в Швейцария"}
{"url": "https://www.novinite.bg/articles/161046/Zaplasheniyat-s-pistolet-deputat-Prejivyah-neshto-ujasno-no-tova-e-ejednevie-za-mnogo-hora", "text": "„Агресията в обществото ни е на много нива – от училище до пътя. Аз преживях нещо ужасно, но това е ежедневие за много хора. Обществото ни стига граница, която, ако бъде премината, няма връщане назад“. Това заяви пред Нова телевизия депутатът от БСП Явор Божанков, който беше заплашен с пистолет на магистрала \"Хемус\" вчера. Инцидентът стана, докато Божанков карал по \"Хемус\" в посока Варна. По време на изпреварване зад неговия автомобил застанал друг и започнал да присветва с фарове. След като Божанков се е прибрал в дясната лента, другият автомобил се е изравнил с неговия и отвътре насочили пистолет към него.„Поведението беше доста агресивно. В първия момент си помислих, че това е автомобил със специален режим на движение, но след това видях, че е цивилен“, обясни депутатът. „Бях много стъписан, защото не е станало нещо, което да предизвика такава агресия или гняв“, допълни той.Веднага след това Божанков подал сигнал на тел. 112 и по-късно колата била открита и спряна, а двама души са задържани за 24 часа. Депутатът уточни, че не е бил със служебен автомобил. Според него хората в другата кола не са знаели кой е и случилото се няма връзка с работата му. ", "date": "2018.06.17", "title": "Заплашеният с пистолет депутат: Преживях нещо ужасно, но това е ежедневие за много хора"}
{"url": "https://www.novinite.bg/articles/161043/Kakvi-sa-dokazatelstvata-za-narusheniya-v-Medicinski-odit", "text": "„Ще изскочат смачкани преписки и подменени констатации. Аз очаквам лавина от разкрития в „Медицински одит”. Говорим за корупция в най-зловещия й вариант. До там бяха стигнали нещата, че те го бяха приели като стил за работа”. Това прогнозира в студиото на „Събуди се” Димитър Евлогиев, бивш главен секретар в „Медицински одит”.Той заема длъжността „главен секретар” в „Медицински одит” около 2 години, но за кратко време казва, че забелязва нередности, за които сигнализира на шефовете си.„Проблеми във всяка администрация има, но около 2016 г. сигналите от колегите зачестиха и нещата започнаха да се влошават. Това започна да става ежедневие. Всеки Божи ден при мен идваше колега с оплакване – за оказване на натиск, за това, че е свършил работа, че има разкрития по нарушенията”, каза още Димитър Евлогиев, бивш главен секретар в „Медицински одит”.„Обвиненията ми са към всички тези хора, към цялото ръководство. Защото ги запознах с проблема, написах го и го депозирах и те, вместо да се коригират, направиха мобилизация и се направи една организирана кампания за публичното ми очерняне – експертно, в личен план, изолация и т.н.”, добавя Димитър Евлогиев.След напускането му обаче той не е виждал доклада за нарушенията в „Медицинския одит”. На въпрос защо само той говори за нарушенията, Димитър Евлогиев заяви: \"Репресиите са страхотни\". ", "date": "2018.06.17", "title": "Какви са доказателствата за нарушения в „Медицински одит”"}
{"url": "https://www.novinite.bg/articles/161036/Spasenie-Migrantite-ot-Akuarius-dostignaha-Valensiya", "text": "Спасените от кораба \"Акуариус\" 630 мигранти, които предизвикаха напрежение за европейската миграционна политика, започнаха да пристигат в испанското пристанище Валенсия след цяла седмица на скитане из Средиземно море, предаде Франс прес.Италианският кораб \"Датило\", превозващ част от мигрантите, влезе в пристанището малко преди 6:30 ч. (4:30 ч. по Гринуич). Останалите плавателни съдове ще пристигнат до 10 ч. по Гринуич, предвиждат властите. Това са \"Акуариус\" и още един италиански военен кораб, \"Орион\".Общо на корабите пътуват 450 мъже, 80 жени, от които най-малко 7 са бременни, 89 непълнолетни и 11 малолетни, които мечтаят за по-добър живот в Европа. Някои от тях ще бъдат приети във Франция, след като положението им бъде проучено в Испания, припомня АФП.Корабът \"Акуариус\" на френската организация \"Ес О Ес Медитеране\" събра 629 мигранти при шест спасителни операции в Средиземно море в нощта срещу неделя миналата седмица. След това Италия и Малта отказаха да пуснат кораба в свои пристанища, което предизвика разгорещени дебати. Впоследствие Испания реши да приеме мигрантите, като отвори за тях порта във Валенсия.", "date": "2018.06.17", "title": "Спасение: Мигрантите от \"Акуариус\" достигнаха Валенсия"}
{"url": "https://www.novinite.bg/articles/161038/Turciya-shte-izgradi-sobstvena-nauchna-baza-na-Antarktida", "text": "Турция смята да изгради собствена научна база на Антарктида следващата година. Това заяви президентът на страната Реджеп Ердоган на официалната си страница в Twitter, цитиран от БГНЕС. \"До 2019 г. ще създадем собствена научна база, благодарение на която Турция ще се присъедини към 30-те страни, които имат научни полярни станции на Антарктида\", се казва в съобщението.\r\n\r\n\r\n", "date": "2018.06.17", "title": "Турция ще изгради собствена научна база на Антарктида"}
{"url": "https://www.novinite.bg/articles/161062/Protest-na-VMRO-DPMNE-v-Bitolya", "text": "С погребални песни и стихове от панахиди в Битоля тръгна протестното шествие на опозиционната партия ВМРО-ДПМНЕ против подписания днес договор с Гърция за решаване на спора за името на Македония, съобщава БТА.Протестът започна два часа след подписването на договора в Псарадес, от гръцката страна на Преспанското езеро.Начело на протеста, в който според сайта участват около 1500 души, демонстрантите носят транспарат с цитат от Тодор Александров: \"Организацията е народът и народът е организацията\". Те носят и кръст, на който пише \"Република северно от Македония\".Има и портрети на обвинените за нападението срещу парламента на 27 април Никола Митровски и Александър Василевски, които откакто се предадоха сами на полицейско-съдебните органи, са в ареста.Лидерът на ВМРО-ДПМНЕ Християн Мицкоски поне засега не е начело, а в средата на шествието.Демонстрантите оставиха кръста пред сградата на общинската организация на управляващия Социалдемократически съюз и продължиха към градския площад.ФАКТИ:", "date": "2018.06.17", "title": "Протест на ВМРО-ДПМНЕ в Битоля"}
{"url": "https://www.novinite.bg/articles/161041/Elektronen-registar-na-imunizaciite-obmislya-da-vavede-Zdravnoto-ministerstvo", "text": "\r\nИмунизациите влизат в електронен регистър. Целта е по-лесно откриване на неваксинирани пациенти, а проектът е на здравното министерство. Софтуерът вече е готов и се очаква да бъде тестван в лекарски кабинети, здрвни инспекции и Националния център по зарзни и парзитни болести.\r\n\r\n\r\n\r\n\r\n\r\n\r\n\r\n\r\n\r\n\r\n\r\n  ", "date": "2018.06.17", "title": "Електронен регистър на имунизациите обмисля да въведе Здравното министерство"}
{"url": "https://www.novinite.bg/articles/161039/Kolumbiya-izbira-prezident-na-vtori-tur", "text": "Колумбия избира днес своя нов държавен глава на втори тур от първите президентски избори след сключването на мира с бившите партизани от организацията ФАРК (Революционните въоръжени сили на Колумбия).Изборите са ключови за страната, поляризирана от споразумението за мир, което десният кандидат Иван Дуке - фаворит за поста - обещава да ревизира, предаде Франс прес, цитирана от БТА.Подкрепян от твърдата десница, Дуке излезе начело на първия тур, следван от кандидата на антисистемната левица Густаво Петро, с когото ще мерят сили днес.\"Оставяме една страна без ФАРК, която гради мира\", заяви досегашният президент, 66-годишният Хуан Мануел Сантос, който няма право да се кандидатира след два последователни мандата на поста. На власт от 2010 г., Сантос е архитектът на споразумението с бившите партизани, донесло му Нобелова награда за мир, но и рекордна непопулярност от 80 процента в 49-милионна Колумбия.Макар мирното споразумение да сложи край на конфронтацията с бившата групировка ФАРК, еволюирала днес в политическа партия, изправена през корупция и фрапиращо неравенство Колумбия се мъчи да изплува след най-продължителния конфликт в Америка.На първия тур на 27 май 41-годишният новак в политиката Дуке спечели 39,14 процента от гласовете, а 58-годишния му съперник Петро, бивш кмет на столицата Богота и бивш партизанин от разформированата групировка М-19 - 25,08 на сто. Изборната активност тогава беше безпрецедентно висока - 53,9 процента, при положение че до урните обикновено отиват по-малко от половината от 36-те милиона колумбийски избиратели.", "date": "2018.06.17", "title": "Колумбия избира президент на втори тур"}
{"url": "https://www.novinite.bg/articles/161047/Nikos-Kodziyas-i-Nikola-Dimitrov-podpisaha-dogovora", "text": "Гръцкият министър на външните работи Никос Кодзияс и македонският му колега Никола Димитров подписаха договора за новото име на Македония.Премиерите на двете държави - Зоран Заев и Алексис Ципрас, както и двамата външни министри - Никола Димитров и Никос Кодзияс, бяха посрещати с аплодислемнти при пристигането си на Преспанското езеро.Македонската делегация пристигна по вода с лодка, а премиерът Заев сподели в социалната мрежа снимка, подписана с текст, че заедно с Никола Димитров и военният министър Радмила Шекеринска тръгват към своето европейско бъдеще.На място присъстват върховният представител на Европейския съюз по въпросите на външните работи и политиката на сигурност Федерика Могерини и еврокомисарят по разширяването Йоханес Хан. ", "date": "2018.06.17", "title": "Никос Кодзияс и Никола Димитров подписаха договора"}
{"url": "https://www.novinite.bg/articles/161035/Pravitelstvoto-na-Cipras-ocelya-pri-vota-na-nedoverie-Garciya-i-Makedoniya-podpisvat-sporazumenie-za-imeto", "text": "Правителството на гръцкия премиер Алексис Ципрас оцеля при вота на недоверие в парламента днес, което отваря пътя за подписване на историческото споразумение за името на Македония, предаде Ройтерс, цитирана от БТА. Поддръжниците на Ципрас в парламента отхвърлиха инициативата на опозиционната партия Нова демокрация.Опозицията атакува премиера, тъй като според нея той е направил твърде много отстъпки по споразумението, което се очаква да бъде подписано днес.Хиляди гърци протестираха срещу споразумението пред парламента, призовавайки Ципрас да подаде оставка. Полицията използва звукови гранати и сълзотворен газ, за да попречи на демонстрантите да влязат в сградата.Външните министри на Гърция и Македония Никола Димитров и Никос Кодзиас ще подпишат днес споразумението за новото име на Македония - Република Северна Македония. То ще бъде подписано в района на Преспанското езеро.На подписването ще присъстват и премиерите на двете страни Зоран Заев и Алексис Ципрас.Споразумението ще бъде подписано на гръцка територия, след което ще има обяд на македонска територия.", "date": "2018.06.17", "title": "Правителството на Ципрас оцеля при вота на недоверие, Гърция и Македония подписват споразумение за името"}
{"url": "https://www.novinite.bg/articles/161037/Novi-protesti-v-Garciya-sreshtu-sporazumenieto-sas-Skopie", "text": "Гръцката полиция използва сълзотворен газ срещу митинг на противници на споразумението за новото име на Македония, който се провежда пред сградата на парламента в центъра на Атина. Според очевидци полицията е използвала газови гранати срещу няколко протестиращи, които се опитвали да се изкачат по стълбите към входа на сградата. В парламента в този момент се обсъждал въпроса за внасянето на вот на недоверие към правителството заради постигнатото споразумение с македонското правителство. На 14 юни правителството на Македония реши да оповести споразумението с Гърция по спора за конституционното наименование на страната. Спорът между Македония и Гърция за името на бившата югославска република, което съвпада с наименованието на област в северната част на Гърция, се води вече 25 години. Заради този спорАтина бе против приемането на Македония в ЕС и НАТО. Премиерът на Македония Зоран Заев заяви на пресконференция във вторник, че Скопие и Атина са стигнали до съгласие за новото име на страната му - Република Северна Македония.Споразумението за новото име на Македония ще бъде подписано от министрите на външните работи на двете страни на 17 юни до езерото Преспа, което граничи с Гърция, Македония и Албания.", "date": "2018.06.17", "title": "Нови протести в Гърция срещу споразумението със Скопие"}
{"url": "https://www.novinite.bg/articles/161048/Aleksis-Cipras-Ot-dnes-natatak-peem-radostni-pesni-na-Balkanite", "text": "\"Регионът преживя достатъчно страдания, така че нека от днес нататък пеем радостни песни на Балканите\", заяви министър-председателят на Гърция Алексис Ципрас по време на пресконференцията на брега на Преспанското езеро, където ще бъде подписан договора за новото име на Македония.\"Ще срещнем огромни предизвикателства по пътя ни, но имаме нужда да приложим по ефективен начин двустранните политики. Това са политики, базирани на споделени цели на Балканите за бъдещето на Европейския съюз. Това ще бъде категорично затваряне на една глава на различията в региона\", заяви Ципрас.Гръцкият премиер отбеляза, че е голям почитател на балканския фолклор и музика.\"Днес пишем една нова песен заедно\", заяви той.\"Нашата цел е тази песен да чества братството, успеха, просперитета и добрите съседски отношения. Регионът преживя достатъчно страдания, така че нека пеем радостни песни на Балканите\", категоричен бе Ципрас.\"Поемаме първа стъпка към бъдещето. Народите ни имат нужда от това историческо събитие\", каза още той.", "date": "2018.06.17", "title": "Алексис Ципрас: От днес нататък пеем радостни песни на Балканите"}
{"url": "https://www.novinite.bg/articles/161045/Yujna-Koreya-i-SASht-shte-obyavyat-otkaza-si-ot-golemi-voenni-ucheniya", "text": "Южна Корея и САЩ се очаква да оповестят тази седмица, че ще прекратят провеждането на големи съвместни военни учения, но при условие, че те ще бъдат подновени, ако Северна Корея не спази обещанието си да се откаже от ядрените си оръжия, предаде днес агенция Йонхап. Агенцията цитира неназован правителствен източник в Сеул, според когото прекратяването ще се отнася най-вече за трите големите съвместни маневри, които САЩ и Южна Корея провеждат всяка година, но не и за рутинните военни учения от по-малък мащаб.След историческата среща на върха в Сингапур между президента на САЩ Доналд Тръмп и севернокорейския лидер Ким Чен-ун, Тръмп каза, че ще спре \"провокативните, неуместни и скъпи\" съвместни военни маневри с южнокорейските въоръжени сили, които Пхенян смята за подготовка за нахлуване на Север, отбелязва Йонхап.В момента военните власти на САЩ и Южна Корея провеждат консултации относно съвместните големи учения, които Тръмп обеща да прекрати, и се очаква резултатите от тези консултации да бъдат обявени тази седмица, съобщи източник, пожелал анонимност.Правителствени източници в Сеул съобщиха също така, че Южна Корея е предложила Северна Корея да изтегли дългобойната си артилерия от силно укрепената граница между двете страни като стъпка към намаляване на напрежението. Предложението е било направено на състоялите се в четвъртък разговори между висши военни представители на Севера и Юга. Тази среща на равнище генерали е първата от над 10 години.Южнокорейските военни са предложили редица мерки за намаляване на напрежението, включително изтеглянето на далекобойните артилерийски единици на около 30-40 км. от военната демаркационна линия,разделяща двете Кореи, съобщиха запознати с въпроса, цитирани от Йонхап.Тази среща е имала за цел да се подготвят конкретни мерки в изпълнение на Декларацията от Панминчжон, приета на 27 април при историческата среща на върха между лидерите на Севера и Юга в граничното селище. В нея се призовава за съвместни усилия за намаляване на военното напрежение и \"практическото елиминиране на опасността от война\".Агенцията цитира южнокорейската Бяла книга по въпросите на отбраната от 2016 г., според която Северът разполага с 14 100 артилерийски единици, включително 5500 мобилни ракетни установки, повечето от които са разположени близо до границата. Те представляват непосредствена заплаха за южнокорейската столица Сеул, която се намира само на 60 км от границата. На срещата в четвъртък двете страни са се договорили напълно да възстановят западната и източната военни комуникационни линии между тях и да изпълнят в пълен обем споразумението от 2004 г. за предотвратяване на случайни военни сблъсъци в морето на Запад от тях. Те са обсъдили също начини за демилитаризиране на граничното селище Панминчжон.", "date": "2018.06.17", "title": "Южна Корея и САЩ ще обявят отказа си от големи военни учения"}
{"url": "https://www.novinite.bg/articles/161050/Borisov-Pozdravyavam-Zaev-i-Cipras-za-hrabrata-krachka-Makedoniya-e-pred-ES-i-NATO", "text": "Поздравявам премиерите Алексис Ципрас и Зоран Заев, както и техните външни министри, за важната и храбра крачка, която заедно направиха днес.Това написа във Фейсбук профила си министър-председателят Бойко Борисов, след като на брега на Преспанското езеро, на границата между Македония и Гърция, бе подписан договора, слагащ край на спора за името на западната ни съседка, продължил три десетилетия.Договорът за спора за името отваря пътя на Република Македония към ЕС и НАТО. България винаги е подкрепяла нашата съседка по този път. Най-важното сега е гражданите на всички страни на Балканите да разберат, че този договор не води до териториални претенции или бъдещи проблеми, а напротив - ще ни помогне да живеем заедно по-добре, заяви Бойко Борисов. ", "date": "2018.06.17", "title": "Борисов: Поздравявам Заев и Ципрас за храбрата крачка, Македония е пред ЕС и НАТО"}
{"url": "https://www.novinite.bg/articles/161053/Kambodjanski-princ-postrada-pri-katastrofa-jena-mu-zagina", "text": "Камбоджанският принц Нородом Ранарид бе ранен, а съпругата му Оук Пхала загина при автомобилна катастрофа, предаде агенция Синхуа. Джипът, с която двамата пътували, бил блъснат от такси в югоизточната провинция Преах Сианук, съобщи генерал Чуон Нарин - шеф на полицията в провинцията, цитиран от сайта \"Фреш нюз\".74-годишният принц бил откаран с хеликоптер в болница в столицата Пном Пен с травми на главата и единия крак, които обаче, според Синхуа, не са животозастрашаващи. 39-годишната му съпруга обаче е починала в местна болница около три часа и половина след катастрофата, която станала в 9 ч местно време сутринта. Колата на принца се блъснала челно в таксито, в което имало пет души и които също са пострадали.Ранарид е син на покойния крал Нородом Сианук и е видна политическа фигура в Камбоджа, която сега е конституционна монархия. Той е председател на роялистката партия ФУНСИНПЕК и от 1993 до 1997 г. дори разделяше премиерския пост със сегашния силен човек на властта Хун Сен. Но след остър конфликт между двамата, Хун Сен отстрани своя съперник с фактически преврат. По-късно принцът бе и председател на Националното събрание на страната. Сега е член на Върховния таен съвет при крал Нородом Сиамони, който му е кръвен брат.Загиналата жена Оук Пхала е негова втора съпруга (от 2010 г.), макар че двамата имат връзка и от по-рано, довела до развод с първата му жена Нородом Мари Ранарид, с която имаха 42-годишен брак.Принц Ранарид и съпругата му за втори път попадат в тежка автомобилна катастрофа. През април 2015 г. колата, с която пътуваха, се блъсна в камион в Тайланд. Тогава принцът пострада леко, но Оук Пхала получи сериозна травма. Принц Нородом Ранарид има три деца от първия брак и две от втория.", "date": "2018.06.17", "title": "Камбоджански принц пострада при катастрофа, жена му загина"}
{"url": "https://www.novinite.bg/articles/161055/Mogerini-Istoricheski-den-za-Makedoniya-Garciya-ES-i-Balkanite", "text": "Това е исторически ден за двете страни, както и за ЕС, и за Балканите, каза Могерини при пристигането в Отешево, предаде БТА.\"Мнозина бяха скептични за договора, но двамата премиери и външни министри бяха упорити, за да го постигнат. Двете страни ни накараха да се гордеем, ние европейците, с договора, от който спечелиха и двете страни. Надявам се това да бъде вдъхновение за мнозина в региона да направят смели стъпки, както и за цяла Европа. Този договор показа на Европа и на света, че всеки проблем може да се реши с диалог и лидерство\", каза Могерини.Тя обяви, че ЕС ще следи прилагането на договора, тъй като той е важен не само за двете страни, а и за Европа и света.\"Необходимо беше много време и /да се измине/ много път, за да стигнем там, където сме днес. Това е исторически ден и възможност за гражданите на Северна Македония да получат позитивни отговори на евроантлантическите интеграции. В края на деня всички ще видят, че договорът е добър компромис, в който всички печелят по нещо\", каза и еврокомисарят Хан.", "date": "2018.06.17", "title": "Могерини: Исторически ден за Македония, Гърция, ЕС и Балканите"}
{"url": "https://www.novinite.bg/articles/161057/Zaharieva-Podpisvaneto-na-dogovora-start-kam-evrointegraciyata-na-Makedoniya", "text": "Подписването на договора за името ще стартира процеса на евроинтеграция на Македония. Това каза българският министър на външните работи Екатерина Захариева в интервю за БНР във връзка с подписването на договора между Гърция и Македония за решаване на спора за името.По думите й това ще даде начало на процеса на евроинтеграция на Македония, предаде \"Фокус\". „Вярвам, че усилията, които полагат двете правителства в Гърция и в Македония, че усилията, които полага и ще продължи да полага България и българското правителство, и целият Европейски съюз, и не само целия Европейския съюз, а и целият свят, да се приключи този 27-годишен спор, ще доведат дотам, че на 26-ти - 30-ти Република Македония да започне преговорите“, каза Захариева.Тя допълни, че приоритетът на Българското европредседателство за Западните Балкани ще бъде продължен и от следващите ротационни председатели на ЕС.„Австрийският канцлер и австрийският външен министър обявиха, че те ще продължат, след което румънците също. Хърватският президент, когато беше в София, обяви пред всичките 28 лидери с шестте балкански лидери, че той по време на тяхното председателство през 2020 г., ще направят също така, т.е. идеята е процесът, а и нашата цел беше, да не приключи в рамките на шестте месеца. Очевидно направихме процеса необратим“, каза тя.ФАКТИ:", "date": "2018.06.17", "title": "Захариева: Подписването на договора - старт към евроинтеграцията на Македония"}
{"url": "https://www.novinite.bg/articles/161058/Ostri-kritiki-ot-grackata-Nova-demokraciya-kam-partiya-Nezavisimi-garci", "text": "Отговарящият за външната политика в гръцката опозиционна партия \"Нова демокрация\" Георгиос Кумуцакос отправи остри критики към коалиционния партньор в правителството, лидера на \"Независими гърци\" Панос Каменос, във връзка с подписания договор за името на Македония, предадоха МИА и БТА.\"В Преспа бе подписан политическият край на политика, който даде всичко, наистина всичко, за министерското кресло. От днес Панос Каменос и Независими гърци имат само минало, малко настояще и никакво бъдеще\", написа Кумуцакос в Туитър.\"Независими гърци\" гласуваха снощи против вота на недоверие на гръцкото правителство, с изключение на депутата Димитрис Каменос, който, противно на позицията на партията, подкрепи инициативата на \"Нова демокрация\" и гласува недоверие на правителството на Алексис Ципрас.Казаното \"да\" от Димитрис Каменос бе посрещнато с аплодисменти от \"Нова демокрация\".Правителството на Ципрас оцеля при вота на недоверие със 153 срещу 127 гласа. Лидерът на партия Независими гърци Панос Каменос изпълни обещанието си, че няма да свали правителството, въпреки че е против споразумението за името на Македония.ФАКТИ:", "date": "2018.06.17", "title": "Остри критики от гръцката \"Нова демокрация\" към партия \"Независими гърци\""}
{"url": "https://www.novinite.bg/articles/161052/Germanskiyat-vatreshen-ministar-zayavil-che-ne-moje-poveche-da-raboti-s-Merkel", "text": "Германският вътрешен министър Хорст Зеехофер, председател на баварския Християнсоциален съюз (ХСС), оцени скептично перспективите си за по-нататъшна работа в кабинета на канцлерката Ангела Меркел. Това пише днес \"Велт ам зонтаг\", цитиран от ТАСС.\"Не мога повече да работя с тази жена\", заявил според изданието Зеехофер в четвъртък, когато министрите от ХСС имали съвещание с водача на провинциалната група на ХСС в Бундестага Александер Добринт. Зеехофер повтори тези думи най-малко два пъти, пише вестникът.Според Ройтерс Зеехофер все пак добавил пред вестника, че \"никой в ХСС няма интерес от свалянето на канцлерката... или от развалянето на коалицията\".  ТАСС припомня конфликта между ХСС и неговия по-голям партньор - Християндемократическия съюз на Меркел, във връзка с борбата срещу нелегалната миграция.Меркел и християндемократите настояват за общоевропейско решение на проблема. ХСС и вътрешният министър обаче искат едностранни действия - според тях мигрантите без документи или с отказани вече молби за убежище в Германия трябва да бъдат връщани от германската граница. Разногласията между двете \"сестрински\" партии крият риск от правителствена криза, отбелязва ТАСС.", "date": "2018.06.17", "title": "Германският вътрешен министър заявил, че не може повече да работи с Меркел"}
{"url": "https://www.novinite.bg/articles/161063/Jena-rani-dvama-dushi-vav-frenski-supermarket-kreshtyala-Allah-akbar", "text": "Жена бе арестувана в курорта Сен сюр мер в Южна Франция, след като рани двама души с макетен нож на касата в местен супермаркет. Тя крещяла \"Аллах акбар!\".Един човек е ранен в гърдите и е настанен в болница. Пострадала е и касиерката на магазина. Тя е с по-леки рани, пише БТА.Вероятно става дума за изолиран случай, дължащ се на психични проблеми, но това не изключва възможността жената да е надъхана с радикални идеи, коментира прокурор.Арестуваната няма полицейско досие. Инцидентът се разследва от следствените власти в Тулон.Според прокурора жената може да бъде обвинена в предполагаем опит за убийство и пропаганда на престъпленията с терористична насоченост. Жилището й е било обискирано, за да се установи поддържала ли е връзки с ИДИЛ.", "date": "2018.06.17", "title": "Жена рани двама души във френски супермаркет, крещяла \"Аллах акбар\""}
{"url": "https://www.novinite.bg/articles/161033/Jalt-kod-za-silen-dajd-i-gramotevici-v-cyalata-strana", "text": "Жълт код за обилни валежи и гръмотевици е обявен за цялата страна. Времето ще се задържи неустойчиво, предимно с купеста и купесто-дъждовна облачност. Из цялата страна ще има краткотрайни валежи и гръмотевични бури, на повече места и по-интензивни в следобедните часове. Остават условията за локални порои и градушки. Преобладаващите максимални температури ще са между 23° и 28°, сочи прогнозата на Националния институт по метеорология и хидрология към БАН.Атмосферното налягане е по-ниско от средното за месеца и ще се задържи без съществена промяна.Над планините ще бъде предимно облачно, на много места с валежи, главно в следобедните часове ще има и гръмотевична дейност. Вятърът ще е до умерен, предимно от север. Ще е по-хладно с максимална температура на височина 1200 метра около 18°, на 2000 метра – около 11°.По Черноморието преди обяд само на отделни места ще превали, а след обяд в много райони ще има валежи и гръмотевична дейност. Има условия за локални интензивни валежи и градушки. Ще духа слаб до умерен вятър от север-североизток. Максималните температури ще са 24°-27°. Температурата на морската вода ще е 23-25°. Вълнението на морето ще бъде 1-2 бала.", "date": "2018.06.17", "title": "Жълт код за силен дъжд и гръмотевици в цялата страна"}
{"url": "https://www.novinite.bg/articles/161034/Slabo-zemetresenie-kraj-Razlog", "text": "Слабо земетресение е регистрирано край Разлог.Трусът е бил със сила 3 по скалата на Рихтер, сочат данни на Националния институт по геофизика, геодезия и география.Земетресението е регистрирано малко преди 6 сутринта на 9 км от Разлог, между селата Горно Драглище и Добърско.То е било на дълбочина 1 км.Няма данни за щети и пострадали.", "date": "2018.06.17", "title": "Слабо земетресение край Разлог"}
{"url": "https://www.novinite.bg/articles/161040/S-izpit-po-matematika-II-prodaljava-vtorata-kandidatstudentska-sesiya-na-Sofijskiya-universitet", "text": "В 9.00 часа в зала 272 в Ректората на Софийския университет „Св. Климент Охридски\" започна изпитът по математика II. Кандидат-студент изтегли тема № 2, по която ще работят кандидатите. Подадените заявления за явяване на изпит са 1009.Заместник-ректорът на Софийския университет проф. Ренета Божанкова приветства кандидатите и изрази надежда, че днешният важен и труден изпит ще бъде поредното предизвикателство, с което ще се справят успешно. Тя им пожела да работят спокойно и съсредоточено, за да покажат високо ниво на знания.Деканът на Факултета по математика и информатика доц. Първан Първанов също поздрави кандидат-студентите и им пожела днешният изпит да бъде този, на който ще се представят най-успешно, да бъдат спокойни и да реализират възможностите си.Председател на изпитната комисия е доц. Веселин Гушев от Факултета по математика и информатика на Софийския университет.С успешно издържан изпит по математика II кандидат-студентите могат да учат в следните специалности на Софийския университет: „Философия\"; „Социология\"; Политология; Публична администрация; Библиотечно-информационни науки; Публични информационни системи; Философия (на английски език); Математика; Информатика; Приложна математика; Математика и информатика; Компютърни науки; Софтуерно инженерство; Информационни системи; Статистика; Физика; Инженерна физика; Ядрена техника и ядрена енергетика; Физика и математика; Астрофизика, метеорология и геофизика; Физика и информатика; Медицинска физика; Комуникации и физична електроника; Квантова и космическа теоретична физика; Фотоника и лазерна физика; Оптометрия; Физика на ядрото и елементарните частици (на английски език); Компютърно инженерство; Учител по природни науки в основна степен на образованието; Химия; Химия и информатика; Компютърна химия; Инженерна химия и съвременни материали; Геология; Комуникационен мениджмънт; Икономика и финанси; Стопанско управление.\r\nС успешно положени изпити по математика II и по английски език, френски език, немски език, испански език (по избор) бъдещите студенти могат да учат „Европеистика\".\r\nУспешно положените изпити по математика II и по английски език, френски език, немски език, испански език, италиански език, руски език (по избор) дават възможност на кандидат-студентите да запишат специалността „Регионално развитие и политика\".В 9.00 часа във Факултета по начална и предучилищна педагогика започна и конкурсният изпит за специалността „Музикални медийни технологии и тонрежисура\". Кандидат-студентите, които са подали заявления за явяване на изпита днес, са 26.Изпитът се провежда под формата на събеседване, на което кандидат-студентите представят портфолио с медийни реализации – аранжименти, звукозаписни проекти, рекламни клипове, ремикси и други. По време на събеседването се дискутира начинът на изработка, концепцията и изпълнението.В 12.00 ч. е началото на устния изпит за специалността „Теология\". Кандидат-студентите, които са подали заявления за явяване на изпита днес, са 28.", "date": "2018.06.17", "title": "С изпит по математика II продължава втората кандидатстудентска сесия на Софийския университет"}
{"url": "https://www.novinite.bg/articles/161044/Saprugata-na-Tomislav-Donchev-Ne-sam-rasist-vseki-tryabva-da-ima-i-prava-i-zadaljeniya", "text": "Не съм расист, не мразя циганите, не смятам, че са по-долна категория от нас, но и тук монетата има две страни. Всеки трябва да има и права, и задължения. Това заяви пред bTV съпругата на вицепремиера Томислав Дончев Светлана по повод публикацията си във Фейсбук. „Морковите за циганите са на свършване и е време за тояга”, написа тя преди дни, а коментарът ѝ предизвика бурни реакции.Светлана Дончева обясни, че е била провокирана от две случки. „Видях видео от мой приятел в Габрово – на пръв поглед нищо необичайно, докато не пуснах звука и се чу оглушителна циганска музика, явно огласяща целия квартал. Това е кварталът, където Томислав е израснал и се вижда и блока му. Видеото е заснето в 20 ч. вечерта, а музиката идва от апартамент в блок”, обясни тя.\r\nПо думите ѝ музикалният тормоз бил денонощен, а полицията има ограничени правомощия и не може да направи много, дори да е подаден сигнал. \r\n\"На пръв поглед е лесно – подаваш сигнал до полицията, която трябва да осигури обществения ред. Но не е така. Полицията може само да направи забележка, не може да влезе вътре или да отнеме устройството, а тормозът е денонощен”, каза тя.Вторият повод е репортаж за бой на столично кръстовище с участие на роми. „Съчетавайки двата повода това провокира моята реакция. Това е предисторията на този според мен изкуствен скандал”, подчерта съпругата на Дончев.Тя изрази категорично мнение, че за момента интеграцията на ромите е илюзия.„Има много цигани, които са успели да се интегрират и да излязат от ужасния социален модел, цигани, които завършват медицина, стават инженери. Те са пример, че не са по-долна класа от нас, но голяма част от тях не са осъзнали задълженията си към това общество и злоупотребяват с това. Смятат, че са в ролята на жертва”, посочи тя.На въпроса защо се е извинила след публикацията си, макар че подкрепя изразеното мнение, съпругата на Дончев обясни, че го е направила, защото по инерция е поставила всички роми под един знаменател, поради което тези, които са се интегрирали, могат да се почувстват засегнати.  Тя коментира още, че за нея този пост е пример за говорене извън матрицата - не политически коректно. Елитът и медиите са подложени на законна цензура, казва се само половината, а проблем с решава като се сложи на масата, категорична беше съпругата на Томислав Дончев.", "date": "2018.06.17", "title": "Съпругата на Томислав Дончев: Не съм расист, всеки трябва да има и права, и задължения"}
{"url": "https://www.novinite.bg/articles/161049/Festival-na-birata-v-Plovdiv", "text": "\r\nВ Пловдив продължава фестивалът на занаятчийсоко пиво „Две- три бири фест“ в Пловдив.Тази година любителите на хмеловата напитка се събират в Тютюневия град.\r\nМястото за провеждането на бирения фестивал не е избрано случайно.\r\n\r\nФестивалът изкушава с над 50 вида занаятчийска бира.\r\n\r\n\r\nС различни видове пиво се включва Berlin Beer Week..\r\n\r\nИма и специален кът за тези, които искат да гледат срещите от световното първенство по футбол с чаша крафт бира в ръка.\r\n  ", "date": "2018.06.17", "title": "Фестивал на бирата в Пловдив"}
{"url": "https://www.novinite.bg/articles/161042/19-godishno-momiche-pochinalo-sled-poboj-v-Ajtos-ima-zadarjan", "text": "19-годишно момиче от Айтос е починало след побой, съобщиха от пресцентъра на ОДМВР - Бургас.Вчера около 20.25 часа в Районно управление на полицията в Айтос е получено съобщение за открито в безсъзнание младо момиче града с множество рани по главата и тялото в жилище на улица \"Хаджи Димитър\" в града. Установено е, че това е 19-годишно момиче от Айтос, което е откарано за лечение в бургаската болница. То е било настанено в отделението по реанимация с диагноза тежка черепно-мозъчна травма.Около 2.40 часа тази сутрин вследствие на нараняванията си момичето е починало. Задържан е 27-годишен криминално проявен мъж от София, с когото момичето живеело на семейни начала и от когото има дете на две години и осем месеца.Извършени са множество процесуално-следствени действия - оглед на местопроизшествие, разпит на свидетели, изземване на образци, натривки и др.По случая е образувано досъдебно производство, като е уведомена Бургаска окръжна прокуратура.", "date": "2018.06.17", "title": "19-годишно момиче починало след побой в Айтос, има задържан"}
{"url": "https://www.novinite.bg/articles/161051/Golyam-pojar-v-centara-na-Varna", "text": "Инцидентът е станал рано тази сутрин, а очевидци разказват, че се е чул взрив. Пожарът е възникнал в жилищна стройка и стопанинът на сградата е останал вътре да гаси пожарa. Огънят е овладян, огнеборците се опитват да влязат в помещението, за да търсят мъжа.", "date": "2018.06.17", "title": "Голям пожар в центъра на Варна"}
{"url": "https://www.novinite.bg/articles/161059/Poroj-i-gradushka-v-Burgas-ulici-zaprilichaha-na-reki", "text": "Пороен дъжд, придружен с градушка, се изсипа в Бургас в неделния следобед. Бурята започна около 14.20 часа и продължи 15-20 минути.Заваля пороен дъжд, а впоследствие падна и градушка, като ледените късове бяха с големина на грахови зърна.Дъждът превърна за кратко улици в реки и затрудни движението в града.\r\n \r\n \r\n  ", "date": "2018.06.17", "title": "Порой и градушка в Бургас, улици заприличаха на реки"}
{"url": "https://www.novinite.bg/articles/161061/Maksimalnata-skorost-po-vtorostepennite-patishta-vav-Franciya-pada-na-80-km-ch", "text": "Въпреки месеците на протести на мотористи и автомобилисти и политически дебати, скоростта по 400 000 км второстепенни пътища във Франция вече ще бъде ограничена до 80 км/ч вместо 90 км/ч от 1 юли, предаде БТА.Две седмици преди влизането в сила на новото ограничение указът за прилагането му бе публикуван днес в Държавния вестник, съобщи АФП.Ограничението ще важи за двупосочните второстепенни пътища без централно разделително съоръжение (мантинела), представляващи 40 на сто от цялата пътна мрежа във Франция.Мярката бе обявена на 9 януари в рамките на правителствен план, целящ да се намали броят на жертвите по пътищата. Тя предизвика съпротива от сдружения на мотоциклетисти и автомобилисти, подкрепени от депутати и дори някои министри.Според социологическо проучване, публикувано през април, 76 процента от французите са против новото ограничение. Въпреки това премиерът Едуар Филип заяви, че е „готов да поеме негативните последици“ от непопулярната мярка, която според него ще спаси живота на 300-400 души годишно.Ако до 1 юли 2020 г. резултатите не потвърдят очакванията на властта, правителството ще поеме своята отговорност, увери Филип.Смъртността по френските пътища стигна исторически минимум през 2013 г. с 3427 загинали, но започна пак да расте и тенденцията се обърна едва през 2017 с 3684 жертви - 1,4 на сто по-малко, отколкото през 2016 г., отбелязва АФП.", "date": "2018.06.17", "title": "Максималната скорост по второстепенните пътища във Франция пада на 80 км/ч"}
{"url": "https://www.novinite.bg/articles/161056/Shofori-s-narusheniya-shte-plashtat-do-1000-lv-za-Grajdanska-otgovornost", "text": "До 1000 лв. лева застраховка „Гражданска отговорност” за нарушителите на пътя. Това предвижда новата система „бонус малус”, съобщи btv като се позова на доклада, който ще определи цената на полицата. Освен шофьорът досие ще има и автомобилът, така че да се избегнат измами при плащането на полицата. Системата работи ефективно в много европейски държави и е довела до намаляване жертвите на пътя. В момента у нас цената на „Гражданска отговорност” се формира въз основа на различни фактори - стаж на шофьора, възраст, населено място и кубатура на колата.Със системата „бонус малус” вече водещо значение ще има досието на водача - дали има нарушения на пътя. Колкото по-тежко е то, толкова повече оскъпява полицата. В доклада има 11 варианта за стойността на полицата. Изрядните шофьори могат да получатотстъпка от 7 до 40% от цената на застраховката. Това означава, че при полица от 200 лева, ще се спестяват от 14 до 80 лева. Полицата за нарушителите пък ще бъде оскъпена между 180 до 400%. Което означава, че тя може да достигне до 1000 лева.С въвеждането на новата система всеки застраховател ще прецени кои фактори да вземе предвид при формиране цената на полицата. Водещо ще бъде дали водачът е имал нарушения през последната година. Докладът вече е предаден на различни институции за обсъждане.", "date": "2018.06.17", "title": "Шофьори с нарушения ще плащат до 1000 лв. за „Гражданска отговорност”"}
{"url": "https://www.novinite.bg/articles/161060/V-razgara-na-lyatoto-V-BDJ-ne-dostigat-spalnite-mesta-za-Burgas-i-Varna", "text": "В началото на активния летен, сезон има дефицит със спалните места на БДЖ, показва репортаж на БНТ. Причината е недостиг на спални вагони и липсата на единна информационна система за продажба на билети.\r\n\r\n\r\nПроблемът е най-голям в София. Оказва се, че само няколко дни след пускането на билетите в продажба, те се изчерпват, а за определени влакове няма спални места повече от три седмици преди датата на пътуването. В началото на летния сезон, опашките пред касите на централната гара са големи, а на хората понякога им се налага да изчакат над 20 минути, за да разберат, че билети няма.Хората, които искат спален вагон, купуват билетите си 30 дни преди датата на пътуването. Не могат, обаче, да си резервират места от Варна и Бургас за София , тъй като системата за продажба на билети не функционира.Това е болка на старата система по която досега работеше БДЖ, Пътнически превози. Тъй като там компютърното издаване е на локални станции и няма онлайн свързаност, нямаше как да се продават предварително запазени места, заяви Милена Ценова, директор „Маркетинг и продажби“ в БДЖ \"Пътнически превози\".Новата система за продажба на билети ще заработи от 1 юли. Тогава се очаква да отпадне и проблемът със запазените места към столицата.\"Знаем, че в момента услугата не е както трябва, но затова се изискват ресурси и не става от сега за след малко\", коментира Цанова.От БДЖ признават, че в летния сезон търсенето е по-голямо от предлагането, затова от компанията се опитват, когато е възможно, да осигурят и допълнителни вагони за най-натоварените маршрути.", "date": "2018.06.17", "title": "В разгара на лятото: В БДЖ не достигат спалните места за Бургас и Варна"}
