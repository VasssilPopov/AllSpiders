{"url": "http://www.novinite.bg/articles/156420/Poradi-avariya-spirat-vodata-v-Pancharevo-Ovcha-kupel-i-Vitosha", "text": " Отстраняването на авария по Рилски водопровод налага спиране на подаването на питейна вода за квартали на София в подножието на Витоша. Спирането ще обхване три столични общини – „Панчарево“, „Витоша“, „Овча купел“. Ограниченото водоподаване ще започне в 12 часа от село Железница и ще продължи от югоизточна посока последователно на запад до кв. \"Горна баня\" през около час.Продължителността на спиранията се очаква да е 12 часа. Подробна информация ще се предоставя на безплатния телефон на „Софийска вода“ АД 0800 121 21 и на интернет страницата на компанията  ", "date": "2018.02.07", "title": "Поради авария спират водата в Панчарево, Овча купел и Витоша"}
{"url": "http://www.novinite.bg/articles/156425/Pravitelstvoto-podgotvya-radikalno-preformatirane-na-MVR", "text": "Министерството на вътрешните работи ще бъде подложено на радикална реформа до края на годината. Намеренията на правителството са до края на март да бъде изготвен функционален анализ на структурите в МВР като бъдат предложени решения за преформатиране на ведомството.По информация на OFFNews такъв анализ вече е поръчан на български експерти от академичната общност, като докладът трябва да е готов до пролетта. По неофициална информация допълнителен анализ ще бъде направен и от експерти от Световната банка, които през месец май трябва да предложат нов функционален модел на МВР.Намеренията на правителството са били изложени от министъра на вътрешните работи Валентин Радев на среща със синдикални лидери на 18 януари. Той обяснил, че премиерът Бойко Борисов е дал съгласието си за анализ на МВР и правителството \"този път ударило твърдо по масата\".Представеният от експертите анализ вероятно ще е основа за изработването на изцяло нов Закон за МВР. Както вече OFFNews писа, освен за повишаване на заплатите, властта е склонила и останалите две искания на синдикатите - промени в Закона за МВР и изготвянето на проект за изцяло нов закон. Намеренията на синдикатите са новият закон да влезе в сила от 1 януари 2019 г.На среща със синдикалисти министър Радев е намекнал, че администрацията в МВР е раздута и поръчаният анализ ще търси варианти за оптимизирането ѝ. Статистиката досега показвала, че близо 13.5 процента от заетите в МВР са на постове в администрацията, което поставя ведомството на първо място по администрация сред останалите министерства. Според него структурни промени в МВР са необходими и те трябва да са насочени към \"безкрайно раздутата администрация\", но не и по отношение на оперативния състав.\"Има наистина голямата необходимост от структурни промени, защото въпреки всички опити и всички приказки в последните десетина години за преструктуриране за намаляване на администрацията, се получава точно обратното. Ако обаче става дума за структурни промени, които да доведат на определени места до нови началници, тоест елегантното махане без уволнение и без съкращение на тези, които не се харесват на сегашното управление и ако не се пипне огромната администрация, то ще има точно обратния ефект\", коментира Радулов.Той обаче е скептичен, че експерти от Световната банка могат да направят подобен анализ, тъй като те не са в течение на \"местните проблеми\" и невинаги могат да \"схванат материята\".Това е поредният опит за реформа в МВР, след като опитите на предходния министър на вътрешните работи Румяна Бъчварова да модернизира ведомството пропаднаха. Така наречената реформа \"Бъчварова\" претърпя пълен крах при гласуване на промените в Закона за МВР. Част от тях предвиждаха създаването на ново държавно предприятие, което да се грижи за издаването на документи за самоличност. Идеята беше \"порязана\" както от депутатите от комисията по вътрешна сигурност и обществен ред, ръководена от бившия вътрешен министър Цветан Цветанов, така и от финансовия министър Владислав Горанов. Депутатите отхвърлиха и други важни предложения като разрастването на пожарната от дирекция в агенция, както и идеята за създаване на нова агенция за социални дейности. Единствената структурна промяна, която депутатите одобриха, е преминаването на специалната куриерска служба в МВР към Държавната комисия по сигурността на информацията (ДКСИ). ", "date": "2018.02.07", "title": "Правителството подготвя радикално преформатиране на МВР"}
{"url": "http://www.novinite.bg/articles/156438/18-godishen-e-v-bolnica-sled-sbivane-v-uchilishte", "text": "След сбиване в двора на варненско училище, 18-годишно момче е настанено в болница \"Света Анна\" в града с фрактура на челюстта. Няма опасност за живота му, съобщиха от МВР. Сбиването станало във вторник. Униформените са установили, че тийнейджърът е удрян от непълнолетно момче от Варна, което е било задържано за 24 часа в полицейския арест. По случая е образувано досъдебно производство. ", "date": "2018.02.07", "title": "18-годишен е в болница след сбиване в училище"}
{"url": "http://www.novinite.bg/articles/156429/DPS-Vsichki-medii-v-Balgariya-da-razkriyat-iztochnicite-si-na-finansirane", "text": "Всички медии в България да разкрият източниците си на финансиране. Такива промени в законодателството предложи депутатът от ДПС Делян Пеевски. \"Целта на промените е да се покаже на обществото кой и с каква цел финансира медиите\", обясни народният представител Хамид Хамид. Делян Пеевски обаче не дойде в парламента, за да представи предложените промени в закона задължителното депозиране на печатни и други произведения. Сега този закон изисква всяко печатно издание да съобщи собственика си в началото на всяка календарна година, а информацията се вписва в регистър.  С предлаганите промени регистърът ще се разшири и ще обхване собствениците не само на печатните медии, но и на онлайн изданията, радиата и телевизиите. Собствениците трябва да бъдат посочени до физическите лица. Вносителите изрично посочват, че законът ще обхване всички доставчици на \"медийни услуги\". Вместо Пеевски промените представи колегата му Хамид Хамид от ДПС: „Предложенията ни са в две посоки, като едното от тях е продължение на приетия през 2010 г. текст, с който се задължиха да се обявят действителните собственици на печатните издания, но наред с това ние допълваме текста, като се въвежда задължение да се осветят доставчици на медийни услуги, онлайн изданията, както и да се оповести и да се декларират всички приходи на тези издания. Тъй като по рекламните договори има фактура, там контролните функции са на НАП, там за нас всичко е ясно, но в обществото стои въпросът как, откъде и защо различни медии получават средства и срещу какво“, каза Хамид. „Ние сме предложили на всяка календарна година всички медии да представят декларация пред Търговския регистър за всяко конкретно плащане към медията. Наред с това, другото предложение обхваща разпространителите на печатни издания, като смятаме, че те имат съществена роля в медийния пазар, тъй като от това каква част от това разпространение е контролира едно лице или една компания, зависи как точно и кои печатни издания ще намерят пазар. Следва пред министъра на културата да представят своите действителни собственици, както и точния брой на търговските пунктове, през които извършват разпространението на изданията си. По този начин обществото ще е наясно кой колко пункта разполага, кой колко контролира и в случай че министърът на културата установи, че някой разпространител има повече от една трета крайни пунктове за разпространение, ще прати информацията към Комисия за защита на конкуренцията и ще се задейства антимонополното законодателство“, допълни още Хамид Хамид от ДПС. Междувременно в началото на пленарното заседание народните представители отхвърлиха други законодателни промени на ДПС -  в Закона за българското гражданство. Целта на промените и изселниците в Турция да си върнат гражданството. ", "date": "2018.02.07", "title": "ДПС: Всички медии в България да разкрият източниците си на финансиране"}
{"url": "http://www.novinite.bg/articles/156431/Okonchatelno-Cenko-Chokov-veche-ne-e-kmet-na-Galiche", "text": "Състав на Върховния административен съд окончателно прекрати пълномощията на Ценко Чоков като кмет на село Галиче.Магистратите са категорични, че той повече не може да заема поста. Чоков е зад решетките от май 2016 г. по дело, по което е подсъдим пред спецсъда, че е лидер на банда за рекет, лихварство, побоища и палежи, пише 24 часа.Общинската избирателна комисия в Бяла Слатина сложи край на кметската му кариера миналата година, позовавайки се Закона за местното самоуправление местната администрация.Той предвижда предсрочно прекратяване на пълномощията на кмет, ако той за повече от месец отсъства неоснователно от работа.", "date": "2018.02.07", "title": "Окончателно: Ценко Чоков вече не е кмет на Галиче"}
{"url": "http://www.novinite.bg/articles/156434/Elektronnoto-upravlenie-v-administraciyata-zacikli", "text": "Преминаването на изцяло електронно управление на документите в държавната администрация е пред провал, ако ведомствата не се ангажират приоритетно с тази задача.Това става ясно от коментар на вицепремиера Томислав Дончев, направен по време на днешното заседание на правителството. Той припомня на колегите си министри, че до ноември всички администрации трябва да преминат на електронен обмен на документите, става ясно от публикувана от правителствения пресцентър част от стенограмата на заседанието в сряда. Според оценката на Дончев \"мобилизацията е крайно недостатъчна\". Той коментира, че е запознат с трудностите и недостига на специалисти, но призовава колегите си да приемат това като приоритет. Дончев е категоричен, че удължаване на срока няма да има.Из стенограмата от заседанието на МС на 7.02.2018 г.:БОЙКО БОРИСОВ: Иска ли някой да коментира нещо извън заседанието?ТОМИСЛАВ ДОНЧЕВ: Само да напомня на всички колеги, понеже вероятно не им е на вниманието постоянно, вероятно само главен секретар и началниците на IT-звената се занимават с тази работа, обаче моята прогноза е, че няма как да се случи без ваше лично участие, напомням на всички, че крайният срок, в който всички администрации трябва да минат на електронен документооборот помежду си, изтича в края на годината и по-специално – месец ноември. И по моя оценка мобилизацията не е достатъчна. Като казвам недостатъчна, имам предвид крайно недостатъчна. В крайна сметка имате немного – осем-девет месеца това да се превърне в реалност. И няма каквато и да било нагласа срокът да се удължава. Така че, пълна мобилизация!Знам какви са дефицитите и от гледна точка на системи, и от гледна точка на специалисти. При личен ангажимент от ваша страна нещата би трябвало да могат да се решат. От министерствата около една трета в момента участват в електронния документооборот, териториални администрации – една, от областните администрации – под половината, от общините – под половината. Така че, няма да се случи без лично ваше участие. Приемете го за приоритет, защото няма нагласа за удължаване на срока.Благодаря. БОЙКО БОРИСОВ: Много ясно сме се разбрали и това, че месец-два не ви занимах с темата, не значи, че е отпаднало. Едно от първите три неща, за които сме се разбрали и в коалицията, е електронното управление като най-практическата мярка в борбата с корупцията, с това, което мъчи хората. И не си мислете, че на някой ще се размине. Много ясно сме се разбрали! Така че, не пилейте времето!", "date": "2018.02.07", "title": "Електронното управление в администрацията зацикли"}
{"url": "http://www.novinite.bg/articles/156444/Sporove-v-parlamenta-za-pravilata-za-pridobivane-na-grajdanstvo", "text": "Спор се разрази в парламента заради нуждата от промени в Закона за личните документи. ДПС поиска да се облекчи процедурата за връщане на българско гражданство за изселници и техни преки роднини.Продложението им обаче не беше одобрено. Срещу него остро реагираха Обединените патриоти, според които между 1 и 2 млн. български изселници в Турция ще получат това право.„Това е законопрект, дежурен за ДПС. Който прекрачва червената линия на търпението”, каза Павел Шопов от Обединените патритоти.Той ги иденифицира като „крайна, радикална, турска националистическа партия”.„ДПС е доказала, че е най-българската партия в този парламент. Д-р дариткова не я виждам, но, моля, търсете писхиатри в залата”, каза Хамид Хамид от ДПС.", "date": "2018.02.07", "title": "Спорове в парламента за правилата за придобиване на гражданство"}
{"url": "http://www.novinite.bg/articles/156445/Kaloyan-Pargov-Da-nablyudavame-vnimatelno-kakvo-se-sluchva-v-Garciya", "text": "Случващото се в Гърция е много показателно и трябва да го наблюдаваме внимателно, заяви лидерът на БСП - София Калоян Паргов в интервю за \"Канал 3\". Той коментира протестите в Атина срещу използването на името \"Македония\" от държавата Македония.\"В Гърция процесите тепърва предстоят, включително и вътрешнополитическите като залог за бъдещето на Ципрас, коментира той. - Това е залог за бъдещето и на Зоран Заев. От изхода на тази ситуация зависи бъдещето на тези две държави във вътрешнополитически план. Няма съмнение, че самият Ципрас ще се опита да направи сделка. Тези протести в момента му помагат, за да може да бъде по-убедителен\".Според Калоян Паргов за България е добре Македония да се умиротвори. \"Важно е да развием съвместни икономически, инфраструктурни, транспортни и енергийни проекти, защото няма как да избягаме от тази най-романтична част от нашата история, каза още той. - Позицията за Македония е въпрос на българско самосъзнание. И много ми се иска в учебниците по история тя да бъде вплетена, за да може и следващите поколения да я носят в себе си. В политиката паметта е много важно нещо. В това отношение БСП може да бъде доста полезна, тъй като тя има знания и много помни. Ако, разбира се, някой иска да я чуе\".", "date": "2018.02.07", "title": "Калоян Паргов: Да наблюдаваме внимателно какво се случва в Гърция"}
{"url": "http://www.novinite.bg/articles/156418/Za-treti-pat-BSP-poiska-otstranyavaneto-ot-plenarnata-zala-na-Delyan-Dobrev", "text": "За трети път БСП поиска отстраняването от пленарна зала на депутата от ГЕРБ Делян Добрев, информира БГНЕС.„Във връзка с решение №2 от 30 януари 2017 година по конституционно дело №8 от 2017 г. и без да упражнявам фиксация в никого, а с вяра в правотата на Конституционния съд ви призовавам, г-жо председател, да отстраните от зала гражданина, вече в това му качество, Делян Александров Добрев“, заяви Ченчев, обръщайки се към председателя на Народното събрание Цвета Караянчева.От своя страна Караянчева каза, че решението на КС не засяга статута на Делян Добрев като народен представител и на практика потвърждава, че такъв правен казус понастоящем не съществува.„Към момента в Народното събрание няма валидна оставка на народния представител, по която парламентът да се произнесе. Нямам основание да отстраня г-н Добрев, той е пълноправен народен представител“, каза още Караянчева.Според Делян Добрев, пък от БСП са недоволни от постигнатото вчера споразумение от кабинета на премиера Бойко Борисов за допълнителни реформи в енергетиката.„Може би се чувстват уязвени и за да не се случат тези реформи искат по някакъв начин да успеят да ме отстранят от зала. Моят експеримент с червените вратовръзки, днес е още по-червена, се оказа успешен. Крайният резултат е, че колегите от ляво като видят червено, ако не се носи от техен колега, реагират като бик на червено“, допълни Добрев. ", "date": "2018.02.07", "title": "За трети път БСП поиска отстраняването от пленарната зала на Делян Добрев"}
{"url": "http://www.novinite.bg/articles/156412/Lachezar-Bogdanov-Lihvite-po-kreditite-shte-rastat", "text": "Лихвите по кредитите у нас ще се увеличат, защото в някакъв момент ще се вдигнат лихвите, които централните банки определят.Това прогнозира икономистът Лъчезар Богданов по бТВ. По думите му в еврозоната започват да се натрупват фактори, които тласкат към решение централната банка да започне по-агресивно да увеличава лихвите в следващите години. Който в България си прави бизнес план, че тези лихвени нива ще продължават в следващите 5, 10 или 15 г., си прави грешно сметката”, допълни експертът. Дори да има благоприятни условия вътре в страната, много трудно можем да очакваме една толкова отворена икономика като нашата да бъде някакъв остров, каза още Богданов. При всички случаи нова банкова криза в развития свят ще има отражение в България, категоричен бе той. Засега късметът или стечението на обстоятелствата е, че централните банки държат лихвите на практика нулеви. В еврозоната въпреки всички тези реформи всъщност в сравнение с преди кризата имаме 5 трилиона евро повече държавен дълг. На практика правителствата спасиха до голяма степен банковите си системи с дълг, който данъкоплатците ще плащат. Засега тежестта е ниска при тези нулеви на практика лихви, но в някакъв момент лихвите ще трябва да започнат да растат, защото цената на капитала не е нула. Няма как да очакваме, че поколения наред хората няма да очакват възвръщаемост от спестяванията си”, обясни Богданов.Централните банки провеждат абсолютно целенасочено тази политика, в един момент ще спрат да го правят – когато инфлацията тръгне леко нагоре, когато безработицата спадне още, когато трудовият пазар прегрее, заплатите започнат да растат по-бързо. На практика в Европа се чака кога в Германия ще започнат да растат бързо заплатите”, заяви още Лъчезар Богданов. ", "date": "2018.02.07", "title": "Лъчезар Богданов: Лихвите по кредитите ще растат"}
{"url": "http://www.novinite.bg/articles/156424/Vazlojiha-na-NSlS-razsledvaneto-za-smartta-na-sina-na-Moskovski", "text": "Разследването по делото за смъртта на сина на министър Ивайло Московски е възложено на Националната следствена служба (НСлС).На 2 февруари е образувано досъдебно производство за причиняване на смърт по непредпазливост, поясняват от прокуратурата.В хода на разследването са извършени пет огледа на местопроизшествието и са разпитани седем свидетели. Предстои да бъдат разпитани още хора.Припомняме, че 4-годишният син на транспортния министър загина при инцидент с моторна шейна. Детето и баща му се движили извън пистите, когато шейната се преобърнала. Трагедията стана на 2 февруари над Боровец, близо до хижа \"Чакър войвода\", а основната версия за причините е неравности по терена.В хода на разследването стана ясно, че моторната шейна не е била наета от нито една от фирмите в курорта. ", "date": "2018.02.07", "title": "Възложиха на НСлС разследването за смъртта на сина на Московски"}
{"url": "http://www.novinite.bg/articles/156411/Stapka-kam-namirane-na-kompromis-za-imeto-na-Makedoniya", "text": "Стъпка към намиране на компромис за името на Македония. Премиерът Зоран Заев обяви, че са готови да прибавят географски маркер към името. Такива варианти, които до момента са коментирани в публичното пространство, са \"Горна Македония\", \"Северна Македония\" и \"Вардарска Македония\". Изявлението на Заев беше част от пресконференция с посланика на европейския съюз в Скопие Самуел Жбогар. Скопие вече изрази готовност да прекръсти летището си от \"Александър Велики\" на международно летище Скопие. ", "date": "2018.02.07", "title": "Стъпка към намиране на компромис за името на Македония"}
{"url": "http://www.novinite.bg/articles/156419/Shegadjiya-sadi-dravcheta-v-dupkite-po-nyujorkskite-ulici", "text": "Нюйоркските власти разкритикуваха шегаджия, който засажда цветя, малки дръвчета и други растения в дупките по улиците на града, предаде агенция ЮПИ, цитирана от БТА. Коуби Пърсин публикува видео, на което показва как запълва дупките в Ню Йорк с почва и залесява. Мъжът каза, че е планирал номера, след като е спукал гумата на велосипеда си, натъквайки се на дупка. Представителите на министерството на транспорта казаха, че не са очаровани от постъпката на Пърсин. \"Освен че поставя себе си в опасна ситуация, залесяването на дръвчета излага и другите хора на пътя на опасност\", пише в официално изявление. ", "date": "2018.02.07", "title": "Шегаджия сади дръвчета в дупките по нюйоркските улици"}
{"url": "http://www.novinite.bg/articles/156413/Kak-Balgariya-da-probie-v-Shengen", "text": "Какво трябва да направи България, за да бъде приета в Еврозоната и Шенген? Своя отговор на този въпрос даде зам.-председателят на ДСБ Радан Кънев след срещата на премиера Бойко Борисов с холандския му колега Марк Рюте, от която стана ясно, че Холандия не е променила позицията си и че засега страната ни няма шанс.\"Марк Рюте вежливо, но твърдо отказа да промени трайната позиция на Холандия против приемането на България в Шенген. Мотивите са ясни - корупция, организирана престъпност и - преди всичко - пробити тайни служби, на които съюзниците не разчитат - пише Радан Кънев. - Няма съмнение, че влизането в двата \"вътрешни\" формата на ЕС - Шенген и Еврозоната - е много важно за националната ни сигурност и националния ни интерес.Може ли това да стане през 2018 г.?Може. Но изисква не празни приказки на едро, а незабавни и радикални мерки за персонална промяна и цялостна реформа в службите. И не по-малко важно - ясен знак, че управляващите не са слуги и заложници на Прокуратура, която обслужва чужди на ЕС интереси, а държавници, които се борят за реформирането ѝ.", "date": "2018.02.07", "title": "Как България да пробие в Шенген"}
{"url": "http://www.novinite.bg/articles/156433/Othvarliha-predlojenieto-nad-2-miliona-v-Turciya-da-poluchat-balgarsko-grajdanstvo", "text": "Над 2 милиона турци, родени в България или техните наследници в Турция, които доброволно са се отказали да бъдат част от държавата ни съгласно доброволните изселнически спогодби от 50-те, 60-те и 70-те години на миналия век, няма да могат да получат българско гражданство. Парламентът отхвърли на първо четене предложение на ДПС, което, според вносителите, премахвало дискриминационни текстове, предаде БНТ.Според вносителите, повече от 10 години след ратификацията на Европейската конвенция за гражданството, Законът за българското гражданство съдържа дискриминационни разпоредби, обявени за недопустими.ДПС предложиха синхронизиране на българското законодателство с европейските стандарти в производствата по българското гражданство и премахване на дискриминационното разграничаване на кандидатите по признака „национален или етнически произход“.", "date": "2018.02.07", "title": "Отхвърлиха предложението над 2 милиона в Турция да получат българско гражданство"}
{"url": "http://www.novinite.bg/articles/156436/OAE-e-zapochnala-da-kupuva-petrol-ot-SASht", "text": "Обединените арабски емирства (ОАЕ), която е сред водещите производители на петрол в Персийския залив, не изглежда като потенциален клиент на американското \"черно злато\".Въпреки това нови данни на американското правителство показват, че ОАЕ е закупила петрол директно от САЩ през декември, което е пореден сигнал за това как възходът на американската шистова индустрия изменя енергийните пазари по света,съобщава Bloomberg.Доставките на американски кондензат – вид много лек суров петрол, е бил предпочетен пред местните сортове заради по-доброто си качество, което го прави по-подходящ за рафинериите в ОАЕ, казва запознат източник, поискал анонимност заради чувствителност на информацията.", "date": "2018.02.07", "title": "OAE е започнала да купува петрол от САЩ"}
{"url": "http://www.novinite.bg/articles/156441/Jiteli-na-Gorublyane-pak-na-protest-tozi-pat-pred-NS", "text": "Жители на столичния квартал „Горубляне” отново излязоха на протест срещу изграждането на Източен парк върху частни земи. Този път недоволството се премести от Околовръстното шосе пред сградата на Народното събрание. Гражданите посочват, че нямат против обособяването на парка, но нека той да бъде разположен върху общински терени.Преди броени дни жителите на „Горубляне” блокираха околовръстния път заради намерението на Столична община да се изгради парк „Изток” върху земи, които те считат за свои. По време на днешното заседание на парламента недоволните граждани се събраха на протест с искане законодателната власт да съдейства за опазване на частните имоти.\"Ние сме онези дребни собственици, които се опитваме по най-добрия начин да експлоатираме имотите си, които е в полза и на нас самите, и на семействата ни, и на държавата, защото това значи данъци, развитие на земеделското стопанство, развитие също така и на икономиката\", казват те.Протестиращи твърдят,  че три четвърти от земите им са застроени и те не са обезщетени. \"25 години ние за тези застроени земи, които са под блокове, околоблокови пространства, градинки, улици, предприятия имаме признато от държавата право на собственост, всеки от нас е получил документ, който гласи \"Признавам правото на собственост, отказвам да я установя\". И досегабългарската държава и общините не са си свършили работата да ни обезщетят\", казва един от недоволните.  ", "date": "2018.02.07", "title": "Жители на Горубляне пак на протест, този път пред НС"}
{"url": "http://www.novinite.bg/articles/156423/Neobichajno-silen-snegovalej-paralizira-Parij", "text": "Много силен снеговалеж доведе почти до спиране на обществения транспорт във френската столица и околните региони, а стотици пътници трябваше да излязат от колите си и да прекарат нощта във временни подслони. Заледените улици са празни, а властите призоваха гражданите да не ползват личните си автомобили след като в Париж натрупа 12 сантиметра сняг. Някои трамваи и градски влакове не се движат, а автобусният превоз почти напълно замря. Градските власти отвориха 46 заслона в региона на Париж и настаниха над 600 души, блокирани в снега, а около 700 трябваше да прекарат нощта на жп гарите \"Монпарнас\" и \"Острелиц\". Наложи се около 230 души да спят както могат на Летище Орли. Графикът на парижките летища „Орли” и „Шарл дьо Гол” е нарушен, някои полети закъсняват, а много пътници са блокирани. На летище „Шарл Дьо Гол” беше съобщено, че за няколко часа е преустановено движението на влакове от него към града. Продължава евакуацията на между 1500 и 2000 души от магистрала южно от Париж, което разгневи шофьорите, защото, според тях, пътната артерия е трябвало да бъде затворена много по-рано. Прогнозата за понижение на температурите ще втвърди падналия сняг и ще направи условията за движение и почистването още по-трудни. ", "date": "2018.02.07", "title": "Необичайно силен снеговалеж парализира Париж"}
{"url": "http://www.novinite.bg/articles/156428/Germanskite-konservatori-i-socialdemokratite-postignaha-sporazumenie-za-koaliciya", "text": "Германските консерватори и Социалдемократическата партия постигнаха споразумение за широка коалиция, съобщават световните агенции, цитирайки източници от екипа на преговарящите.Ако това се потвърди, Германия ще бъде една крачка по-близо до край на политическата криза, в която изпадна след парламентарните избори през ноември.Ангела Меркел и Мартин Шулц дадоха заявка, че споразумението ще стане факт още във вторник, но разговорите между представители на двете партии продължиха до сутринта. Спорните точки са най-вече по въпросите за миграцията, здравеопазването и условията на трудовия пазар.Дори лидерите на двете партии да са изгладили различията, окончателно решение дали да има коалиция или не, трябва първо да бъде одобрено на вътрешнопартиен референдум на Социалдемократите.", "date": "2018.02.07", "title": "Германските консерватори и социалдемократите постигнаха споразумение за коалиция"}
{"url": "http://www.novinite.bg/articles/156437/Daniya-shte-nalaga-globi-za-pokrivane-na-liceto-na-publichni-mesta", "text": "Правителството на Дания съобщи, че смята да въведе глоби за хора, които покриват лицата си на публично място, предаде \"Ройтерс\", цитирана от БТА. Така тя ще последва Франция и други страни, които ограничиха носенето на бурка и никаб, каквито носят някои жени мюсюлманки. Левоцентристкото правителство, подкрепяно от националистическата Датска народна партия, каза, че ще внесе законопроект, предвиждащ глоби от 1000 датски крони (166 долара) при първо нарушение и до 10 000 крони за повторно. Засега не се съобщава кога ще бъде гласуван този закон. Носенето на такива покривала на лицето \"е несъвместимо с ценностите на датското общество. Неуважение към общността е да скриваш лицето си, когато се срещаш с други хора на публични места\", каза министърът на правосъдието Сьорен Папе Поулсен. \"С такава забрана ние начертаваме линия и казваме, че тук, в Дания, показваме доверие и уважение един към друг, срещайки се лице в лице\", добави министърът на правосъдието Сьорен Папе Поулсен. Всичките три формации в управляващата коалиция още през октомври казаха, че подкрепят такава мярка. ", "date": "2018.02.07", "title": "Дания ще налага глоби за покриване на лицето на публични места"}
{"url": "http://www.novinite.bg/articles/156439/Snegat-predizvika-transporten-haos-vav-Franciya", "text": "Снегът в северната част на Франция предизвика транспортен хаос.Влаковете закъсняват, има километрични задръствания, засегната е и столицата Париж.Властите призовават шофьорите да не излизат с колите си.2000 души бяха блокирани цяла нощ в автомобилите си на път, югоизточно от Париж. Движението по основните магистрали за превозни средства над 7.5 тона е забранено.Управата на френските железници съветва клиентите си да отложат пътуванията си. Автобусният трафик на практика е спрял. Затова пък много жители и туристи в Париж се възползваха от снежната покривка за забавления.", "date": "2018.02.07", "title": "Снегът предизвика транспортен хаос във Франция"}
{"url": "http://www.novinite.bg/articles/156443/Turski-sad-osadi-64-dushi-na-dojivoten-zatvor-zaradi-opita-za-prevrat", "text": "Турски съд осъди днес 64 военни на доживотни присъди за участие в неуспешния опит за преврат през юли 2016 г., съобщи Ройтерс, позовавайки се на Анадолската агенция.Четирима от осъдените са получили утежнени доживотни присъди по обвинения в опит за смяна на конституционния ред чрез сила. Други 100 обвиняеми са оправдани.Според обвинението ръководителите на преврата са изпратили нищо неподозиращи студенти от военната академия в щабквартири на армията, за да се изправят срещу противопоставящите се на преврата цивилни.", "date": "2018.02.07", "title": "Турски съд осъди 64 души на доживотен затвор заради опита за преврат"}
{"url": "http://www.novinite.bg/articles/156410/Valeji-ot-dajd-i-temperaturi-do-12-gradusa-dnes", "text": "Днешният ден ще започне с превалявания от дъжд в югозападните райони. През деня превалявания ще има и в останалата част от страната, показва прогнозата на НИМХ-БАН.Сняг ще превалява само на отделни места в планинските райони, но с преноса на по-топъл въздух, границата на снеговалеж ще се вдига и ще е над 1800-2000 метра. Ще духа слаб в източната половина на страната умерен вятър от юг-югоизток.Минималните температури ще са между минус 2° и 3°, максималните - от 7° до 12°.Атмосферното налягане е близко до средното, но през деня значително ще се понижи.Над планините ще има променлива, по-често значителна облачност. От югозапад ще започнат превалявания, които в ранните сутрешни часове над 1300-1500 метра височина ще са от сняг, но през деня с преноса на по-топъл въздух, границата на снеговалеж ще се вдига и ще е над 1800-2000 метра. В по-ниските части преваляванията ще са от дъжд. Ще духа умерен и силен югозападен вятър, който след обяд още ще се усили. Максималната температурата на 1200 метра ще е около 5°, на 2000 метра около 0°.По Черноморието ще е предимно облачно. На отделни места, главно по южното крайбрежие, е възможно да има слаби превалявания от дъжд. Вятърът ще се усили и ще е умерен от югоизток. Максималните температури ще са 8°-9°. Температурата на морската вода е 6-8°. Вълнението на морето ще е 2-3 бала.В четвъртък и петък ще се задържи топло за сезона с максимални температури между 10 и 12 градуса. През почивните дни ще е по-хладно, 5-8 градуса, очакват се валежи от дъжд и сняг.", "date": "2018.02.07", "title": "Валежи от дъжд и температури до 12 градуса днес"}
{"url": "http://www.novinite.bg/articles/156442/Polzite-ot-dualnoto-obuchenie-Otkakto-rabotyat-uchenicite-hodyat-redovno-na-uchilishte-i-daje-ne-zakasnyavat", "text": "Ползите от дуалното обучение в професионалните гимназии са очевидни - рязко е намалял броят на отпадащите ученици, а трудовата дисциплина се пренася и в училище - намаляват отсъствията и закъсненията на онези, които работят по трудов договор. Това сподели ръководителят на българо-швейцарския проект за въвеждане принципите на дуалното обучение ДОМИНО („Дуално образование за модерните изисквания и нужди на обществото“) Петя Евтимова по време на съвместно заседание на три парламентарни комисии - по образование, по социална политика и по икономика.Дуалното обучение, при което учениците от включилите се професионални училища, едновременно учат и работят във фирми по специалността си, е довело до още един положителен ефект - тези професионални гимназии нямат проблем със запълването на местата в паралелките си след изпитите за прием в гимназиите, добави Евтимова.Тя подчерта, че с над 200 фирми и 2000 ученици в дуално обучение е добре държавата да се вслуша в предложенията на участниците в тази система. Бизнесът например поставя въпроса трябва ли да плаща здравни осигуровки на работещите ученици при положение, че държавата ги осигурява. Той има проблем и с получаването на разрешителни за работа на непълнолетните от инспекцията по труда - миналата година има 128 отказа. Фирмите питат още трябва ли учениците да имат право на платен годишен отпуск при тримесечна ваканция. Бизнесът предлага също учебните програми да се обновяват най-малко веднъж на пет години, да има и регистър на фирмите, които покриват дадени критерии, за да могат да имат правото да наемат ученици, които учат дуално.Министърът на образованието Красимир Вълчев, който участва в заседанието, коментира, че ако се изключи въпроса с уреждането на трудовите взаимоотношения, Министерството на образованието е готово да направи промените, които касаят обучението - регистъра на фирмите и актуализацията на учебните планове.\"Предпоставките за стартиране и разширяване на дуалното образование са налице. Трябва да се направят допълнителни промени, които да отстранят пречките пред по-нататъшното разрастване. Работна група работи по този въпрос и предложенията ще бъдат отправени до края на март\", посочи той.Той подчерта, че се подготвя прехвърлянето на обучението от финансирано от проектно във финансирано от бюджета, като се предвижда допълващо държавно финансиране, а идващото от швейцарска страна се концентрира в определени дейности, например учебни планове, но не да покрива преки разходи, като стипендии на учениците.Как точно ще бъде решен основният въпрос - с трудовите отношения на учениците в дуалната форма, не стана ясно въпреки участието в дискусията на министъра на труда и социалната политика Бисер Петков и зам.-министъра на икономиката Лъчезар Борисов.До края на март работна група да предложи варианти за законодателни изменения на депутатите, решиха 60-те депутати от трите комисии по предложение на председателя на комисията по образование и бивш зам.-министър на образованието Милена Дамянова.", "date": "2018.02.07", "title": "Ползите от дуалното обучение: Откакто работят, учениците ходят редовно на училище и даже не закъсняват"}
{"url": "http://www.novinite.bg/articles/156416/Tejka-katastrofa-s-TIR-blokira-dvijenieto-po-Trakiya", "text": "Товарен автомобил с ремарке се блъсна в средната разделителна мантинела на автомагистрала „Тракия“, съобщиха от полицията. Сигнал за катастрофирал ТИР е получен около 09:00 ч. Пътният инцидент е в района на 104-105-ти километър от автомагистрала „Тракия“ в платното по посока за Бургас. Тъй като товарният автомобил се е блъснал в средната разделителна мантинела на пътя, скоростните ленти и на двете платна – за София и Бургас, не могат да се използват. На място има пристигнали екипи на пожарната от Пловдив и Пазарджик, които предприемат действия за изваждане на водача на камиона. Служители на сектор „Пътна полиция“ при ОДМВР-Пазарджик регулират движението“. Водачите трябва да шофират с повишено внимание във въпросния участък.", "date": "2018.02.07", "title": "Тежка катастрофа с ТИР блокира движението по „Тракия“"}
{"url": "http://www.novinite.bg/articles/156421/Slabo-zemetresenie-v-Plovdiv", "text": "Земетресение с магнитуд 2,1 по скалата на Рихтер е регистрирано на територията на България, близо до Пловдив, пише БГНЕС.Земният трус е станал в 8.16 ч. тази сутрин с епицентър град Пловдив, с дълбочина 20 км, уточниха от Геофизичния институт на БАН. Няма данни за материални щети. ", "date": "2018.02.07", "title": "Слабо земетресение в Пловдив"}
{"url": "http://www.novinite.bg/articles/156430/Varnenci-pochetoha-118-ata-godishnina-ot-smartta-na-Kapitan-Petko-Vojvoda", "text": "С военен ритуал, заупокойна молитва и поднасяне на венци варненци почетоха 118-ата годишнина от кончината на Капитан Петко Войвода, съобщи БГНЕС.Известен като Капитан Петко войвода (Петко Киряков Калоянов), е български хайдутин и революционер. Роден е на 6 декември 1844 г в Доган Хисар (днес Гърция). Посвещава живота си на освобождението на българските тракийски земи и обединението им с България. Спечелва прозвището си капитан на о. Крит заради организаторските си качества и храбростта.През месец май 2011 година Петко Кирков Киряков – Капитан Петко Войвода - беше удостоен посмъртно със званието „Почетен гражданин на Варна“. В края на Руско-турската освободителна война Капитан Петко войвода гостува в Русия на ген. Скобелев по негова покана. Там генералът го представя ня император Александър II, като императорът му дава още веднъж званието \"капитан\" за участието във войната и го награждава с Георгиевски кръст за храброст. Подарява му също така имение в Киевска губерния. Около година Петко войвода прекарва в губернията, след което я продава и се връща в България. Но когато стъпил на българска земя, не му позволяват да продължи към целта му - Източна Румелия, затова остава за малко уж във Варна. Самият той се определя като \"заточеник във Варна\".През 1892 г. е заподозрян, че развива антистамболовска дейност и готви покушение срещу министър-председателя. Арестуван е и изтезаван лично от варненския градоначалник в подземията на Римската кула. Без съдебно дело и без присъда е заточен в стария турски участък до Римската кула до 1894 г. След като излиза, става учредител и член на настоятелството на тракийското дружество \"Странджа\", което той ръководи до последните си дни. На 7 февруари 1900 г умира от рак на стомаха. Погребан е в старите варненски гробища.", "date": "2018.02.07", "title": "Варненци почетоха 118-ата годишнина от смъртта на Капитан Петко Войвода"}
{"url": "http://www.novinite.bg/articles/156422/DPS-za-Patriotite-Tarsete-im-psihiatar-na-tezi", "text": "Предложените от ДПС промени в Закона за българското гражданство поскараха депутатите, а на някои бе препоръчано да отидат на психиатър. Промените бяха отхвърлени с 25 гласа \"за\", 46 \"против\" и 86 \"въздържал се\".В мотивите на законопроекта е посочено, че повече от 10 години след ратифицирането на Европейската конвенция за гражданство, която е в сила от 2006 г., Законът за българското гражданство съдържа дискриминационни разпоредби, обявени за недопустими от конвенцията. Законопроектът предвиждаше още да се промени принципът на издаване на българско гражданство. В настоящия момент е нужно лицето, което кандидатства за гражданство, да има жив или починал родител, български гражданин,  От парламентарната група на ДПС предложиха законът да не изисква родител, а \"възходящ български гражданин\", което значи, че това може да бъде баба или дядо.От парламентарната група на \"Обединени патриоти\" реагираха остро на предложението на ДПС.Депутатът от ОП Станислав Станилов заяви, че законопроектът няма нищо общо с \"правата и свободите\":Според Павел Шопов от групата на патриотите този законопроект на ДПС прекрачва \"червената граница на нетърпимост на българите\".Депутатът от ДПС Хамид Хамид изрази възмущение, че ДПС е определяна като \"турска партия\":", "date": "2018.02.07", "title": "ДПС за Патриотите: Търсете им психиатър на тези"}
{"url": "http://www.novinite.bg/articles/156432/Obvinen-za-izmami-pod-falshivo-ime-vav-Fejsbuk-iska-da-e-van-ot-aresta", "text": "Задържаният за интернет измама 38-годишен Милен С. иска да бъде пуснат от ареста. В моментатой е с наложена най-тежка мярка за неотклонение. Внесъл е искане тя да бъде изменена от \"задържане под стража\" в по-лека. Това съобщиха от съда.Мъжът е обвинен за това, че в периода от 1 декември 2016 година до 6 юни 2017 се е представял във Фейсбук под името Мария Василева и е успял да убеди четирима души да му преведат пари по банкова сметка. Средствата на \"красавицата\" трябвали, за да се прибере от Гърция в България.\"Мария Василева\" пишела в приложението \"Месинджър\" на състрадателните хорасърцераздирателни истории, че е без пари, телефонът й е счупен и не може да си позволи ремонт. Така обвиняемият успял да ги убеди да му преведат 1282 лева.Искането за изменение на мярката за неотклонение ще бъде гледано по-късно в сряда.", "date": "2018.02.07", "title": "Обвинен за измами под фалшиво име във Фейсбук иска да е вън от ареста"}
{"url": "http://www.novinite.bg/articles/156435/Protest-v-zashtita-na-Chernomorieto-sled-vetoto-na-prezidenta", "text": "Около 50 протестиращи срещу застрояването на северното ни Черноморие се събраха на задния вход на Народното събрание днес по обед, настоявайки да не бъдат приемани промените в Закона за посевите и земеделските земи. В тях демонстрантите виждат вратичка за строителство край морето.В петък президентът Румен Радев наложи вето на законопроекта и върна за ново обсъждане в парламента промените. Те предвиждат на собствениците на земеделски земи, които през последните години са били със сменено предназначение, да бъде разрешено да поискат препотвърждаване на разрешенията. Става дума за 13 800 заявления за промяна на предназначението на ниви, близо 1800 от тях са в зона от 2 км, граничеща с плажовете. Протестиращите, сред които бяха Тома Белев от \"Асоциация на парковете\" и столичният общински съветник Марта Георгиева, казаха, че разчитат на съвестта на депутатите и на клетвата им, че ще спазват Конституцията. Те поискаха оставката на екоминистъра Нено Димов.", "date": "2018.02.07", "title": "Протест в защита на Черноморието след ветото на президента"}
{"url": "http://www.novinite.bg/articles/156415/Tarseneto-na-imoti-shte-izprevari-predlaganeto-prez-2018-g", "text": "Настоящата 2018 ще бъде много подобна на 2017, когато търсенето значително нарасна и изпревари предлагането. Това коментира Полина Стойкова, изпълнителен директор на Bulgarian Properties, пред Bloomberg TV Bulgaria.„В момента имаме едно наваксване на предлагането от страна на новото строителство. Но все още има една голяма група купувачи, които са на пазара и които не се задоволили потребността си да закупят имот или да инвестират. Така че предстои много интересна и динамична година“.По думите ѝ имотният пазар в момента се развива основно от местното търсене, а то се движи и от икономическия подем, ръста на доходите и достъпното банково финансиране.„Ако погледнем обратно към 2006-2007, ще видим, че имаше годишни нараствания за тримесечията в рамките на 30-50% за София, което са безумни нива. В момента пазарът се движи с едни темпове около 10%“, добави още Стойкова.", "date": "2018.02.07", "title": "Търсенето на имоти ще изпревари предлагането през 2018 г."}
{"url": "http://www.novinite.bg/articles/156426/Stolichna-obshtina-poluchi-Antichna-Serdika-za-10-godini", "text": "Министерският съвет предостави на Столична община стопанисването в следващите 10 години на античния културно-комуникационен комплекс „Сердика“. Решението създава условия за реставрация, експониране, управление и поддържане на обекта и развитие на културния туризъм. Дейностите, свързани с опазване на културната ценност и осъществяването на научни, културни, образователни и туристически дейности, ще се извършват в съответствие със Закона за културното наследство от археологически или специализиран исторически музей в София, съобщиха от Дондуков 1. Комплексът бе открит през април 2016 година. През 2015 пък реставрацията на „Сердика” бе временно прекратена с разпореждането е на министъра на културата тогава Вежди Рашидов. Причината бе бурна дискусия в социалните мрежи за възраждането на останките с червени тухли, бетон и т. н. Зам.-кметът на София Тодор Чобанов заяви тогава, че Столична община също има забележки по реставрацията и изпълнението на проекта. \"Желаният резултат е твърде далеч от това, което може да се види сега. Визията на новите материали трябва да бъде променена, а за целта може да се използват подходящи химикали и други способи\", отбеляза Чобанов, който е археолог по образование. Сега Столична община получава комплекс \"Сердика\" официално. Ще проучват за археологически находки и край ДевняПравителството учреди в полза на „Електроенергиен системен оператор“ ЕАД безвъзмездно право на ползване за срок от една година върху поземлен имот от 100 кв. м в горска територия край Девня. Той се предоставя за извършване на теренни проучвания и консервация на археологически ценности преди изграждането на далекопроводна мрежа. Проучванията се налагат във връзка с появили се данни, че на терена е възможно да има находки. ", "date": "2018.02.07", "title": "Столична община получи Антична Сердика за 10 години"}
{"url": "http://www.novinite.bg/articles/156417/Hamid-Hamid-Nyama-konflikt-na-interesi-s-proektozakona-na-Peevski-za-mediite", "text": "В предложените промени в медийното законодателство от депутата на ДСП Делян Пеевски няма конфликт на интереси, въпреки че той притежава медии.Това коментира народният представител Хамид Хамид, който също е вносител на промените, в интервю за БНР.\"Делян Пеевски е народен представител, който иска прозрачност. Дали е собственик на медии, той си го е обявил в съответните декларации и не го крие. Срещу него обаче има редица внушения, че едва ли не притежава империя, което след приемане на тези текстове може би ще видите, че не е точно така. Няма конфликт на интереси, ако се цели пълна прозрачност на този бизнес\", каза Хамид Хамид.. Това каза в предаванетоДепутатът акцентира, че промените са по две основни направление. \"Първо, наред с доставчиците на медийни услуги, собствеността им, да се осветли тяхното финансиране и то това финансиране, което не е на пазарен принцип. Имам предвидвсяко финансиране, което е извън обичайните договори за реклама, срещу които има фактури и там контролът е от Националната агенция по приходите. Вече всички доставчици на онлайн услуги (разбира се, ако текстът бъде приет), ще декларират всяка година до 30 юни с нарочна декларация до Търговския регистър, който е публичен. Така ще излязат на светло всички тези плащания и всеки български гражданин ще може да разбере коя медия как се финансира\", обясни той.От думите му стана ясно, че според вносителите притеснително е финансирането на медии от фондации, грантове, плащане на ръка.Втората насока на законопроекта е свързана с пунктовете за разпространение на вестници и списания. \"Не е тайна, че ако дадено лице притежава значителен брой пунктове за разпространение на печатни издания, то той може по този начин да изкриви медийният пазар, така че с декларация до министъра на културата, до 31 януари всяка година тези разпространители ще обявят своя действителен собственик, както и броя крайни пунктове, в които разпространяват медийни издания. Ако се установи повече от една трета от всички пунктове притежание на едно лице, министърът на културата ще препраща тази информация до КЗК, която да предприема съответните антимонополни действия\", каза Хамид Хамид.Вносителите смятат, че законодателството изостава по отношение на онлайн медиите, затова е редно и те да попаднат под контрола на заонодателя.", "date": "2018.02.07", "title": "Хамид Хамид: Няма конфликт на интереси с проектозакона на Пеевски за медиите"}
{"url": "http://www.novinite.bg/articles/156414/12-chasa-bez-voda-v-Gnilyane-dnes", "text": "\"Софийска вода\" временно ще прекъсне водоснабдяването в част от гр. Нови Искър днес, съобщиха от дружеството. Причината е монтаж на спирателни кранове на ул. „Христо Ботев“ в кв. „Гниляне“, където вода няма да има от 9 до 21 часа. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Христо Ботев“ на площада.Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 121 21 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx .“Софийска вода” АД предварително се извинява на своите клиенти за причинените временни неудобства!Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2018.02.07", "title": "12 часа без вода в Гниляне днес"}
{"url": "http://www.novinite.bg/articles/156427/Otpuskat-31-mln-leva-na-BDJ", "text": "Правителството одобри допълнителни плащания от централния бюджет към Министерството на транспорта, информационните технологии и съобщенията в размер на 30 946 000 лв.Сумата ще бъде предоставена на „Холдинг БДЖ“ ЕАД като възмездна финансова помощ, която следва да бъде възстановена до 28 декември 2020 г., предаде репортер на БГНЕС.Средствата се предоставят на холдинга за погасяване на задължения по Втория облигационен заем, сключен през 2007 г.", "date": "2018.02.07", "title": "Отпускат 31 млн. лева на БДЖ"}
{"url": "http://www.novinite.bg/articles/156440/Smeniha-rakovodstvoto-na-stolichno-policejsko-upravlenie", "text": "Цялото ръководство на столичното Четвърто РУП е сменено, съобщава БНР.Началникът Теменужка Капчина е преназначена на нова длъжност в Главна дирекция \"Национална полиция\".На мястото на нейниуя заместник Теодор Тасев сяда Делян Гешев, който до момента е бил началник на Криминална полиция в полицейското управление.Сменен е и началникът на разследващото звено в Районното Аделина Малакова.Засега не е ясно кой ще бъде новият началник на Районното управление на полицията. Не са обявени и причините за масовата рокада.", "date": "2018.02.07", "title": "Смениха ръководството на столично полицейско управление"}
