{"url": "http://www.novinite.bg/articles/157214/NOI-s-informaciya-za-pensiite", "text": "Националният осигурителен институт (НОИ) информира, че пенсионерите, получаващи добавка по чл. 9 от Закона за политическа и гражданска реабилитация на репресирани лица, ще получат плащане в увеличен размер през март т.г. Заедно с новия размер на добавката ще бъдат изплатени и сумите за доплащането на разликата в размера за месеците януари и февруари 2018 г. Промяната в размера на добавката се извършва, считано от началото на 2018 г., и е следствие от изискването тя да се изчислява като процент от средната пенсия за осигурителен стаж и възраст, определена от НОИ за предходната година. Средната пенсия за 2017 г. е 376,06 лева при 361,96 лева през 2016 г., което именно налага преизчисляване на размера на добавката. Това ще се отрази на пенсиите на над 8 800 лица, получаващи добавки като репресирани у нас. Изплащането на пенсиите през този месец ще се извърши в нормативно установените срокове – от 7 до 20 март. Изплащането чрез пощенските станции ще се извършва съобразно изготвен график, предварително обявен във всяка от тях. Преводите по сметките на пенсионерите, които получават пенсиите си по банков път, ще бъдат извършени на 7 март 2018 г.", "date": "2018.03.02", "title": "НОИ с информация за пенсиите"}
{"url": "http://www.novinite.bg/articles/157222/Vnimavajte-Opasnost-ot-poledici-prez-sledvashtite-dni", "text": "Поради очакваната рязка промяна в метеорологичните условия, започналото снеготопене и валежите от дъжд в следващите дни, Агенция \"Пътна инфраструктура\" апелира шофьорите да карат изключително внимателно и със съобразена скорост. Има опасност от поледици, съобщиха от Агенцията. Настилките се обработват постоянно, но за безопасността на пътуващите при сериозна промяна в условията за пътуване, АПИ и \"Пътна полиция\" ще спират движението на всички превозни средства в участъците с опасност от поледици.", "date": "2018.03.02", "title": "Внимавайте! Опасност от поледици през следващите дни"}
{"url": "http://www.novinite.bg/articles/157213/Loshi-sa-usloviyata-za-turizam-v-planinite", "text": "Лоши са условията за туризъм в планините, съобщиха от Планинската спасителна служба (ПСС) при БЧК. Температурите варират от 0 до минус 3-4 градуса. По билата духа силен до ураганен вятър с преминаваща мъгла. Курортите и лифтовите съоръжения работят, съобразно метеорологичните условия. Данни за инциденти за последното денонощие няма.Максимална степен на лавинна опасност е обявена в Рила. От навалелия около метър нов сняг в планината има опасност от лавини, които може да се окажат фатални за неподготвени туристи, предупредиха от спасителния отряд в Дупница. На хижа „Иван Вазов“ снежната покривка е около 2 метра. За да се придвижват туристи до хижа „Ловна“, са направени тунели, а на хижа „Пионерска“, която се намира на 1540 м надморска височина, непосредствено над Паничище, е навалял около 1 м сняг, пише struma.bg.", "date": "2018.03.02", "title": "Лоши са условията за туризъм в планините"}
{"url": "http://www.novinite.bg/articles/157223/Prohodat-Predela-e-zatvoren-za-kamioni-zaradi-snegovalej", "text": "Отново сняг и опасност от поледици през следващите дни. . Пропускат се микробуси и леки коли.Движението се контролира от екипи на Пътна полиция. Притеснението им е, че част от шофьорите на тежкотоварните автомобили ще са неподготвени за тежките зимни условия и ще тръгнат да изкачват прохода без вериги.Това от своя страна ще предизвика задръстване, тъй като много хора ще тръгнат към зимните курорти заради предстоящите три почивни дни.. На места пътищата са заснежени въпреки постоянното почистване.", "date": "2018.03.02", "title": "Проходът \"Предела\" е затворен за камиони заради снеговалеж"}
{"url": "http://www.novinite.bg/articles/157226/Nacionalniyat-istoricheski-muzej-s-vhod-svoboden-na-3-i-mart", "text": "По случай Националния празник на България 3 март (събота) Националният исторически музей (НИМ) обявява вход свободен, съобщиха от музея. Посетителите ще могат да разгледат изложбата „Знаци на свободата и героизма”, посветена на 140-годишнина от Освобождението на България, която се открива същият ден, в 11,00 часа.НИМ ще e отворен за посетители от 09:00 до 17:30 часа.", "date": "2018.03.02", "title": "Националният исторически музей с вход свободен на 3-и март"}
{"url": "http://www.novinite.bg/articles/157231/API-Shoforite-da-karat-vnimatelno", "text": "Поради очакваната рязка промяна в метеорологичните условия, започналото снеготопене и валежите от дъжд в следващите дни, Агенция „Пътна инфраструктура“ апелира шофьорите да карат изключително внимателно и със съобразена скорост. Има опасност от поледици.Настилките се обработват постоянно, но за безопасността на пътуващите при сериозна промяна в условията за пътуване, АПИ и „Пътна полиция“ ще спират движението на всички превозни средства в участъците с опасност от поледици.", "date": "2018.03.02", "title": "АПИ: Шофьорите да карат внимателно!"}
{"url": "http://www.novinite.bg/articles/157236/Magistrala-Botevgrad-Vidin-vse-pak-shte-ima", "text": "Магистрален път в Северозападна България от Видин до Благоевград ще има. За това се разбраха на среща в Министерски съвет днес премиерът Бойко Борисов и регионалният министър Николай Нанков с протестиращите от региона. Още в сряда исканията на местните ще бъдат изпълнени на заседание на Министерския съвет, когато ще бъде прието решение за изграждането на пътя и тунел под Петрохан. \"Тук коментираме за изцяло ново трасе, за изцяло нови габарити, в някои от участъците ще бъде скоростен път, в други с автомагистрални габарити\", заяви Николай Нанков.Той коментира, че след изграждането на \"Дунав мост 2\" пътят е отеснял и във възможно най-кратки срокове правителството ще приеме решение.На Министерски съвет още в сряда ще се вземе решение с конкретни срокове и ангажименти за изграждането на Коридор № 4 в участъка от Ботевград до Видин, по протежението на път Е-79. Те ще бъдат индикативни, тъй като много от процедурите не зависят от волята на възложителя, на министерството и на Министерски съвет. Ще приемем решение, което да даде яснота в какви времеви рамки ще приключим проекта, говорим за цялостното приключване през 2022 г. в най-тежките участъци Ботевград-Мездра и Видин-Ружинци, може би ще го разширим и до Монтана като по-тежък участък\", заяви Николай Нанков. Росица Кирова от Гражданската инициатива за магистрала до Видин и тунел под Петрохан съобщи, че обявеният за 3 март протест ще се случи, но под формата на събитие-честване на празника. Дошлите в Министерския съвет протестиращи от Видин благодариха на премиера за изразената воля, че ще има гаранции за хората от Северозападна България.", "date": "2018.03.02", "title": "Магистрала Ботевград - Видин все пак ще има"}
{"url": "http://www.novinite.bg/articles/157235/Pedica-darjavni-glavi-pozdraviha-Radev-po-povod-Treti-mart", "text": "Президентът Румен Радев получи поздравителна писма от редица държавни глави по повод предстоящото отбелязване на Националния празник на България – 3 март. Писма до българския държавен глава изпратиха президентите и държавните ръководители на Руската федерация, САЩ, Френската република, Федерална република Германия, кралицата на Обединеното кралство Елизабет II, кралят на белгийците Филип, на Италианската република, на Република Австрия, папа Франциск, президентите на Република Сърбия, Република Турция, Република Южна Африка, Социалистическа република Виетнам, Държавата Палестина, кралят на Саудитска Арабия Салман бин Абдулазиз Ал Сауд, и много други.„Приемете сърдечни поздравления по случай знаменателната дата – 140-ата годишнина от Освобождението на България от османско иго“, заявява в писмото си президентът на Руската федерация . „В тези дни ние споменаваме за подвизите на руските войници и българските опълченци, сражавали се рамо до рамо на Шипка и при Плевен. Благодарение на тяхното мъжество, твърдост и саможертва беше възстановена древната българска държавност“, се казва още в писмото на руския президент. Владимир Путин изразява своята увереност, че общите исторически традиции, трайните връзки на приятелство и взаимопомощ, културната и духовна близост ще бъдат и занапред надеждна основа за развитието на всестранното сътрудничество между двете държави.„От името на народа на Съединените американски щати поздравявам българския народ с годишнината от Освобождението на Българя – 3 март“, се казва в писмото на президента на САЩ . „България е важен съюзник в НАТО и ние ценим нашето продължително сътрудничество и приятелство. Бихме искали да изразим своята признателност за приноса на България в рамките на международната коалиция в Афганистан, както и да поздравим България за нейното първо председателство на Съвета на Европейския съюз“, заявява още Доналд Тръмп.„По повод Националния празник на Република България имам удоволствието от името на френския народ да отправя към Вас и Вашите съграждани моите искрени поздравления. Щастлив съм от качеството на политическия диалог между нашите две страни, който отваря път към активизиране на двустранните ни отношения във всички области от взаимен интерес“, заявява в писмото си до българския държавен глава, президентът на Френската република. Президентът Макрон потвърждава подкрепата на Франция за българското председателство на Съвета на ЕС и подчертава, че трябва да продължим да развиваме заедно дневния ред за закрила и сближаване, за да постигнем напредък по пътя към една суверенна, единна и демократична Европа, способна да заеме пълноценно полагащото й се място на международната сцена.Федералният президент на Федерална република Германия Франк-поздравява най-сърдечно президента Румен Радев и българските граждани по случай Националния празник на Република България.„За мен е много важно да развием тясното и приятелско партньорство между нашите две страни – особено в контекста на настоящите и бъдещите предизвикателства в Европа, с които можем да се справим само заедно. За да можем да формираме бъдещето на нашия континент, трябва да засилим единството и солидарността между страните-членки на Европейския съюз, както малки, така и големи, на Изток и на Запад. Приветствам активната роля на България като председател на Съвета на Европейския съюз“, заявява германския президент. Франк-Валтер Щайнмайер подчертава, че България и занапред може да разчита на подкрепата на ФРГ за осъществяването на реформи в областта на правовата държава.„Честването на Националния празник на България ми предоставя приятната възможност да Ви поднеса най-искрени поздравления от името на италианския народ и лично от мое име“, заявява президентът на Италианската република . „Нашата среща през юли м.г. потвърди отличните приятелски отношения между София и Рим. Страните ни, свързани от искрено приятелство, осъществяват плодотворно сътрудничество, както на двустранно, така и на европейско ниво“, се казва в писмото на италианския президент. Серджо Матарела заявява също така, че България и Италия са призвани да работят заедно и с решимост, за да може Европейският съюз – благодарение също и на успешната дейност, която София осъществява по време на своето шестмесечно председателство – да укрепи способността си за посрещане на глобалните предизвикателства и изискванията на този специфичен етап от процеса на интеграция, включващ разширяването на съюза към страните от Западните Балкани.„По повод Националния празник на България за мен е огромно удоволствие да отправя моите най-топли поздравления“, заявява федералният президент на Република Австрия Александър Ван дер Белен. „Беше удоволствие да присъствам на Новогодишния концерт на Виенската филхармония с Вас и Вашата съпруга и очаквам да посетя София и Русе през месец май“, се казва още в писмото на австрийския президент.По случай Националния празник на Република България, от името на гражданите на Сърбия и лично от свое име, сърдечните си поздравления отправя президентът на Република Сърбия Александър Вучич. Президентът Вучич изразява искрените си пожелания за прогреса на България, за благополучието на нейните граждани и подчертава, че Република Сърбия високо цени подкрепата на страната ни в процеса на европейска интеграция, както и усилията за поставяне на процеса на разширяване на ЕС като приоритет на българското председателство на Съвета на ЕС.Президентът на Република Турция Реджеп Тайип Ердоган отправя по повод Националния празник на Република България, от името на турската нация и от свое име, най-сърдечни поздравления към българския държавен глава и целия български народ. „Вярвам, че приятелските и съседски отношения между Турция и България, черпещи сили от съюзническите ни връзки в НАТО, в предстоящия период ще се развиват по начин, който ще допринесе за просперитета и стабилността на нашите страни и регион. Вярвам и че съществуващото на всички нива сътрудничество между страните ще се развие още повече чрез осъществяването на взаимни посещения“, се казва в писмото на турския президент.Президентът на Социалистическа република Виетнам Чан Дай Куанг пожелава от името на държавното ръководство и на виетнамския народ благоденствие и просперитет на българския народ по случай националния празник на Република България. „За мен е удоволствие да отбележа, че традиционните приятелски отношения и многостранно сътрудничество между нашите страни активно се развиват, изградени на основата на взаимно доверие, уважение и разбирателство през изминалите близо 70 години“, подчертава в писмото си президентът Чан Дай Куанг.„Изпращам своите поздравления и най-добри пожелания на Ваше превъзходителство и на Вашите сънародници по повод Националния празник на България. Спомняйки си за нашата среща във Ватикана през май и молейки се, че българския народ ще укрепи своята служба за общото добро, от все сърце призовавам Всемогъщия Бог да благослови тази нация“, се казва в поздравлението на.„За мен е огромно удоволствие да изпратя на Ваше Превъзходителство моите най-топли поздравления по случай отбелязването на Вашия Национален празник, както и моите най-добри пожелания за благоденствие и щастие на българския народ през годината“, се казва в поздравлението на Н.В. кралицата на Обединеното кралство Великобритания и Северна Ирландия „Отбелязването на Националния празник на Република България ми дава възможност да изразя на Ваше Превъзходство моите топли поздравления, както и моите пожелания за щастие и здраве на Вас и на вашите сънародници“, се казва в поздравителното писмо на Н.В. Филип, крал на белгийците. Крал Филип заявява, че посещението на българския държавен глава в Брюксел е допринесло допълнително за задълбочаването на отношенията между нашите две страни в духа на приятелството и реципрочното сътрудничество.„По повод Националния празник на Вашата страна имам удоволствието да отправя от свое име и от името на правителството и народа на Саудитска Арабия най-искрените ни поздравления и благопожелания към Вас за крепко здраве и щастие, както и благопожеланията ни към правителството и народа на Република България за по-нататъшен прогрес и благоденствие.“, заявява крал на Кралство Саудитска Арабия.", "date": "2018.03.02", "title": "Педица държавни глави поздравиха Радев по повод Трети март"}
{"url": "http://www.novinite.bg/articles/157240/Otkriha-pametnik-na-polk-Boris-Drangov-vav-Voenna-akademiya", "text": "Тази сутрин на тържествена церемония в столицата беше открит паметник на полковник Борис Дрангов. На събитието присъстваха президентът, военния министър, кметът на София, както и председателят на Народното събрание. С падане на колене и едноминутно мълчание всички почетоха паметта на полковник Дрангов. Сред първите, които поставиха венци и цветя пред паметника на бележития български пълководец, бяха и неговите наследници, предаде БНТ. След десетилетия опити да бъде издигнат паметник на полковник Дрангов днес мечтата им стана реалност. \"Сега особено съм много развълнувана, защото се сбъдва една мечта на семейството, не само на армията да се увековечи неговата памет\", сподели внучката на полковника Райна Дрангова.Историята ще запомни полковник Дрангов като блестящ стратег и голям военен теоретик. След себе си пълководецът оставя вечния призив за любов към Родината.В речта си президентът Румен Радев определи великия пълководец като еталон за родолюбие, храброст, мъжество и висок морал.В изказването си Радев подчерта, че полковник Дрангов олицетворява силния, непреклонен дух на българите и е водач, когото българският войник следва с безрезервна отдаденост и без страх. Българската армия помни хиляди доблестни офицери, но делото на полковник Дрангов се откроява в нейната славна история и огрява със своята светлина и днес, заяви още държавният глава.\"Освен наследството, което този достоен български офицер ни оставя в сферата на военното дело, полковник Дрангов ни завеща и пламенни, нравствени напътствия“, посочи Румен Радев. Президентът припомни и  вдъхновяващите слова на великия воин \"В смъртта няма нищо страшно, защото е сладко да се мре за България\" и \"България има нужда от сърцати юнаци и честолюбиви войници, които не от смърт, а от позор се боят\".", "date": "2018.03.02", "title": "Откриха паметник на полк. Борис Дрангов във Военна академия"}
{"url": "http://www.novinite.bg/articles/157218/Ledeni-visulki-zastrashavat-stolichani", "text": "С топенето на снега идва и опасността от падащи висулки. Ежедневно Столичната община получава между 20 и 30 сигнала за опасни ледени образувания.Аварийните екипи на общината и пожарната са отговорни за почистването на висулките около обществени сгради, училища, детски градини и пешеходни зони. Длъжни са да обработват и подлезите. Частните имоти обаче трябва да се чистят от собствениците.Сигнали за опасни висулки се подават на телефон 112.", "date": "2018.03.02", "title": "Ледени висулки застрашават столичани"}
{"url": "http://www.novinite.bg/articles/157241/Ruskiyat-patriarh-kacna-v-Sofiya", "text": "Московския и на цяла Русия патриарх Кирил кацна на летището в София. Лично вицепрезидентът Илияна Йотова посреща делегацията на патриарха. Много се радвам да стъпя на гостоприемната и близка до сърцето ми българска земя, да се срещна със събратята ми - Негово Светейшество патриарх Неофит, духовенството и вярващият български народ, бяха първите думи на руския патриарх в София. Идвам в България с много светло чувство и радост от предстоящите срещи, добави патриарх Кирил. „За нас е голяма чест присъствието и участието на патриарх Кирил в честването на Националния празник на България - 3 март и в честванията на 140 години от края на Освободителната Руско-турска война“, заяви от своя страна вицепрезидентът Илияна Йотова. „Ние, българите, добре помним и познаваме нашата история. Добре съзнаваме голямата роля на руското духовенство и Руската Православна църква през онези тревожни събития през 1877-1878 г., когато благодарение на Православната църква беше подготвен руският народ за участие в тази Освободителна война“, посочи Йотова. Съзнаваме, че свободата дойде на крилата на духовната подкрепа на Руската църква и на героите от бойните полета по време на войната, каза още вицепрезидентът, цитирана от БГНЕС. От летището Руският патриарх Кирил отива към Синодалния параклис „Св. Цар Борис-Михаил”, където ще бъде посрещнат от Българския патриарх Неофит заедно с митрополитите членове на Св. Синод и епископите. На 3 март Московския и на цяла Русия патриарх Кирил ще се срещне и с министър-председателя Бойко Борисов.", "date": "2018.03.02", "title": "Руският патриарх кацна в София"}
{"url": "http://www.novinite.bg/articles/157228/Razgranichiha-pet-tipa-diabet", "text": "Учени от Швеция и Финландия са разграничили пет типа диабет, давайки надежда за по-точна диагностика и специфично ориентирано лечение, съобщават Би Би Си и в. \"Дейли експрес\". Традиционно диабетът се разделя на тип 1 и тип 2. Медицинската класификация на заболяването не е осъвременявана от 20 години. Диагностиката продължава да се базира основно на измерването на нивата на кръвната захар, отбелязва в. \"Дейли експрес\". Диабет тип 1 е автоимунно заболяване и обикновено се проявява в детска възраст. Характеризира се с дефицит на инсулин, причинен от автоимунни процеси, при които тялото атакува инсулиновите фабрики - бета-клетките. Диабет тип 2 масово се смята за заболяване, свързано с некачествен начин на живот. Болестта се проявява в по-късна възраст и се характеризира с недостатъчно производство на инсулин в резултат на повишените нужди от хормона при затлъстяване и резистентност към него. Настоящото изследване, публикувано в сп. \"Lancet Diabetes and Endocrinology\", \"обрисува\" доста по-сложна картина. За целите му специалисти от университета на Лунд в Швеция и Института за молекулярна медицина във Финландия са анализирали данни от четири кохортни проучвания, обхванали 14 775 души, наскоро диагностицирани с диабет. Специалистите са проучили шест показателя, отразяващи ключови аспекти на различните типове на заболяването - развитие, лечение и поява на усложнения. На базата на получените резултати специалистите са разграничили пет клъстера (групи) диабет, обхващащи три тежки и две леки форми на заболяването: Група 1 - тежък автоимунен диабет с характеристики на класическия диабет тип 1. Болестта се проявява в ранна възраст при привидно здрави индивиди, чиято имунна система обаче ги прави неспособни да произвеждат инсулин. Група 2 - тежък инсулинодефицитен диабет. При тази форма на заболяването при пациентите първоначално се наблюдава сходство с болните от диабет тип 1 - те са млади, със здравословно тегло и не могат да произвеждат инсулин. При тях обаче имунната система функционира нормално. Според настоящата класификация пациентите от тази група ще бъдат диагностицирани с диабет тип 2 поради отсъствието на автоимунно заболяване. Авторите на изследването допускат, че при въпросните индивиди проблемът се дължи на неправилно функциониране на бета-клетките. Група 3 - тежък инсулинорезистентен диабет. Пациентите в повечето случаи са с наднормено тегло и произвеждат инсулин, но тялото им не реагира на хормона. Група 4 - лек диабет, свързан със затлъстяване. Тази форма е наблюдавана при пациенти със сериозно затлъстяване, които обаче метаболитно са по-близо до нормалното състояние в сравнение с тези от група 3. Група 5 - лек диабет, свързан с възрастта. Пациентите развиват симптоми на по-късна възраст в сравнение с индивидите от останалите групи и заболяването протича по-леко. Специалистите отбелязват, че изследването е важна крачка напред към по-прецизна диагностика и персонализирано лечение, съобразено със специфичните характеристики на всяка от формите на заболяването и предпазване от усложнения, които варират според причисляването към дадена група.", "date": "2018.03.02", "title": "Разграничиха пет типа диабет"}
{"url": "http://www.novinite.bg/articles/157210/Dneven-horoskop-za-2-mart", "text": "Трябва да забавите темпото малко. Нито вие се чувствате добре, нито хората около вас. Вие можете много лесно да се приспособявате, така че направете промяна, не е страшно.Днес сънищата ви са много по-привлекателни от реалността, но не се притеснявайте, има и такива дни. Просто се откъснете от всичко и всички и вярвайте, че утре ще бъде по-добре.От прекалено много време ви се трупат всякакви неща и вече е време да се отървете от тях. Поговорете с някой близък, на когото имате доверие, за да споделите всичко, което ви тормози.Ако сте представител на някой от останалите зодиакални знаци, можете да намерите своя дневен хороскоп .", "date": "2018.03.02", "title": "Дневен хороскоп за 2 март"}
{"url": "http://www.novinite.bg/articles/157212/Nameriha-martav-maj-v-Plovdiv", "text": "Мъж е намерен мъртъв върху капак на кола в района край областната управа в Пловдив.Сигналът е от тази сутрин на тел. 112.В момента тече оглед в присъствието на съдебен лекар.Изясняват се обстоятелствата около инцидента и самоличността на мъжа, който е на видима възраст около 40 години. ", "date": "2018.03.02", "title": "Намериха мъртав мъж в Пловдив"}
{"url": "http://www.novinite.bg/articles/157225/Otkriyatiyat-na-kapaka-na-kola-v-Plovdiv-e-ubit", "text": "Мткритият върху капак на кола мъртъв мъж се е опитал да открадне фар от същия автомобил, по информация на \"24 часа\".Престъплението е извършено на метри от Областната управа на Пловдив и е заснето от камерите на сградата.Тялото е било облегнато върху капака на колата, като по него е имало кръв. В момента полицията гледа записите от камерите. От тях ставало ясно, че убийството е извършено след полунощ.Шефът на полицията старши комисар Илков категорично отказва подробности по случая. По думите му, самоличността на жертвата все още се изяснява. По неофициална информация мъжът е бил намушкан. Образувано е досъдебно производство.", "date": "2018.03.02", "title": "Откриятият на капака на кола в Пловдив е убит"}
{"url": "http://www.novinite.bg/articles/157238/Ogranicheno-dvijenie-v-stolicata-zaradi-Nacionalniya-praznik", "text": "За времето от 22.00 часа на 02.03.2018 г. до 05.00 часа на 03.03.2018 г. ще се извърши почистване от сняг и лед на пространството при пл. „Народно събрание”, бул. „Цар Освободител” от бул. „Васил Левски” до ул. „Г.С. Раковски“ и площада пред сградата на администрацията на Президента на Република България.Няма да се допускат ППС-та до приключване на дейността, но не по-късно от 05:00 часа на 03.03.2018 г.„Център за градска мобилност” ЕАД ще осигури специализирана техника за принудително преместване на паркирани ППС от пространството около паметника на „Цар Освободител“ и пл. „Народно събрание“, с цел осигуряване на качествено снегопочистване, събиране и извозване на натрупания сняг.Начало на принудителното преместване на ППС от 22:00 часа на 02.03.2018 г.Забранява се престоят и паркирането на пътни превозни средства, както следва:От 14.00 часа на 02.03.2018 г. до отпътуването на делегацията на 04.03.2018 г. по ул. „Ген. Гурко” между ул. „Александър І” и ул. „Дякон Игнатий”.От 07.00 до 13.00 часа на 04.03.2018 г.:От 07.00 до 13.00 часа на 04.03.2018 г. се забранява влизането на пътни превозни средства по ул. „Оборище” между бул. „Васил Левски” и ул. „Г.С.Раковски”.„Център за градска мобилност” ЕАД ще осигури специализиран автомобил за принудително преместване на паркирани в нарушение автомобили, само по нареждане на отдел „Пътна полиция” при СДВР, за времето и мястото посочени по-горе, съгласно чл.171, т.5 от Закона за движението по пътищата.", "date": "2018.03.02", "title": "Ограничено движение в столицата заради Националния празник"}
{"url": "http://www.novinite.bg/articles/157220/Ogranicheniya-i-promeni-v-dvijenieto-prez-Shipka", "text": "Ограничения и промени на движението през Шипка, заради честването на 3 март утре.От 20 часа тази вечер до 18 часа утре се забранява преминаването през Шипченския проход и се пренасочва към Прохода на Републиката.Ограничението не важи за организирания автобусен транспорт.", "date": "2018.03.02", "title": "Ограничения и промени в движението през Шипка"}
{"url": "http://www.novinite.bg/articles/157232/Spipaha-nelegalni-migranti-na-Kulata", "text": "41 нелегални мигранти са задържани от гранични полицаи на ГКПП \"Кулата\" тази сутрин.Те са намерени в румънски тир при влизането му от Гърция в България, съобщиха от \"Гранична полиция\".Задържаните са на различна възраст, между тях има и деца. По техни признания са от Афганистан. Всичките са транспортирани до Петрич. Предстоят процесуално-следствени действия.Шофьорът на румънския камион също е задържан.", "date": "2018.03.02", "title": "Спипаха нелегални мигранти на \"Кулата\""}
{"url": "http://www.novinite.bg/articles/157221/Priklyuchi-proverkata-na-Specializiraniya-otryad-v-MVR", "text": "Приключила е проверката на ръководството на Специализирания отряд за борба с тероризма, назначена след отворено писмо на барети, които сигнализираха за нарушения, шуробаджанащина и саморазправа с неудобни служители.Вътрешният министър Валентин Радев каза пред журналисти в парламента, че шефът на отряда Георги Гайков ще бъде наказан, но ще остане на поста си.Валентин Радев - министър на вътрешните работи: Видял съм какви са наказанията и нарушенията и на Гайков, и надолу по веригата. Има нарушения административни и ще бъде наказан от мен Гайков с неповишаване, предполагам, че това ще остане, неповишаване в следващо звание. Гайков си остава там, сега ще направим може би някакво преструктуриране, там не може да има взаимоотношения, каквито са съществували преди това, защото сигналът е точно такъв - взаимоотношения в СОБТ, специалният отряд.", "date": "2018.03.02", "title": "Приключи проверката на Специализирания отряд в МВР"}
{"url": "http://www.novinite.bg/articles/157233/Razkriha-narkooranjeriya-v-Samokovsko", "text": "Наркооранжерия в Самоковско разкриха криминалисти на ГДНП, съобщиха от МВР. Операцията срещу наркопроизводството е проведена от служители на отдел „Криминална полиция” и отдел „Разследване на общата престъпност” в Главната дирекция „Национална полиция“. В хода й е претърсен район на територията на вилна зона „Ярема“, Самоковска община. При предприетите оперативни действия на адрес, ползван от 42-годишния Д.А., криминалистите открили помещение, пригодено за отглеждане на марихуана.В хода на последвалото претърсване там е намерено голямо количество зелена листна маса, както и суха растителна маса, поставена в буркани. Иззето е и модерно оборудване за отглеждане на марихуаната - лампи, вентилатори, трансформатори за електроенергия и три електронни везни. По случая е образувано досъдебно производство.Материалите са докладвани на наблюдаващия прокурор от Софийската окръжна прокуратура и под негово ръководство продължават активните действия по разследването.", "date": "2018.03.02", "title": "Разкриха наркооранжерия в Самоковско"}
{"url": "http://www.novinite.bg/articles/157217/Zabraniha-nad-200-pesni-v-Turciya", "text": "Турската държавна радио и телевизия /ТРТ/ забрани 208 песни заради съдържанието им. \"Според закона ТРТ има право да вземе мерки във връзка със съдържание, което включва нецензурирани изрази, алкохол, цигари и др.\", заяви турският вицепремиер и правителствен говорител Бекир Боздаг.Според него забраната на песните не е цензура, а означава, че телевизията си върши работата. \"И другите телевизии трябва да работят така\", категоричен е Боздаг. ТРТ потвърди, че сред забранените са 66 песни на кюрдски език. Ето и някои от заглавията на забранените песни: \"Аз съм пиян\", \"Чисто гол\", \"Земя на сълзи\", \"Тиранин\".", "date": "2018.03.02", "title": "Забраниха над 200 песни в Турция"}
{"url": "http://www.novinite.bg/articles/157208/Poreden-vzriven-bankomart-v-Sofiya", "text": "Петима души са задържани след преследване от полицията заради взривен банкомат през изминалата нощ в София. Инцидентът е станал на бул. „Рожен” в квартал „Илиянци”. Устройството е било в цветарски магазин. Сигнал е подаден в полицията около 5.15 часа.Полицията е причакала извършителите, които са се опитали да избягат. След преследване те са арестувани в Ихтиман.", "date": "2018.03.02", "title": "Пореден взривен банкомарт в София"}
{"url": "http://www.novinite.bg/articles/157237/Evropa-prodaljava-da-e-v-plen-na-zimata", "text": "Европа продължава да е в ледената прегръдка на зимата. От началото на седмицата жертви на лошото време са най-малко 55 души в различни държави. Минусовите температури и обилният снеговалеж са причина за транспортния хаос на Стария континент. Влаковете се движат с големи закъснения, а стотици полети са отложени.Арктическият фронт, който медиите нарекоха \"Звярът от изток\" или \"Сибирска мечка\" се застъпи с бурята с нежно име \"Емма\", което допълнително усложни обстановката. И през почивните дни обстановката ще остане критична, сочат прогнозите.А отвъд Океана - поройни дъждове и ураганен вятър в североизтночните части на САЩ. На месата е обявена задължителна евакуация. Властите предупредиха, че са възможни прекъсвания на електроподаването. На пътя на бурята са щатите от Мейн до Северна Каролина.", "date": "2018.03.02", "title": "Европа продължава да е в плен на зимата"}
{"url": "http://www.novinite.bg/articles/157205/SU-organizira-mejdunarodna-nauchna-konferenciya-Balkanite-i-Evropa-", "text": "Историческият факултет на Софийския университет \"Св. Климент Охридски\" организира от днес до 4 март международната научна конференция \"Балканите и Европа в Източната криза (1875-1881 г.)\". Това съобщи пресцентърът на висшето училище. Форумът, който е част от програмата за честванията за 140-годишнината от Руско-турската освободителна война (1877-1878 г.) и за възстановяването на българската държавност, се финансира от Университетския комплекс по хуманитаристика \"Алма матер\". Официалното откриване на научния форум е от 11.00 часа в аулата на Софийския университет. В тридневната конференция ще участват учени и изследователи от Софийския университет, Българската академия на науките, Великотърновския университет \"Св. св. Кирил и Методий\", Националния военен университет \"Васил Левски\", Нов български университет, Руския държавен хуманитарен университет, Белградския университет, Института за славистични изследвания-РАН, Санкт-Петербургския исторически институт, Македонския научен институт, Института за военна история в Москва, Националния университет \"В. Н. Каразин\" в Харков, Университета в Нови Сад и от Историко-археологическия музей в град Азов. Докладите ще бъдат разпределени в няколко тематични секции - Балканските общества в навечерието на Източната криза; Европейското обществено мнение и Източната криза; Високата порта, реформите и Източният въпрос; Войната; България, Балканите и мира; Към нов международен ред; Паметта за войната. В 12.00 часа днес в Централното фоайе на Софийския университет ще бъде открита и съпътстващата документална изложба \"Възкресение на свободата\". Тя се организирана от архивите на България, на Руската федерация и Румъния, и може да бъде разгледана до 23 март.", "date": "2018.03.02", "title": "СУ организира международна научна конференция \"Балканите и Европа \""}
{"url": "http://www.novinite.bg/articles/157219/898-uchilishta-zatvoreni-zaradi-vremeto", "text": "Поради неблагоприятни метеорологични условия и влошена пътна обстановка в страната, към 11 часа днес, 2 март, не се провеждат учебни занятия в 898 училища. Най-много – 122 училища, са затворени в област Варна. 89 училища не учат в област Стара Загора. В област Плевен са затворени 83 училища, в област Велико Търново – 77, и в област Русе – 70 училища.Само в 1 училище в област Видин, 2 училища в област Пазарджик и в 5 училища в област Ямбол няма да се провеждат днес учебни занятия.От МОН съобщават и пълния списък на броя училища, които остават затворени и днес по области:Област Благоевград, община Якоруда – 5 училища. Община Бургас – 42 училища. Област Варна – 122 училища. Област Велико Търново - 77 училища. Област Видин – 1 училище. Област Враца – 33 училища. Област Добрич – 68 училища. Област Ловеч – 15 училища. Област Монтана – 7 училища. Област Пазарджик – 2 училища. Област Плевен – 83 училища. Област Пловдив – 25 училища. Област Разград – 59 училища. Област Русе – 70 училища. Област Силистра – 45 училища. Област Сливен – 10 училища. Област София-регион – 13 училища. Област Стара Загора – 89 училища. Област Търговище – 51 училище. Област Хасково – 11 училища. Област Шумен – 65 училища. Област Ямбол – 5 училища.", "date": "2018.03.02", "title": "898 училища затворени заради времето"}
{"url": "http://www.novinite.bg/articles/157201/Stolicata-chista-140-snegorina-rabotyat", "text": "Във връзка с зимната обстановка, продължаващи валежи и ниски температури през нощта в София са направени по две обработки със смеси срещу заледяване.Снегопочистващите машини са работили във всички 24 райони на Столична община приоритетно по трасетата на градския транспорт, опасни и стръмни участъци, Южната дъга на Околовръстен път, общински пътища, както и частично в основни улици в кварталите и вътрешно-квартални улици. 140 снегопочистващи машини са в готовност.Опесъчаване е извършено на планинските пътища във Витоша – \"Бояна - Златни мостове” и \"Драгалевци – Алеко”.Към момента градския транспорт се движи навсякъде по обичайните си маршрути.От Столичната община напомнят, че за днес е обявен \"жълт код” и ще има валежи при отрицателни температури.Шофьорите да използват автомобилите си оборудвани за движение при зимни условия и да шофират със съобразена скорост.В двата кризисни центъра на Столична община са настанени 188 души, останали без дом.Нуждаещите се получават подслон, храна и дрехи.", "date": "2018.03.02", "title": "Столицата чиста - 140 снегорина работят"}
{"url": "http://www.novinite.bg/articles/157215/Pametnikat-na-Shipka-veche-e-publichno-darjavna-sobstvenost", "text": "От 12 февруари 2018 г. Паметникът на Шипка вече има акт за публично-държавна собственост. Това каза в \"Денят започва\" Д-р Чавдар Ангелов, директор Национален парк - музей \"Шипка Бузлуджа, който коментира, че това дава възможност още тази година да се помисли сериозно за изработване на един цялостен проект за консервация и реставрация.", "date": "2018.03.02", "title": "Паметникът на Шипка вече е публично-държавна собственост"}
{"url": "http://www.novinite.bg/articles/157202/Praznichno-sinya-i-zelena-zona-nyama-da-rabotyat-ot-3-do-5-mart", "text": "За националния празник 3 март \"синя\" и \"зелена\" зона за паркиране в София няма да работят, съобщава Центърът за градска мобилност.Столичани и гостите на София могат да паркират безплатно в зоните на града и на 5 март (понеделник), обявен за почивен ден.На 4 март - неделя, паркирането в \"синя\" и \"зелена\" зона е свободно, се посочва в съобщението, предаде дарик.", "date": "2018.03.02", "title": "Празнично: \"синя\" и \"зелена\" зона няма да работят от 3 до 5 март"}
{"url": "http://www.novinite.bg/articles/157204/Blagodarstveniyat-moleben-na-Treti-mart-ot-dvama-patriarsi", "text": "Делегацията, водена от Негово Светейшество Московския и на цяла Русия патриарх Кирил, ще бъде посрещната в петък, 2 март, на летище София от вицепрезидента Илияна Йотова, зам.-председателя на Народното събрание Емил Христов и директора на Дирекция Вероизповедания към Министерския съвет Емил Велинов.От страна на Българската православна църква патриарх Кирил ще бъде посрещнат на летището от Старозагорския митрополит Киприан – председател на комисията по посрещането, и от членове на комисията – Русенския митрополит Наум, Врачанския митрополит Григорий, Мелнишкия епископ Герасим и архимандрит Василий. На летището патриарх Кирил ще даде кратко изявление за медиите.Веднага след това Българският патриарх Неофит заедно с митрополитите, членове на Св. Синод и епископите, ще посрещнат Руския патриарх Кирил в Синодалния параклис „Св. Цар Борис-Михаил”. Там от Руския патриарх Кирил ще бъде отслужен молебен, на който ще пее Източен хор. Следва официална среща в приемния салон на Светия Синод с приветствено слово от патриарх Неофит и слово-отговор от патриарх Кирил.На кратка пресконференция в Синодалната палата ще присъстват Волоколамския митрополит Иларион от Руската православна църква и Старозагорският митрополит Киприан от страна на Българската православна църква.Привечер Руският патриарх Кирил ще отпътува за Стара Загора. На разклона за града той и патриарх Неофит ще бъдат посрещнати от Старозагорския митрополит Киприан.В събота, 3 март, двамата патриарси и предвожданите от тях делегации ще бъдат посрещнати на входа да храм-паметник „Рождество Христово”, гр. Шипка, от Старозагорския митрополит Киприан, Президента на Република България Румен Радев и Председателя на парламента Цвета Караянчева. Двамата патриарси ще отлужат Благодарствен молебен в Храм-паметника. Слово там ще произнесе патриарх Неофит. На молебена ще пее хорът на храм-паметник “Рождество Христово”.Оттам кортежът ще отпътува към връх “Св. Никола” (Шипка).От 11.00 ч. там започва церемония, последвана от Заупокойна молитва в памет на загиналите воини от всички националности за Освобождението на България. Ще пее хорът на Московската патриаршия.Предвидени са слова на Руския патриарх Кирил, на кмета на общината-домакин Казанлък Галина Стоянова и на президента Румен Радев.След честването на Шипка към края на съботния ден премиерът Бойко Борисов ще се срещне с двамата патриарси. От страна на Българската православна църква ще участват патриарх Неофит, митрополит Киприан, митрополит Григорий, митрополит Наум, епископ Герасим, Красимир Велчев и Емил Велинов.От страна на Руската православна църква в срещата с премиера Борисов ще участват патриарх Кирил, митрополит Иларион, митрополит Сергий, протоиерей Николай Балашов, протоиерей Игор Якимчук, архимандрит Филип и извънредният и пълномощен посланик на Руската Федерация в България Анатолий Макаров.На тържествената заря-проверка по случай Националния празник на Република България на площад “Народно събрание” пред паметника “Цар Освободител” от страна на БПЦ и Руската православна църква ще присъстват двамата патриарси, членовете на руската делегация, Старозагорският митрополит Киприан, Мелнишкият епископ Герасим и архимандрит Василий. От 20.00 часа е приемът от името на президента Румен Радев във Военния клуб.", "date": "2018.03.02", "title": "Благодарственият молебен на Трети март от двама патриарси"}
{"url": "http://www.novinite.bg/articles/157203/Stolichniyat-bulevard-Vitosha-stava-peshehodna-zona", "text": "От 3 март бул. \"Витоша\" от ул. \"Алабин\" до бул. \"Ал. Стамболийски\" става пешеходна зона.Още в началото на февруари от Столична община обявиха намеренията си обособяване на повече пешеходни зони за жителите и гостите на града. От март столичната ул. \"Георг Вашингтон\" се превръща изцяло в , а забраната за автомобилно движение по бул. \"Витоша\" ще се удължи до Съдебната палата. \"Ул. Георг Вашингтон\" между \"Пиротска\" и \"Трапезица\" ще стане пешеходна, както и ще се продължи пешеходната зона по бул. \"Витоша\" - от ул. \"Алабин\" до бул. \"Александър Стамболийски\". Така става изцяло пешеходна улица без автомобили по нея. Същото ще бъде с бул. \"Витоша\", обеща тогава зам.-кметът по транспорт Евгени Крусев. \"По ул. \"Съборна\" паркоместата ще бъдат редуцирани почти двойно. Идеята е заедно с обособяването на пешеходната зона по бул. \"Витоша\" паркирането от едната страна ул. \"Съборна\" също да се премахне, това е участъкът между пл. \"Света Неделя\" и ул. \"Леге\". И там пешеходната зона ще бъде увеличена чувствително. Следващата стъпка е ул. \"Съборна\" също да стане пешеходна. Това зависи от концепцията на главния архитект, който цели да свърже Градската градина с пл. \"Света Неделя\", разясни още зам.-кметът.", "date": "2018.03.02", "title": "Столичният булевард \"Витоша\" става пешеходна зона"}
{"url": "http://www.novinite.bg/articles/157206/Slujitelite-na-loveshkiya-zatvor-izlizat-na-protest", "text": "Надзиратели отново излизат на протест в петък. Този път акцията е организирана от служителите на затвора в Ловеч.Недоволните настояват за увеличение на възнагражденията си с 20% и достойни условия на труд.Очаква се протестите на надзиратели в цялата страна да продължат.", "date": "2018.03.02", "title": "Служителите на ловешкия затвор излизат на протест"}
{"url": "http://www.novinite.bg/articles/157207/Ruskiyat-patriarh-pristiga-u-nas", "text": "Руският патриарх Кирил пристига у нас в петък. Делегацията на Руската православна църква ще вземе участие в честванията по повод 140-тата годишнина от Освобождението на България. Патриарх Кирил ще бъде посрещнат от главата на Българската патриаршия Неофит и от вицепрезидента Илияна ЙотоваНа 3 март, в Шипченския манастир „Рождество Христово“, патриарсите Неофит и Кирил ще отслужат молебен. В него ще се включат духовници от двете църкви.Висшите духовници ще се включат и в тържествата в София.", "date": "2018.03.02", "title": "Руският патриарх пристига у нас"}
{"url": "http://www.novinite.bg/articles/157209/BDJ-kompensira-patnici-s-bezplatni-bileti", "text": "БДЖ ще компенсира пътниците на влаковете, които прекараха дълги часове на студа заради повреди в локомотивите в четвъртък. Проблеми имаше с машините, пътуващи от София за Бургас и за Варна.От компанията обявиха, че потърпевшите ще получат по един безплатен билет за избрана от тях дестинация. Могат да получат документа за пътуване от удобна за тях гара, Това обясни в ефира на „Здравей, България” инж. Ивайло Георгиев от \"Оперативно управление и анализ на графика за движение на влаковете\".„Парична компенсация не се предвижда”, поясни Георгиев.Той каза, че понякога информация за развитието на подобни непредвидени ситуации не се предоставя на пътниците поради липса на добра координация между службите.„До две години се надяваме значително да подобрим условията, които предлагаме на нашите клиенти”, каза още служителят на БДЖ.", "date": "2018.03.02", "title": "БДЖ компенсира пътници с безплатни билети"}
{"url": "http://www.novinite.bg/articles/157211/20-novi-elektrobusa-v-Sofiya-tazi-godina", "text": "До края на тази година София ще разполага с 20 нови електробуса, заяви кметът на града Йорданка Фандъкова.В близките месеци ще бъде обявена процедура за закупуване на още 30 електрически коли за градския транспорт. Това стана ясно в началото на форума “E-mobility” за бъдещето на градската мобилност.Над 200 са електромобилите за лична употреба в София, заяви евродепутатът Петър Курумбашев.Йорданка Фандъкова допълни, че дадените стикери за безплатно паркиране на електроколи в столицата са едва 150. Кметът обясни, че се водят преговори за изграждането на над 60 зарядни станции.", "date": "2018.03.02", "title": "20 нови електробуса  в София тази година"}
{"url": "http://www.novinite.bg/articles/157229/Babish-otryaza-Borisov-za-odarjavyavane-na-ChEZ", "text": "Чешкият премиер Андрей Бабиш попари желанието на Бойко Борисов българската държава да придобие контролен пакет над ЧЕЗ.Правителството ни обяви намерението за това вчера, след среща на министър-председателя и Гинка Върбакова, собственик на \"Инерком\", фирмата, която сключи сделката за придобиване на българските активи на електроразпределителното дружество.Днес от кабинета на чешкия министър-председател разпространиха изявление на Бабиш до българските медии.В него се казва, че Борисов е разговарял с чешкия си колега за възможността държавата да придобие ЧЕЗ.\"Българският министър-председател прояви интерес към възможността българската държава да придобие мрежата на  вместо \"Инерком\". По този въпрос го насочих към ръководството на компанията и подчертах факта, че договорите с \"Инерком\" вече са приключени\", се казва в съобщението.Бабиш допълва, че е получил уверения от съвета на директорите на , че са взети всички законови мерки по отношение на \"Инерком\" и източниците на финансиране.\"Не са открити никакви причини, поради които сделката да не бъде завършена\", заявява още чешкият премиер.В началото на седмицата Борисов и Бабиш отново разговаряха заради сделката с  и тогава чешкият премиер увери, че всичко по нея е законно и не представлява риск за нито една от страните.Министър-председателят на Чехия дори изрази готовност да изпрати материали от проверката на сделката до България.Ден по-късно Борисов съобщи, че информацията е получена и е внесена в секретното деловодство на парламента, а социалистите го нарекоха \"един хвърчащ лист\".", "date": "2018.03.02", "title": "Бабиш отряза Борисов за одържавяване на ЧЕЗ"}
{"url": "http://www.novinite.bg/articles/157230/Sindikatite-podkrepyat-pravitelstvoto-za-sdelkata-s-ChEZ", "text": "КНСБ и КТ \"Подкрепа\" се обявиха за намерението на правителството да придобие контролен пакет акции в ЧЕЗ България и призоваха за запазването на Теменужка Петкова на поста й като министър на енергетиката.В своя позиция, свързана с продажбата на бизнеса на ЧЕЗ, двата синдиката поискаха спешни законодателни промени, които да гарантират предварителен, текущ и последващ контрол на държавата върху каквито и да е сделки с критична енергийна инфраструктура.От друга страна в Закона за енергетиката трябва да се запишат същите изисквания към купувачите, които са залегнали в стратегията за приватизация, гласувана от Народното събрание, става ясно от позицията.Синдикатите предлагат също държавата да направи стъпки към придобиване на контролен пакет акции и в другите две електроразпределителни дружества. В подкрепа на Теменужка Петкова и настоящото ръководство на министерството от КНСБ и \"Подкрепа\" припомнят, че има поети ангажименти от нейна страна с конкретни действия и срокове за отстояване на дългосрочното развитие на ключови енергийни предприятия у нас. Необосновани смени сега могат да доведат до проваляне на срокове и ангажименти, и поставяне в рискова ситуация на въгледобивни, топлоелектрически централи и мрежови дружества.", "date": "2018.03.02", "title": "Синдикатите подкрепят правителството за сделката с ЧЕЗ"}
{"url": "http://www.novinite.bg/articles/157200/Oblachno-s-prevalyavaniya-ot-dajd", "text": "Днес ще бъде облачно. С повишението на температурите преваляванията от сняг в Западна и Северна България ще преминат в дъжд. В останалата част от страната също ще превали слаб дъжд. На много места ще се образуват поледици. В Източна България и по долината на Струма ще духа до умерен южен вятър, а в Дунавската равнина слаб от изток-североизток. Максимални температури в Северна България и на места в Горнотракийската низина между минус 3° и 2°, в останалата част от страната между 3° и 8°, в София около 5°.Над планините ще бъде облачно с валежи от сняг, под 1500 метра от дъжд и сняг. Ще духа умерен и силен югозападен вятър. Максимална температура на височина 1200 метра 3-4°, на 2000 метра – около 0°.Над Черноморието ще бъде облачно. Преди обяд по северното крайбрежие ще превали дъжд и сняг, а в следобедните часове на много места слаб дъжд. На места преди обяд са възможни поледици. Ще духа до умерен южен вятър. Максималните температури ще са между 5 и 10°. Температурата на морската вода е 3-4°. Вълнението на морето ще бъде 2-3 бала.", "date": "2018.03.02", "title": "Облачно с превалявания от дъжд"}
{"url": "http://www.novinite.bg/articles/157216/Cacheva-Ne-moga-da-udovletvorya-iskaniyata-za-po-visoki-zaplati-v-zatvorite", "text": "„Не мога да удовлетворя исканията за по-високи възнаграждения на служителите в затворите”, заяви министърът на правосъдието Цецка Цачева в парламента.Тя коментира, че усилията за подобряване на условията в затворите трябва да вървят успоредно с тези за подобряване на условията на труд за работещите там.Цачева поясни, че споделя притесненията относно невъзможността на Правосъдното министерство и правителството да отговори на исканията в пълен обем, поставени от синдикатите, с които повече от пет месеца е в непрекъснат диалог.„Те обявиха, че преминават и вече преминаха към ефективни стачни прояви. На този етап онова, което е осигурено със Закона за държавния бюджет, е 5% увеличение на възнаграждението от 1 януари 2018 г.”, посочи правосъдният министър.Цачева уточни, че правителството е проявило желание за още 5% на досегашните 5% увеличение на заплатите, но допълни, че искането на синдикатите за 20% увеличение не може да се осъществи.", "date": "2018.03.02", "title": "Цачева: Не мога да удовлетворя исканията за по-високи заплати в затворите"}
{"url": "http://www.novinite.bg/articles/157227/KNSB-i-KT-Podkrepa-s-poziciya-za-sdelkata-za-ChEZ", "text": "Ръководството на КНСБ и КТ \"Подкрепа\" изпратиха позицията си относно сделката за продажбата на ЧЕЗ България.През последните дни сме свидетели на огромно обществено и политическо напрежение около сделката за продажбата на активите на ЧЕЗ -България. Пълната липса на прозрачност около сделката и недоказания опит на кандидат-собственика на компанията основателно създават съмнения за стабилността на енергийната система в страната и съответно на националната сигурност.Оставките в ключова сфера като енергетиката водят до несигурност и неяснота за бъдещето на целия отрасъл.Енергийните федерации и ръководствата на КНСБ и КТ „Подкрепа“ още през 2004 година изразиха ясно своята позиция срещу приватизацията на енергоразпределителните дружества и обявиха, че държавата трябва да има контрол върху каквито и да е сделки с критична енергийна инфраструктура, независимо от собствеността.Тогава заявихме, че електрическата енергия е жизнено необходима услуга за потребителите, тя трябва да бъде достъпна за всеки и само държавата може да гарантира сигурност и устойчивост на доставките.Към купувача тогава бяха поставени конкретни условия:•Наличие на собствен капитал от 700 млн. евро•Продажби от последната година над 7 000 гигаватчаса•Висок кредитен рейтинг•Пряка собственост на големи енергийни дружестваДвата синдиката поставиха и допълнителни изисквания, касаещи хиляди работещи в дружествата, които залегнаха в специална стратегия за приватизацията на ЕРП-тата, приети от парламента на Р.България. Тези изисквания гарантираха социален пакет за работещите в отрасъла.На какво сме свидетели сега?От предишните изисквания няма нито едно, предявено към купувача. Няма упълномощен държавен орган, включително и КЕВР, няма дори законодателна възможност, някой да провери предварително кандидата за собственик на енергийното дружество и да гарантира изпълнението на строги критерии, които да гарантират сигурност на доставките.На дебата в парламента институциите ясно казаха, че не могат да предприемат каквото и да е действия преди приключването на сделката.Безконтролна сделка за активите на ЧЕЗ, с неясен собственик и финансиране, би изложила на риск 3 млн. българи, които са потребители на услугата, не гарантира доходите, работните места и безопасните и здравословни условия на труд на работещите в дружеството. Под въпрос е цялостният контрол, ценообразуването, което има висока социална чувствителност и устойчивостта на българската икономика, развитието на индустрията и националната сигурност.Затова двата най-големи синдиката призоваваме:1.За спешни законодателни промени, които да гарантират предварителен, текущ и последващ контрол на държавата и нейните органи върху каквито и да е сделки с критична енергийна инфраструктура; В закона за енергетиката да се запишат същите изисквания към купувачите, които са залегнали в стратегията за приватизация, гласувана от Народното събрание;2.Подкрепяме намерението на правителството да придобие контролен пакет акции в ЧЕЗ България. Предлагаме подобни стъпки да бъдат направени и по отношение на другите две електроразпределителни предприятия;3.Ръководствата на КНСБ и КТ „Подкрепа“ и енергийните им федерации, отчитайки предизвикателствата пред българската енергийна система, породени от изискванията на Парижкото споразумение, изразяват подкрепа за настоящото ръководство на Министерство на енергетиката. Министър Теменужка Петкова и нейният екип се ангажираха с конкретни действия и срокове за отстояване на дългосрочното развитие на ключови енергийни предприятия у нас. Необосновани смени в настоящия момент могат да доведат само до проваляне на срокове и ангажименти и поставяне на рискова ситуация във въгледобивни, топлоелектрически централи и мрежови дружества. Това ще породи социално напрежение с непредвидими последици; От същия екип очакваме и внасянето на енергийна стратегия с хоризонт до 2050 г. в най-скоро време.Ръководствата на КНСБ и КТ „Подкрепа“ ще следят отблизо сделката за продажбата на акциите на ЧЕЗ България с оглед гарантирането на интересите и правата както на работещите в дружеството, така и на потребителите на електрическа енергия в страната.", "date": "2018.03.02", "title": "КНСБ и КТ „Подкрепа“ с позиция за сделката за ЧЕЗ"}
{"url": "http://www.novinite.bg/articles/157234/Karakachanov-Nyama-osnovanie-ostavkata-na-Petkova-da-bade-prieta", "text": "Няма основание оставката на Теменужка Петкова да бъде приета, защото тя няма отговорност за сделката за ЧЕЗ. Това обясни вицепремиерът и министър на отбраната Красимир Каракачанов пред медиите. Уговорката беше на следващото заседание на Коалиционния съвет оставката й да бъде отново на дневен ред в началото на другата седмица, уточни Каракачанов. „Тя направи, според мен прибързан акт да подаде оставка в знак на това да поеме някаква отговорност за нещо, за което не носи отговорност. По сегашния закон тя няма никакви възможности, за да контролира подобна сделка“, заяви вицепремиерът.„Именно това предлагаме ние - държавата да има чрез КЕВР контролен механизъм. Но, тя каква вина носи за това? Не виждам защо Теменужка да бъде жертвана, в името на какво? За какво поема вина, като тя няма вина в тази ситуация“, посочи той.Според него зад красивия параван за пазарна икономика и лозунгът, че държавата е лош стопанин, сме подарили кокошката, която снася златни яйца, по времето на управлението на Сакскобургготски и ДПС, и сега се чудим какво да правим”, коментира вицепремиерът и военен министър.„Много обичаме да се занимаваме какво се случва в момента, а въпросът е как да направим така, че повече да не се повтарят подобни безумия. Ако ме питате мен, държавата може да закупи и 100% от акциите. Останалите 33% не оставаха възможност на държавата да контролира процеса. Контролът е, когато имаш 34%, а не 33%“, посочи още Красимир Каракачанов.Красимир Каракачанов обяви още, че ОП предлага промени в Закона за енергетиката, с които да може държавата в сделки, които касаят продажбата на над 20% от активите на структуроопределящи фирми в енергетиката, да има контролен механизъм върху това какво се продава, кой го продава и как тече целият процес.От своя страна Искрен Веселинов, който е автор на текста, обясни, че става дума за ново правомощие, което се създава за КЕВР - да одобрява всички сделки по разпореждане с дялове и акции на търговски дружества, които са носители на лиценз за пренос или разпространение на електрическа, топлинна и газова енергия.„Това е важната инфраструктура, която гарантира сигурността на доставките до крайния потребител. Това е и елемент от националната сигурност. Именно тези два елемента ще обследва КЕВР с помощта и на други държавни органи като ДАНС, от които ще иска становища. На база на тези становища и на преценка до колко новият собственик е способен да обезпечи съществуването и развитието на дружеството, ще взема решение дали да одобри прехвърлянето на дяловете или не“, заяви Веселинов.Предстои от ОП да дадат текста на ПГ на ГЕРБ, за да търсят консенсус по него.„За сделката за ЧЕЗ има подписан договор, но няма завършен състав на сделката. Ако тази промяна се приеме следващата седмица тогава ще имаме тази спирачка на държавата, ако прецени, че собственикът е ненадежден“, каза още Искрен Веселинов.", "date": "2018.03.02", "title": "Каракачанов: Няма основание оставката на Петкова да бъде приета"}
{"url": "http://www.novinite.bg/articles/157239/Muzikata-na-Evropa-12-chasov-muzikalen-maraton-v-stolicata", "text": "Софийска филхармония, Национална музикална академия и Националното музикално училище в страната12-часов музикален маратон с произведения от български композитори„Музиката на Европа“ включва 28 концерта с музиката на 28-те страни-членки на Европейския съюз. Те ще бъдат представени от водещи български музиканти, студенти от Националната музикална академия и музиканти от някои от страните-членки на ЕС.Концертите ще се състоят всеки понеделник от 19:00 часа от януари до юни 2018 г. в концертен комплекс „България“. Времевият отрязък съответства на Българското председателство на съвета на ЕС. При избора на датите на концертите сме имали предвид и националните празници на страните-членки на ЕС.Първият концерт на 2 януари е посветен на Естония – страната, от която приемаме Председателството на Съвета на ЕС.Последният концерт в цикъла е посветен на Австрия – страната, която ще приеме Председателството на съвета на ЕС.При избора на програмата сме търсили както шедьоври на класическата музика, така и съвременни музикални образци. Солистите на концертите ще бъдат утвърдени родни музиканти, таланти, които все още развиват своя потенциал и солисти от Европа, доказали се на международната сцена.", "date": "2018.03.02", "title": "„Музиката на Европа“ - 12-часов музикален маратон в столицата"}
{"url": "http://www.novinite.bg/articles/157224/Shaggy-i-Sting-v-Plovdiv-prez-yuni", "text": "Shaggy ще се присъедини към турнето на Sting това лято, което ще посети редица исторически места из цяла Европа.На 19 и 20 юни в Пловдив родните фенове ще имат възможността да чуят двамата артисти на живо. Те ще изпълнят парчета от техния предстоящ съвместен албум „44/876”, който излиза на 20 април.По време на турнето бандите на Shaggy и Sting ще свирят заедно едни от най-големите им хитове като \"Every Breath You Take,\" \"Englishman in New York,\" \"Message in a Bottle,” “It Wasn’t Me,” \"Mr. Boombastic\" и \"Angel.”Shaggy и Sting първоначално започват да работят заедно по тяхната съвместна нова песен “Don’t Make Me Wait”, посветена на карибското звучене, което е повлияло и на двамата. Впоследствие записват цял албум, изпълнен с мелодичност, страхотно настроение и вдъхновяваща музика. ", "date": "2018.03.02", "title": "Shaggy и Sting в Пловдив през юни"}
