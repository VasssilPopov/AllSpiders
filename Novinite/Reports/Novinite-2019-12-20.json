{"url": "https://www.novinite.bg/articles/183826/Gugal-se-podigrava-s-Dyakona-Vasil-Levski-obyasnyava-che-se-e-samoubil", "text": "\"Самоубийство\" това сочи като причина за смъртта на Васил Левски най-големият уеб портал и търсачка Google. Подобна трактовка за кончината на една от най-святите личности в българската история, за човекът, екзекутиран заради своята революционна дейност за освобождаването на България от турско владичество, е меко казано подигравателна.Данните показват, че Васил Иванов Кунчев, известен още като Левски, Дяконът и Апостола, а и \"Джингиби\" (неуловимият), е бил толкова горд, организиран и непреклонен, че дори мисълта чужденците да прочитат \"самоубийство\" като причина за смъртта му е оскверняване на паметта му. За убийството на бележития български идеолог и организатор на българската национална революция Христо Ботев пише траурния химн на България - \"Обесването на Васил Левски\".Апостолът на свободата увисва на черното бесило край София след предателство на свои, а смъртната му присъда след съмнителния процес е потвърдена лично от султана. Google обаче очевидно нехае за подобни \"подробности\". Информацията вероятно е дошла от злонамерени потребители, но в екипа на концерна работят толкова служители, а и е вложен изкуствен интелект, като в крайна сметка подобни \"грешки\" би трябвало да са изключени.От друга страна информационният портал \"Уикипедия\" знае истинските паричини за смъртта на Левски. Дяконът е обесен на 18 февруари (6 февруари по стар стил) 1873 г. В последните си мигове той се изповядва пред архиерейския наместник на София отец Тодор Митов: \"Каквото съм правил, в полза народу е\", като помолил прошка от отеца и от Бога, а в молитвите си да бъде споменаван като йеродякон Игнатий.", "date": "2019.12.20", "title": "Гугъл се подиграва с Дякона Васил Левски, обяснява, че се е самоубил"}
{"url": "https://www.novinite.bg/articles/183856/Naj-nakraya-vadyat-milioni-za-remont-na-Sportnoto-uchilishte-v-Burgas", "text": "Държавното спортно училище \"Юрий Гагарин\" в Бургас най-накрая ще бъде обновено и ремонтирано. Отпуснатите средства са по проект на Министерството на младежта и спорта по Оперативна програма \"Региони в растеж\" 2014-2020\" за ремонт на студентски общежития към държавни университети и общински културни институции в 39-те големи града на страната. Това стана ясно от съобщение, изпратено до медиите от Министерство на регионалното развитие и благоустройството, в което ведомството гарантира еврофинансиране за ремонт и модернизиране на редица държавни и общински училища.След два неуспешни опита сградата, където се помещава и Професионалната гимназия по сградостроителство и инсталации \"Пеньо Пенев\",  модернизирането с образователна и спортна инфраструктура не е мираж. Ще се финансират ремонтни дейности и мерки за енергийна ефективност – обновяване на дограми, покриви, фасада, монтаж на топлоизолация, подмяна на оборудване и обзавеждане и др., се посочва в съобщението.Близо 15 млн. лв. е предвиденият ресурс по мярката „Култура и спорт в училище“, като средствата ще бъдат разделени между Националната гимназия за пластични изкуства и дизайн „Акад. Д. Узунов“ в Казанлък и Спортното училище „Юрий Гагарин“ в Бургас.През 2016-та година проектът бе оттеглен от Министерството на младежта и спорта поради невъзможност да се осигури финансиране за цялата сграда на училището. Причината е, че в част от сградата в ж.к. \"Зорница\" се помещава и Професионалната гимназия по сградостроителство и инсталации \"Пеньо Пенев\", която е общинско училище и всички разходи, свързани с помещения, които не са собственост или не се ползват за нуждите на Спортното училище са недопустими за финансиране с безвъзмездна финансова помощ по проекта.Професионалната гимназия по сградостроителство и инсталации \"Пеньо Пенев\" и Спортното училище \"Юрий Гагарин\" се помещават в осеметажна сграда в ж.к. \"Зорница\", бл.46. Процентното съотношение на ползването на полезните площи между двете училища е 80 % на 20 % в полза на Спортното училище, което заема първи, втори, трети, четвърти, пети и шести етаж от сградата. Професионалната гимназия по сградостроителство заема част от партерния етаж и втори етаж от сградата  ", "date": "2019.12.20", "title": "Най-накрая вадят милиони за ремонт на Спортното училище в Бургас"}
{"url": "https://www.novinite.bg/articles/183842/Pusnato-e-dvijenieto-po-remontiranoto-platno-za-Varna-na-viadukta-pri-s-Potop-na-AM-Hemus", "text": "Пуснато е движението по ремонтираното платно за Варна на виадукта край с. Потоп при 19-ти км на АМ „Хемус“. С това единственото ограничение на движението по АМ „Хемус“ преди предстоящите Коледни и Новогодишни празници остава в района на тунел „Витиня“, където продължават аварийно- възстановителните дейности в тръбата за София. Виадуктът при 19-ти км е с дължина 525 м. Той е в експлоатация от 1975 г. и от тогава не е основно ремонтиран. Ремонтните дейности през тази година са на стойност 22 млн. лв. с ДДС. Извършено е цялостно премахване на старата настилка на платното за Варна, положени са нова хидроизолация, асфалтобетонова настилка и хоризонтална маркировка, монтирани са нови дилатационни фуги, предпазни огради и парапети. Ремонтирани са два стълба на съоръжението, както и греди, ригели и лагери. Ремонтът на колоните на моста край с. Потоп започна през 2017 г. и ще продължи през 2020 г. На 13-ти декември беше възстановено движението в платното за Варна на виадукта „Коренишки дол“ при 36-ти км на АМ „Хемус“. Преди началото на летния сезон през т. г. беше пуснато движението и по обновените платна за Варна на виадуктите при 37-ми км и 51-ви км /„Разлив“/ на АМ „Хемус“.", "date": "2019.12.20", "title": "Пуснато е движението по ремонтираното платно за Варна на виадукта  при с. Потоп на АМ „Хемус“"}
{"url": "https://www.novinite.bg/articles/183838/Parlamentat-uvelichava-usiliyata-za-podobryavane-na-svoite-ekologichni-pokazateli", "text": "В началото на тази седмица Бюрото на Европейския парламент – органът, който определя работните правила на институцията – обяви амбициозни екологични цели за следващия парламентарен мандат 2019-2024 г. Европейския парламент приема своя ангажимент за позитивен принос в сферата на устойчивото развитие както политически и законодателно, така и оперативно. Председателят на Европейския парламент Давид Сасоли, в коментар относно решението на Бюрото, каза: \"Извънредната ситуация в областта на климата се превърна в един от най-належащите проблеми на нашето време. Това стана ясно на последните европейски избори, в които гражданите поставиха борбата за нашата планета на първо място в списъка с приоритети на ЕС. През последните няколко години Европейския парламент активно работи към намаляването на въздействието си върху околната среда. Всъщност, от 2016 г. насам, той е неутрален от гледна точка на въглеродните емисии и ние призоваваме останалите институции на ЕС да последват този пример, за да успеем възможно най-скоро да компенсираме за преките и непреки емисии, които не могат да бъдат намалени. Трябва да продължим да се стремим към това, за да изпълним ангажимента си за непрекъснато подобряване на екологичните си показатели. Тези мерки са стъпка в правилната посока.” Заместник-председателят, Хeйди Хаутала, която отговаря за Система за управление на околната среда в ЕП (EMAS), добави: \"Европейският парламент - международна институция, в която работят хиляди хора - е добре позиционирана да бъде лидер в прехода към устойчива, климатично-неутрална, и ресурсно-ефективна европейска икономика и общност. Вече започнахме да свеждаме до минимум нашето въздействие върху околната среда и да насърчаваме устойчиви практики. Но тъй като времето изтича, също толкова задължително е ЕП редовно да преразглежда тези цели и мерки и да повишава нивото на амбициите си. Смятам, че решението за новите цели до 2024 г. представлява важна стъпка напред\" Новите цели на ЕП за 2024 г., свързани с намаляване на въздействието върху околната среда, включват: ∙ намаляване на въглеродния отпечатък с най-малко 40% в сравнение с 2006 г.; ∙ намаляване на въглеродните емисии от транспортирането на хора с 30% в сравнение с 2006 г.; ∙ намаляване на потреблението на енергия с най-малко 20% в сравнение с 2012 г.; ∙ намаляване на потреблението на хартия с 50 % през 2019-2024 в сравнение с 2010-2014 г. Целите засягат и теми като намаляването и управлението на отпадъци, потреблението на вода, възобновяемата енергия и екологичните обществени поръчки. Постиженията до сега – няколко примера ∙ ЕП е първата 100% въглеродно-неутрална институция на ЕС, компенсираща изцяло въглеродните си емисии, които не могат да бъдат намалени; ∙ ЕП е постигнал намаление на въглеродните емисии с 37,7% (в сравнение с 2006 г.);[1] ∙ 100% 'зелена' електроенергия се използва на трите места на работа от 2006 г. насам; ∙ Техническата инфраструктура (термопомпи, охладителни системи и т.н.) е по-ефективна по отношение на използването на енергия; ∙ Високоскоростни влакове се използват вместо чартърни полети между Брюксел и Страсбург; ∙ Изцяло-електрически автомобилен парк до 2024 г.; ∙ Велосипедният парк се разраства непрестанно и са въведени електрически велосипеди/скутери; ∙ Потреблението на газ, мазут и централно отопление за ПРВ бе намалено с 20,6% между 2012 и 2018 г.; ∙ Потреблението на електроенергия е по-ниско с 14,9 % в сравнение с 2012 г.;[2] ∙ Рециклирането на отпадъци се увеличи с 69.1 %; ∙ Използването на пластмаса за еднократна употреба се спира поетапно – например, вече по време на срещи не се използват пластмасови бутилки и те също ще бъдат премахнати от всички автомати, барове, ресторанти и други търговски обекти на трите места на работа.", "date": "2019.12.20", "title": "Парламентът увеличава усилията за подобряване на своите екологични показатели"}
{"url": "https://www.novinite.bg/articles/183862/Fishing-ataka-Mente-advokati-mamyat-s-pari", "text": "От Адвокатска колегия-Пловдив постъпиха сигнали, че по електронната поща на различни граждани са получени съобщения, в които се твърди, че изхождат от адвокати и / или съдебни изпълнители с покана за доброволно изплащане на парични задължения, посочени в прикачен файл. Обикновено, като податели на тези имейли са посочени имена на реални, вписани в различни колегии в страната, адвокати.В действителност обаче, посочените адвокати нямат нищо общо с отправените от тяхно име електронни съобщения и посочените пощи, от които са излъчени същите. Адвокатска колегия Пловдив уверява, че не съществува практика адвокат да отправя покана за доброволно изпълнение в прикачен файл.Изпратените съобщения представляват т.нар. ФИШИНГ АТАКА, която цели инсталиране на зловреден софтуер на компютъра и/или набиране на лична информация за номера на кредитни карти, пароли за достъп до банкови сметки, електронни пощи и др. Ясни индикации, че електронното съобщение е зловредно и не е изпратено от адвокат могат да бъдат непознатия ви /често и нетипичен/ електронен адрес, от който е получено съобщението, фактът, че не познавате такъв адвокат и не сте комуникирали с него преди това, че няма предоставен телефон за обратна връзка, както и самото наименование на прикачения файл.За проверка на вписан адвокат в Адвокатска колегия – Пловдив, можете да използвате адрес: , а при невъзможност позвънете в офиса на Адвокатския съвет при Адвокатска колегия – Пловдив , тел: 032398355Препоръчваме при отчитане на гореопоменатите факти, да изтриете достигналата до вас електронна поща, без проява на любопитство за съдържанието й. Също можете да се свържете с вашите компютърни специалисти с оглед проверка на компютърната ви система от инсталиран зловреден софтуер.", "date": "2019.12.20", "title": "Фишинг атака: Менте адвокати мамят с пари"}
{"url": "https://www.novinite.bg/articles/183828/Sofiya-s-17-mlrd-lv-byudjet-prez-2020-g", "text": "В петък започна обсъждането на бюджета за София през 2020 г. Проектът предвижда следващата година столицата да разполага с 1,7 млрд. лв. бюджет.За образование са предвидени 486 млн. лв., за поддръжка на града – 296 млн. лв., а за изграждане на нови улици и булеварди ще бъдат изхарчени около 74 млн. лв. Един от най-скъпите проекти е ремонтът на трамвайното трасе по бул. „Цар Борис Трети”, който струва 39 млн. лв. Отделени са средства и за закупуването на нови автобуси на градския транспорт, като превантивна мярка за борбата с мръсния въздух. „Капиталовата програма да защитим повече работа в крайните квартали - квартални улици, паркинги, детски градини училища, да продължим подобряването на градския транспорт”, заяви кметът на София Йорданка Фандъкова кмет.", "date": "2019.12.20", "title": "София с 1,7 млрд. лв. бюджет през 2020 г."}
{"url": "https://www.novinite.bg/articles/183859/Za-okolo-tri-chasa-tazi-nosht-sa-vazmojni-zatrudneniya-v-prodajbata-na-e-vinetki", "text": "На 21 декември 2019 г., от 0 ч. до 3 ч., са възможни затруднения при покупката на електронни винетки в мрежата за продажби на националния доставчик на услуги „Интелигентни трафик системи“ ЕАД заради планирани дейности по актуализация на електронната им система. Дружеството „Интелигентни трафик системи“ ЕАД предлага е-винетки чрез уеб сайтовете www.vinetki.bg, www.tollpass.bg, www.A1.bg, в мрежата на мобилния оператор А1, както и на каса в Български пощи, Easy Pay и в бензиностанциите на „Петрол“, „Лукойл“, „Еко“ и ОМВ. За избягване на риска от проблеми с покупката на е-винетки, напомняме на шофьорите, че е-винетки могат да се купят от сайта bgtoll.bg, мобилното приложение BGTOLL, терминалите за самотаксуване, разположени предимно в бензиностанции, както и на каса на основните гранични контролно- пропускателни пунктове – ГКПП „Калотина“, ГКПП „Кулата“, ГКПП „Капитан Андреево“, ГКПП „Илинден“, ГКПП „Станке Лисичково“, ГКПП „Силистра“, на Дунав мост – Русе и на Дунав мост – Видин. Е-винетки се предлагат и от националния доставчик на услуги „Конкорд Смарт Инфраструктура“ АД чрез уеб сайта www.digitoll.bg и терминалите “Cashterminal” в мрежата на “Интеркапитал груп”.", "date": "2019.12.20", "title": "За около три часа тази нощ са възможни затруднения в продажбата на е- винетки"}
{"url": "https://www.novinite.bg/articles/183829/Otivash-na-kino-uchat-te-da-ne-pishesh-po-GSM-a-dokato-shofirash", "text": "До Нова година информационната кампания \"Пиши, когато стигнеш“, насочена към превенция на използването на мобилен телефон при шофиране, влиза в над 30 киносалона. Инициативата се реализира съвместно между Държавна агенция \"Безопасност на движението по пътищата“ и Сдружение \"Асоциация на българските киносалони“.Информационният клип на Държавна агенция \"Безопасност на движението по пътищата“, който призовава хората да не използват мобилни телефони докато шофират, се излъчва преди всяка прожекция в киносалони в София, Пловдив, Враца, Плевен, Видин, Кърджали, Ямбол, Търговище, Ловеч, Благоевград, Сандански, Сапарева Баня и Карлово. Видеото е с продължителност 20 секунди и нагледно показва какви могат да са последствията, ако отделим дори само за няколко секунди вниманието си от пътя, за да отговорим на важно за нас съобщение на телефона си.  Очаква се кампанията да достигне до над 400 хил. зрители и се провежда в един от най-силните периоди за киносалоните – когато зрителите са най-много, а хората очакват Коледните и Новогодишните празници. Затова и организаторите на кампанията обединяват усилия, за да им припомнят, че няма по-важно от живота и да ги призоват да бъдат отговорни на пътя.  По данни на МВР, през 2018 г. са регистрирани 1634 тежки пътнотранспортни произшествия само с едно превозно средство (т.нар. самокатострофирали). При тях са загинали 193 души и са ранени 2010 човека. Експертите по пътна безопасност са категорични, че една голяма част от тях са претърпели инцидент, заради отвличане на вниманието. Най-голям фактор за това е мобилният телефон. Затова Държавна агенция \"Безопасност на движението по пътищата“ през тази година призовава – Пиши, когато стигнеш!", "date": "2019.12.20", "title": "Отиваш на кино - учат те да не пишеш по GSM-а докато шофираш"}
{"url": "https://www.novinite.bg/articles/183830/Manolova-Zelenite-bileti-pri-shoforite-sa-svarshili-oshte-na-parviya-kurs", "text": "Свършили са „зелените билети“ в градския транспорт. За това сигнализираха шофьори от столичния градски транспорт по-рано днес в платформата за граждански натиск „Изправи се.БГ“.Това стана ясно от позиция на председателя на гражданската платформа „Изправи се.БГ“ Мая Манолова тази сутрин, относно въвеждането на „зелен билет“ в столицата, като мярка за намаляване замърсяването на въздуха. След като два дни въздухът в София е замърсен в пъти над допустимите 50 микрограма на кубичен метър, Столичната община въведе „зелен билет“, но водачите на тролеи и трамваи от депо „Искър“ са били снабдени само с по десет броя, според сигнала в платформата. Така билетите са свършили още на първия курс тази сутрин, съобщават шофьори, като допълват, че заради липсата на „зелени билети“ се е създало напрежение в превозните средства.Едва около обяд е започнала доставка на нови „зелени билети“, допълват те, като на крайните станции са доставени едва по 40 броя. Другите места, от които може да се закупи „зелен билет“, са пунктовете на Центъра за градска мобилност. Вчера на протеста пред Столичната община срещу мръсния въздух Манолова заяви, че е неразбираема липсата на „зелен билет“, след като два дни стойностите на замърсяване достигат до четири пъти над нормата. Рано тази сутрин Фандъкова обяви въвеждането му. Това трябваше да стане още във вторник, когато стойностите на замърсяване надвишиха допустимите норми. В петък на обяд шофьорите да не са снабдени с достатъчно „зелени билети“, въпреки обявената им продажба, за съжаление е не само лоша организация на Столичната община, а прах в очите на хората, че се взимат мерки.", "date": "2019.12.20", "title": "Манолова: „Зелените билети“ при шофьорите са свършили още на първия курс"}
{"url": "https://www.novinite.bg/articles/183855/Ot-utre-ledenata-parzalka-v-centara-na-Burgas-shte-ochakva-posetiteli", "text": "Ледената пързалка в Бургас от утре ще очаква любителите на кънките. Площта на ледената пързалка е 700  кв. м.Пързалката ще предлага кънки под наем с номера от 26 до 47, така че всеки желаещ да я ползва няма да остане отвън. Тя ще бъде украсена в унисон с коледната атмосфера. Скоро ще бъде обявена програма с интересни събития, които допълнително да повишат настроението на кънкьорите. Пързалката ще е на разположение за ползване до февруари, ако времето позволява.Цените се запазват като миналата година - 7 лв. за възрастен и 5 лв. за деца до 12 години. Любителите на кънките на лед ще могат да си купят и карти с определен брой посещения с отстъпка. ", "date": "2019.12.20", "title": "От утре ледената пързалка в центъра на Бургас ще очаква посетители"}
{"url": "https://www.novinite.bg/articles/183814/Po-vash-signal-Izmama-s-ChSI-v-internet", "text": "Притеснена читателка ни сигнализира, че е станала жертва на измама в Интернет. Дамата е получила email, в платформата Abv.bg oт подател: Красимир Вълчев. Като тема на съобщението е “Писмо от съдебен изпълнител.”Кои човек не би се стреснал при вида да такова писмо? Продължаваме с поглед към същинското съдържание на емейла: “В закона е уреден механизъм, чрез който можеш да спреш изпълнителното дело, образувано срещу теб.При отсъствие на съзнателен изпълнител, ще бъдат предприемам неизбежни процесуални действия и ще бъде предадена в съд.Прочетете прикачения файл.Частен съдебен изпълнител: Красимир Вълчев.”Следва прикачен файл, от който да разберем малко повече за обвинението. Файлът, обаче не се отваря. Компютърът на нашата читателка я предупредил за вирус и включил антивирусната програма. След, което съобщението се самоизтрило..Този случай завършва без сериозни последици, само с уплаха на жената. Но ви предлагаме да бъдете бдителни и да проверявате източниците на тези съобщения.След кратко проучване в Интернет, не намерихме нито съдебен изпълнител с такова име, нито такъв емайл: “От:Красимир Вълчев <alberto@granpistau.it>", "date": "2019.12.20", "title": "По ваш сигнал: Измама с ЧСИ в интернет"}
{"url": "https://www.novinite.bg/articles/183861/94-godishna-jena-plete-stotici-shapki-cyala-godina-i-gi-daryava-na-nujdaeshti-se", "text": "94-годишна жена всяка година изплита стотици вълнени шапки, които дарява на нуждаещите се. Роуз Валдез от Пуебло, Колорадо, се научила да плете, когато станала на 90 години.Не след дълго решила да превърне страстта си в нещо полезно и започнала да плете вълнени шапки за хора в нужда. Роуз страда от сериозна глаукома, но това не я спира да плете. За да успее да изплете всички шапки, Роуз започва още през януари и не спира до края на годината. „И без това не правя нищо по цял ден, по-добре да правя нещо в помощ на някой друг. Обикновено плета по една или две шапки на ден. Обзалагам се, че до момента съм изплела поне 2000 шапки“, казва Роуз в интервю. Жената дарява шарените шапки на различни организации в града си, които помагат на хора в нужда. Последните 100 шапки тя дари на център за бездомни хора в Пуебло.", "date": "2019.12.20", "title": "94-годишна жена плете стотици шапки цяла година и ги дарява на нуждаещи се"}
{"url": "https://www.novinite.bg/articles/183847/Parvi-dokazan-gripen-virus-v-stranata", "text": "Първи доказан грипен вирус в страната. Щамът е H1N1, по-известен като свински грип. Това съобщи пред БНТ директорът на Националния център по заразни и паразитни болести проф. д-р Тодор Кантарджиев. За този сезон потвърдените случаи на грип са в Бургас: две тригодишни деца са настанени са в Многопрофилната университетска болница в морския град.", "date": "2019.12.20", "title": "Първи доказан грипен вирус в страната"}
{"url": "https://www.novinite.bg/articles/183850/Balgarite-ostavat-sred-naj-golemite-optimisti-za-ES", "text": "Доверието на българите и румънците в ЕС бележи най-голямо повишение в Общността за тази година. Това показва проучване, представено днес от Европейската комисия.В България и Румъния доверието е нараснало с пет процента и достига съответно 60 и 57 на сто. Най-високо доверие в ЕС имат гражданите на Литва (66 на сто) и Дания (63 на сто). По-скоро вярват в ЕС 49 на сто от участвалите в допитването граждани на Германия, Полша и Белгия, както и 45 на сто от словаците. В Унгария доверието към ЕС е 52 на сто. Най-малко на ЕС вярват гражданите на Великобритания (29 на сто), Франция (32 на сто) и Гърция (34 на сто).Образът на ЕС е разглеждан положително най-често от гражданите на Ирландия (63 на сто), България (61 на сто) и Португалия (59 на сто). Средно в ЕС едва 42 на сто от гражданите заявяват, че виждат Общността в положителна светлина.Данните сочат спад в общото доверие в ЕС с един процент за една година. Одобрението за образа на ЕС е намаляло с три на сто в последната година, като се отчита покачване в същия мащаб на неодобрението. С три на сто (до 52 процента) намалява задоволството от европейската демокрация.На въпрос дали се чувстват граждани на ЕС, българите са в края на таблицата, като едва 56 на сто отговарят положително. По-ниски са резултатите само сред отговорите на гражданите на Италия (55 на сто), Великобритания (53 на сто) и Гърция (51 на сто). Първите три места в чувството на европейска принадлежност заемат гражданите на Люксембург (91 на сто), Испания (86 на сто) и Германия (83 на сто).Проучването показва, че днес европейците се тревожат най-много от имиграцията, промените в природата и икономическата обстановка. Най-малки са тревогите им за престъпността, енергийните доставки, данъците и пенсиите. На национално равнище най-много тревоги предизвикват здравеопазването, околната среда, безработицата и цената на живота.", "date": "2019.12.20", "title": "Българите остават сред най-големите оптимисти за ЕС"}
{"url": "https://www.novinite.bg/articles/183845/Predpraznichno-Zasileno-policejsko-prisastvie-v-Sofijsko", "text": "Във връзка с очаквания интензивен трафик преди и след поредицата почивни дни е изготвен план и създадена организация за осигуряване безопасността на движението по основните пътни артерии на територията на ОДМВР- София, извършване на контрол над водачите на МПС, неспазващи ЗДвП и неизпълняващи разпорежданията на контролните органи, както и недопускане на движение на МПС в лентата за аварийно спиране на автомагистралите.В тази връзка по автомагистралите \"Хемус\" и \"Тракия\" и главните пътища на обслужваната територия ще бъдат разположени максимален брой  полицейски екипи, в това число и служители на дирекция \"Жандармерия\", които да подпомагат движението и да следят за недопускане на автомобилни колони в участъците с въведена временна организация на движението. Служебните автомобили ще се движат в аварийната лента с включена светлина сигнализация.Наред с това нарядите ще следят и контролират и забраната за движение на МПС над 12 тона на 23 декември, за времето от 14 до 21 часа и на 26 декември, за времето от 12 до 20 часа, съгласно заповед на Агенция \"Пътна инфраструктура\", като обезпечават безопасността на движението чрез регулиране и подпомагане на автомобилния трафик.В пътните участъци със стеснения поради ремонтни дейности също ще има полицейски екипи, които ще обезпечават пропускателната възможност.Служителите, работещи по контрол на пътното движение, ще бъдат ангажирани приоритетно към подпомагане и регулиране на движението, контрол на водачите с рисково поведение /неправилно изпреварване, неправилни маневри, отнемане на предимство/, както и на водачите с опасно и демонстративно управление без необходимата дистанция, които извършват рискови маневри, изпреварване или преминаване от една лента в друга, създавайки непосредствена опасност за останалите участници в движението. Засилен ще е контролът и по отношение спазването на скоростните режими, управлението на МПС след употреба на алкохол и от неправоспособни водачи.Сформирани са мобилни групи с необозначени автомобили по всички основни направления, които ще документират пътната обстановка и извършените нарушения от водачите.С превантивна цел ще се извършват и обходи на трасетата в района на прилежащите търговски обекти и бензиностанции.С цел недопускане образуването на автомобилни колони  и създаването на тапи, при необходимост ще се въвежда временна организация на движението чрез въвеждането на реверсивно движение на магистралите. Предприемането на тази мярка ще е съобразно интензивността на трафика и в двете посоки.Обръщаме внимание на водачите, че санкцията за движение в аварийната лента при първо нарушение е в размер на 1000 лева и 3 месеца лишаване от правоуправление спрямо водача.Санкцията за нарушаване на забраната за движение на МПС над 12 тона е в размер на 300 лева и 1 месец лишаване от правоуправление спрямо водача и спиране на МПС от движение за 1 месец спрямо собственика.ОДМВР- София информира, че ще бъде прилагана нулева толерантност към всички нарушители. Водачите, които с рисковото си поведение на пътя застрашават своята безопасност и тази на останалите участници в движението, ще бъдат санкционирани с цялата строгост на закона!", "date": "2019.12.20", "title": "Предпразнично: Засилено полицейско присъствие в Софийско"}
{"url": "https://www.novinite.bg/articles/183844/Joan-Matev-ostava-v-aresta", "text": "Софийският градски съд остави в ареста Йоан Матев. Той е подсъдим за убийството на Георги Игнатов в Борисовата градина преди 4 години, съобщи bTV. Няма данни за изменения в доказателствата и обстоятелствата по делото, реши съдът.Матев е с най-тежката мярка за неотклонение задържане под стража в последните 2 години и 9 месеца.От началото на наказателното дело досега Матев не е искал по-лека мярка за неотклонение, а процесът е на финала, отбеляза адвоката му. Според защитата подходяща в момента е мярката за неотклонение „домашен арест”.", "date": "2019.12.20", "title": "Йоан Матев остава в ареста"}
{"url": "https://www.novinite.bg/articles/183839/Deputatite-izlyazoha-vav-vakanciya-do-10-yanuari", "text": "Депутатите излязоха във ваканция до 10 януари, предаде БТА.Първото пленарно заседание за 2020 година ще бъде на 15 януари. ", "date": "2019.12.20", "title": "Депутатите излязоха във ваканция до 10 януари"}
{"url": "https://www.novinite.bg/articles/183807/Bivshata-sapruga-na-Ico-Hazarta-go-popilya-Razkaza-za-sadilishta-lyubovnica-i-pari", "text": "Ицо Хазарта не цепи басма никому, поне що се отнася до текстовете на песните му. В личния живот на хип-хоп звездата обаче, положението е меко казано взривяващо.Изпълнителят и бившата му съпруга Диана Котева водят тежка и жестока съдебна война за дъщеря си Аделина, която е вече на 14 години.Рапърът е лишил първата си съпруга от родителски права, а най-куриозното в случая е, че тя дори не е знаела за това.Припомняме, че Ицо Хазарта и Диана се разделят през 2007-ма, откогато датират и драмите в отношенията им. Тогава тя заминава за Кърджали при своите родители заедно с дъщеря им, за да си търси работа, докато те се грижат за малката.Но Хазарта изпратил майка си в дома на семейството на Диана, която без да предупреди никого, взема малката Аделина и двете се качили се в автобуса обратно за София, пише \"Галерия\".\"Според мен това е отвличане! След този инцидент Ицо заведе дело за развод, като ме заплашваше, че е намерил 20 свидетели, които ще доказват, че аз съм луда.Оказва се, че Ицо е завел дело през март 2015-та за отнемане на родителските ми права, без да знам за това. Тогава живеех в Лондон\", споделя бившата на Хазарта. И добавя:\"Когато научих, че вече съм с отнети родителски права това беше шок за мен. Не можех да си представя, че човекът, на когото оставих детето си, без да имам претенции за каквото и да е било по време на развода, ще подаде жалба в съда без дори да ме уведоми\".Според Диана действията на хип-хоп звездата са породени от ревност заради факта, че в нейния живот има нов мъж.Като ответна реакция жената също завежда две дела срещу Хазарта. Първото, в Касационния съд за отмяна на решението за отнемане на родителските й права без доводи и без да се споменават двамата й свидетели, е безуспешно. Диана завежда и второ - в Софийски градски съд, което засега губи на първа инстанция.\"Спечелих делото срещу Дирекция за социално подпомагане-Лозенец. Подала съм жалба и в Европейския съд в Страсбург за нарушаване на правото ми на защита в съда. Не съм била уведомена по никакъв начин е заведено дело срещу мен, че се е водило такова, че съм и осъдена\", отсича Котева, която не може да се вижда с дъщеря си от дълго време.За последно това се случва на делото през май тази година, когато тя се явява като свидетел по делото, а иначе не е била заедно с дъщеря си от 6 януари 2014-а.Никой от роднините на Ади не може да я вижда. Братчето й е на 5 години и половина и още не са се виждали.\"Ицо не ми вдига телефона в дните, отредени ми за срещи от съда. Вратата не ми се отваря с мотива, че детето не иска да ме вижда. Ходила съм със съдия изпълнител, с полиция, със социалните, жалби съм подавала, но така и не успях.Допускам, че тя не иска да ме вижда, но ще направя всичко възможно да се чувства добре с мен, без да я настройвам срещу когото и да е било. Тя се държи хладно и резервирано.Сигурна съм, че Ицо добре я е настроил. След като разбра, че съм бременна с второто ми дете от новия ми мъж започна много да се заяжда и да се държи лошо с мен. Казах й, че няма да толерирам подобно поведение и няколко месеца не се чувахме.Въпреки обтегнатите отношения Диана не спира да се интересува от дъщеря си, да й изпраща подаръци, открила е дори и влог, в който вече са натрупани над 10 000 лева, които Ади ще може да тегли, след като стане на 18 години.\"Когато разбрах, че проблемът са 40 лева издръжка на месец, за която също съм осъдена, изпратих парите, но Ицо ги върна. Върна ми и Коледния подарък за миналата година\".Диана разказва, че през двете години на брака им тя е била принудена да търпи изневерите му.\"Беше отишъл на секстуризъм в Германия при едно момиче българка. И двамата бяха ходили да ми избират бельо за подарък. Представяте ли си какво трябваше да изтърпя аз. Той имаше връзка и с настоящата си жена Женя по време на брака ни.От Ади знам, че Женя е била бременна от него още докато сме били женени и е направила аборт”, казва Диана, която е към днешна дата живее в България, собственик е на счетоводна кантора в Лондон, преводач към Кралската полиция във Великобритания и лектор в частно училище в Пловдив.", "date": "2019.12.20", "title": "Бившата съпруга на Ицо Хазарта го попиля! Разказа за съдилища, любовница и пари"}
{"url": "https://www.novinite.bg/articles/183808/Dneven-horoskop-za-petak-20-dekemvri-2019-g", "text": "Днес прекарайте време с децата си и бъдете креативни. Използвайте способността си да забавлявате околните. Това ще ви зареди с много положителна енергия. Предстои ви прекрасен ден, изпълнен с усмивки.Днес ще ви бъде трудно да взимате решения. Ще бъдете затрупани от много информация и факти, което ще ви попречи да мислите трезво. Не се преуморявайте и поискайте съвет и помощ от близките си.Днес ще бъде страхотен ден за вас. В състояние сте да свършите много неща и вашата продуктивност ще ви се отплати в края на деня. Съобразете плановете си с хората около вас, така е редно. Вижте повече на: ", "date": "2019.12.20", "title": "Дневен хороскоп за петък, 20 декември 2019 г."}
{"url": "https://www.novinite.bg/articles/183860/9-dushi-sa-zadarjani-pri-akciya-za-razprostranenie-na-narkotici-v-Sofiya-i-Varna", "text": "\r\n9 души са задържани за разпространение на наркотици в София и Варна. Това съобщи ръководителят на Специализираната прокуратура във връзка с неутрализирана престъпна група. Сред задържаните е и Радо Темерута, който е ръководил групата и е организирал транспортирането на наркотиците.\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.12.20", "title": "9 души са задържани при акция за разпространение на наркотици в София и Варна"}
{"url": "https://www.novinite.bg/articles/183806/Biatlonist-e-Sportist-na-godinata-za-prav-pat-ot-1998-a-Vladi-Iliev-izprevari-Ivet-i-Grisho", "text": "Великолепният ни биатлонист Владимир Илиев бе избран за Спортист на годината на България по време на пищна церемония снощи в зала \"Асикс Арена\".Водещи на събитието бяха Мария Силвестър и Захари Бахаров, а роденият в Троян Илиев изпревари в класацията доста интересни имена, като сред тях бяха Григор Димитров и Кубрат Пулев.Не може да не се отбележи, че за първи път от 2006 година наградата попада в представител на зимните спортове, като тогава приза печели танцовата двойка във фигурното пързаляне Албена Денкова/Максим Стависки.Наградата е и втора конкретно за биатлона, след като през 1998 година Екатерина Дафовска също бе отличена за Спортист на годината. Тогава чепеларката спечели сензационно олимпийско злато, което и до момента остава единствено за родината ни на Зимни олимпиади.Илиев донесе първи медал в мъжкия биатлон за България от Световен шампионат, имаше чудесни класирания и на Европейското, а и на други стартове.На събитието присъстваха куп важни гости, като сред тях бе и спортният министър Красен Кралев.Министърът на младежта и спорта Красен Кралев обяви отборът на годината, а именно Националният ансамбъл по художествена гимнастика. Сред номинираните бяха също  ПФК „Лудогорец“ (Футбол), ВК „Марица“ Пловдив (Волейбол), Национален отбор, юноши (до 17 г.) (Волейбол) и Националения отбор, жени (до 20 г.) (Баскетбол).Кметът на София Йорданка Фандъкова връчи наградата в категорията „Спортист с увреждания“. За нея се състезаваха Денислав Коджабашев (Тенис на маса), Мартин Христов (Лека атлетика), Николай Ваклинов (Баскетбол на колички), Ружди Ружди (Лека атлетика) и Християн Стоянов (Лека атлетика). Призът отиде при Християн Стоянов, който спечели златото на 1500 м на световното първенство по лека атлетика за хора с увреждания.Весела Димитрова (Художествена гимнастика) бе избрана за треньор на годината и получи награда картина на Вежди Рашидов, която бе връчена от министър Красен Кралев. Другите конкуриращи се в тази категория бяха Иван Иванов (вдигане на тежести), Мартин Стоев (волейбол), Николай Захаров (биатлон) и Петър Касабов (борба).Интересна е петицата за първата „Награда на публиката“ в историята на анкетата, пише gol.bg. В нея не попада Григор Димитров, а ето и кои са избраните (по азбучен ред):", "date": "2019.12.20", "title": "Биатлонист е Спортист на годината за пръв път от 1998-а, Влади Илиев изпревари Ивет и Гришо"}
{"url": "https://www.novinite.bg/articles/183851/Zapochna-razsledvaneto-sreshtu-Angel-Djambazki", "text": "Председателят на Европейския парламент Давид Сасоли започна разследване срещу българския евродепутат Ангел Джамбазки. Разследването започва в отговор на искането на председателя на транспортната комисия към европарламента французойката Карима Дали и германския депутат Измаил Ертуг, пише Нова телевизия.В началото на седмицата те изпратиха писмо до Сасоли с искане за наказание на българския депутат заради оценки за произхода им, направени от Джамбазки пред медии и чрез социалната мрежа.Обидените евродепутати са ангажирани с процедурите по пакета „Мобилност”, тема по която активно и емоционално се изказваше по време на предизборната кампания за евровота представителят на ВМРО.Оценките му за колегите от Европарламента намериха челно място във водещите европейски медии, доста чувствителни на тема расизъм.А днес часове преди затваряне на европейските институции за празниците на финала на своето председателство Финландия успя да прокара пакета „Мобилност” окончателно.", "date": "2019.12.20", "title": "Започна разследването срещу Ангел Джамбазки"}
{"url": "https://www.novinite.bg/articles/183849/Borisov-Chujdite-investicii-v-stranata-sa-poveche-ot-minalata-godina", "text": "Премиерът Бойко Борисов отчете ръст на преките чуждестранни инвестиции у нас.„В края на годината най-добре се виждат добрите резултати за българската икономика”, написа премиерът в социалните мрежи.„За януари – октомври 2019 г. преките чуждестранни инвестиции в страната са с 553.8 млн. евро повече от тези за същия период на миналата година. През първите десет месеца те нарастват с 953.3 млн. евро при увеличение с 399.5 млн. евро за януари – октомври 2018 г.”.", "date": "2019.12.20", "title": "Борисов: Чуждите инвестиции в страната са повече от миналата година"}
{"url": "https://www.novinite.bg/articles/183816/Marica-Plovdiv-padna-s-tajbrek-sreshtu-Uralochka-v-Ekaterinburg-v-jenskata-ShL", "text": "Марица (Пловдив) изигра равностоен мач като гост на руския гранд Уралочка-НТМК (Екатеринбург), в който малко не достигна за първи успех в Група Е на Шампионската лига. Все пак след драматично 2:3 (1725, 25:18, 25:18, 22;25, 13:15) българските шампионки измъкнаха първата си точка в групата, при това срещу изключително реномиран съперник.Силното начало на маричанки, което доведе до предимство с 5:2, не стъписа домакините и те бързо се върнаха в гейма и поеха контрол над резултата. Жълто-сините продължиха да се борят, но с по-добра игра най-вече на блокада Уралочка увеличи аванса си и Юлия Максимова с блокаут затвори гейма при 25:17. Александра Миланова, която влезе като резерва през първата част и остана на терена за втората, отново внесе свежест в играта на Марица. Пловдивчанки поведоха с 6:2 и 7:3 и, въпреки опитите на рускините отново да се върнат в гейма, Николай Карполь трябваше да ползва втората си почивка в гейма при 15:8 за българския тим. Момичетата на Владимир Орлов превъзхождаха съперника в атака, но в крайна сметка блокадата на Виктория Григорова оформи крайното 25:18.Третият гейм бе равностоен до 7:7, след което на терена имаше само един отбор – този на Марица. Всичко се получаваше в играта на българския тим, като най-голямата разлика дойде от блокадата. Преднината на гостенките достигна 10 точки, а в крайна сметка геймът отново бе затворен при 25:18 от Вики Григорова, този път с атака през центъра. Както можеше да се очаква, последва силна реакция от страна на Уралочка. Либерото Даря Пилипенко предложи стопроцентово посрещане и атаката на Ксения Парубец заработи. Авансът на рускините достигна девет точки, но нашите нямаха намерение да се предават. Много силно включване направи завърналата се в игра Кремена Каменова и геймът постепенно се завърза при разлика от само две точки. За повече не стигнаха сили и Парубец с успешна блокада отбеляза за 25:22 и 2:2 гейма.Уралочка успя да поддържа известен контрол върху резултата в решаващия пети гейм, но Марица не се отказа докрай. Алекс Миланова наниза шест точки и помогна на отбора си не само да догони съперника в резултата, но дори да излезе с точка напред. В решаващите моменти обаче нервите не издържаха. Тогава дойдоха и единствените три грешки на пловдивчанки в тайбрека – две от сервис и една в атака, но те се оказаха фатални за крайното 13:15 и изпуснатия огромен шанс за историческа победа на Марица като гост.Топреализатори на мача станаха Алекзандра Холстън от Марица и Ксения Парубец от Уралочка с по 21 точки. Александра Миланова завърши с 18, а Виктория Григорова впечатли с пет от 12-те блокади на Жълто-сините. За най-полезен състезател в мача бе обявена разпределителката на победителките Татяна Романова.Марица остана на последното четвърто място във временното класиране като единствен отбор без победа, но вече с актив от една точка.В другия мач от групата в този кръг, френският РК Кан (Кан) надигра гостуващия руски тим на Динамо (Москва) с 3:0 във вторник и застана непобеден в челото на класирането с осем точки от три мача, следван от Динамо с две победи и шест точки. Бившата маричанка Мира Тодорова отново бе една от най-добрите на терена и допринесе за неочаквания успех с шест точкови блокади и шест успешни атаки.В следващия кръг Марица отново гостува в Русия, този път на Динамо. Мачът е на 23 януари от 18:00 б.в. в московския Дворец спорта Динамо.", "date": "2019.12.20", "title": "Марица (Пловдив) падна с тайбрек срещу Уралочка в Екатеринбург в женската ШЛ"}
{"url": "https://www.novinite.bg/articles/183827/Hristo-Stoichkov-se-sreshta-s-pochitateli-v-navecherieto-na-Koleda", "text": "", "date": "2019.12.20", "title": "Христо Стоичков се среща с почитатели в навечерието на Коледа"}
{"url": "https://www.novinite.bg/articles/183783/Prorochestva-na-Vanga-za-2019-godina-okazaha-li-se-istina", "text": "Вaнгa e eднa oт нaй-нeoбикнoвeнитe личнocти нa 20 вeк. Имeтo нa бългaрcкaтa прoрoчицa ce нaрeждa дo тeзи нa Нocтрaдaмуc, Рacпутин, Eдгaр Кeйcи, Мaмa Шиптън, Вacилий Нeмчин — яcнoвидци, прeдcкaзaли мнoгo тoчнo cъбития oт нaшaтa иcтoрия, мнoгo прeди тe дa ce cлучaт.Твърди ce, чe блaгoдaрeниe нa дaрбaтa cи, Вaнгa e прeдрeклa нe caмo бeзбрoй лични cъдби, нo и ключoви мoмeнти oт иcтoриятa, c oгрoмнo знaчeниe зa цeлия cвят.\"Пeтричкaтa врaчкa\" рaзпaлвa въoбрaжeниeтo нa бeзбрoй хoрa. Нeйнитe прeдcкaзaния ca прocлeдявaни и aнaлизирaни мнoгoкрaтнo във филми, книги и cтaтии в oпит дa ce cвържaт c дeйcтвитeлни cъбития, c вaжни cлучки и мoмeнти oт днec.Мaкaр тя никoгa дa нe e гoвoрилa кoнкрeтнo зa 2019 гoдинa, в някoи нeйни cлoвa ce cпoмeнaвaт пeриoди кaтo крaя нa втoрoтo дeceтилeтиe oт cлeдвaщия вeк. Думитe ѝ чecтo бивaт интeрпрeтирaни в зaвиcимocт oт cлучaя, тъй кaтo в тях нямa кoнкрeтикa, тe ca oбщи и нeвинaги дocтaтъчнo яcни. Имeннo зaрaди тoвa гoлямa чacт oт нaмeцитe, кoитo cъдържaт прoрoчecкитe ѝ cлoвa, бивaт тълкувaни пo вceвъзмoжни нaчини — cпoрeд cитуaциятa или cпoрeд тълкувaтeля.В cвoя cкoрoшнa публикaция caйтът Esоrеitеr cъбирa някoи oт нaй-яркитe миcли и думи нa Вaнгa, oтнacящи ce пo eдин или друг нaчин към нaшeтo врeмe:Вижтe прoрoчecтвaтa нa Вaнгa зa 2019 г.:Дeйcтвиятa нa oгрoмнa cтрaнa щe дoнecaт cвeтoвeн мирИмa caмo три вaриaнтa: CAЩ, Руcия или Китaй. Прoрoчицaтa нe пocoчвa кoнкрeтнo никoгo и тoвa дaвa cвoбoдaтa нa вcякa нaция дa тълкувa думитe ѝ в cвoя пoлзa. Нo кaк инaчe? Мнoгo хoрa пo cвeтa cмятaт, чe тoвa щe бъдe Руcия, тъй кaтo Вaнгa винaги e нaричaлa cтрaнaтa нaй-яркa и нaй-духoвнa.Cтaрият рeд щe бъдe зaмeнeн c нoв, приeмлив зa чoвeкa и зa БoгaТвърди ce, чe прeз пocлeднитe гoдини Вaнгa e пoвтaрялa мнoгo чecтo тeзи думи. Ocвeн тoвa пocoчвa и чe пeриoдa, в кoйтo щe ce cлучи, e втoрoтo дeceтилeтиe нa нaшия вeк. Eкcпeртитe cмятaм, чe тoвa e нaй-oптимиcтичнaтa прoгнoзa нa бългaрcкaтa прoрoчицa, нo зa ceгa e труднo дa ce вярвa нa нeя. Мoжe ли вcичкo дa ce прoмeни тoлкoвa дрacтичнo и бързo?Хoрaтa щe ce убивaт в имeтo нa вярaтa cи, увeрeни в cпрaвeдливocттa нa тeзи убийcтвaТoвa прoрoчecтвo вeчe ce cбъдвa. Дocтaтъчнo e дa ce прocлeди нaрacтвaщaтa кoнфрoнтaция в Близкия изтoк, иcтинcкaтa зaплaхa oт cтрaнa нa тeрoриcтитe, дeйcтвaщи в имeтo нa Aллaх и т.н. В тoзи cлучaй, дoри и мигрaциoннaтa вълнa, кoятo плъзнa в Eврoпa, кaктo й cмъртoнocнитe й пocлeдици, cъвпaдaт изцялo c тaзи прoгнoзa.Зeмятa щe ce рaзбунтувa и мнoзинa щe зaгубят живoтa cиПрирoднитe бeдcтвия пoд фoрмaтa нa вулкaни, зeмeтрeceния, чудoвищни урaгaни, нeрaзбирaeми климaтични кaтaклизми вeчe ca зaпoчнaли дa нaпaдaт плaнeтaтa. Изглeждa, чe в близкoтo бъдeщe тeзи кaтaклизми щe зaчecтят, кaктo Вaнгa e прeдупрeдилa.Чecтo ce гoвoри зa прoгнoзитe нa бългaрcкaтa прoрoчицa. Тя e прeдрeклa и пoбeдaтa нaд рaкa, cтaрocттa, пoлeтитe дo Cлънцeтo и мнoгo други нeвeрoятни нeщa, кoитo мoжe би прeдcтoи дa ce cлучaт. Вcякo eднo oт прoзрeниятa ѝ зa бъдeщeтo oбaчe, нe ce oбвързвa c кoнкрeтeн пeриoд, дeн или дaтa oт кaлeндaрa. Тя нeвeднъж e пoдчeртaвaлa, чe вcичкo зaвиcи oт вярaтa и любoвтa нa хoрa.Cвeтът прoдължaвa дa търcи oтгoвoри в думитe нa прoрoчицaтa oт Пeтрич, гoдини cлeд cмърттa ѝ, a живoтът нa Вaнгa дoкaзвa, чe във врeмeнa нa кризa, cмут и кoлeбaния „пaрaнoрмaлнoтo\" ce рaдвa нa oтличнa кoнюнктурa.", "date": "2019.12.20", "title": "Пророчества на Ванга за 2019 година, оказаха ли се истина"}
{"url": "https://www.novinite.bg/articles/183863/Fandakova-Ochevidno-ima-interes-kam-zeleniya-bilet", "text": "\r\nИ днес в София въздухът е опасно мръсен. Нивата на фините прахови частици превишават 4 пъти допустимата стойност от 50 микрограма на кубичен метър. За разлика от предишните дни, днес Столична община въведе \"зелен билет\". Той струва 1 лев и важи за всички линии на градския транспорт за деня. Безплатни са и буферните паркинги към линиите на метрото. Продължават и проверките за нерегламентирано изгаряне на отпадъци в столицата.\r\nЙорданка Фандъкова, кмет на София: Продадените до този момент билети са толкова, колкото предишния път за цял ден. Така че очевидно има интерес. Благодаря на всички, които се възползваха от тази възможност днес. Това че въвеждаме зелен билет цели всички ние да се опитаме в дните с голямо превишение на замърсяването на въздуха да слезем от автомобилите и да използваме градския транспорт.", "date": "2019.12.20", "title": "Фандъкова: Очевидно има интерес към \"зеления билет\""}
{"url": "https://www.novinite.bg/articles/183809/Na-Ignajden-gadaem-kakva-shte-e-sledvashtata-godina", "text": "Пет дни преди Коледа - на 20 декември, почитаме Свети Игнатий Богоносец. С този празник започват коледните празници. В Източна България на Игнажден е първата коледна вечеря. Трапезата е изцяло постна. Празникът се свързва със зимното слънцестоене и се смята за началото на Новата година. Нарича се още Млада година, Нов ден, Млад месец, Полаз или Полазовден.Най-характерен за празника е обичаят \"полазване\". От това кой ще влезе пръв в къщата на Игнажден се гадае каква ще бъде и следващата година. Ако \"сполезът\" е добър, то и в къщата през цялата година ще има благоденствие и успех във всичко. Има няколко поверия за този ден. Ако на Игнажден времето е ясно, през април ще има суша. Ако вали дъжд, през април ще има дъждове и плодородие. Добре е, ако на Игнажден, а също и по Коледа, вали сняг. Ако на Игнажден времето е облачно, реколтата ще е добра и в кошерите ще има изобилие.Времето през следващите 12 дни на месеца - от 20 до 31 декември, показва времето през 12-те месеца на идващата година. 20 декември определя какво ще е времето през януари. Друго поверие е, че не бива да се изнася нищо от къщата, за да не излезе берекетът, както и не се иска и не се дава нищо назаем.Не се става от трапезата по време на ядене, защото кокошките няма да мътят. Не се вари боб, за да не бие градушка. Не се пере, за да не налети болест. Не е добре, ако се зачене дете на Игнажден, защото ще се роди с недъг. Бременните и нераждалите не трябва да работят, за да родят лесно.", "date": "2019.12.20", "title": "На Игнажден гадаем каква ще е следващата година"}
{"url": "https://www.novinite.bg/articles/183853/Kak-balgarite-piyat-kafe", "text": "При повечето активни в интернет българи не минава и ден без да изпият чаша кафе. Най-често го купуват от супермаркета и му се наслаждават у дома NESCAFE е най-активният бранд в категория „кафе“ през периода януари- октомври 2019 г. Българите обичат кафето и го пият основно за да се ободрят и фокусират. Обикновено го купуват от супермаркета и най-често го пият вкъщи. Това става ясно благодарение на онлайн проучване, направено от Nielsen Admosphere Bulgaria и Български Национален Панел.То е проведено сред 1000 респонденти от онлайн населението на страната на възраст 15 или повече години. Изследването е допълнено с данни от рекламния мониторинг на Nielsen Admosphere Bulgaria. Те показват, че за периода януари–октомври 2019 г. най-активният бранд в категория „кафе“ според реализирани ТРП‘ 30 е NESCAFE. 85% от активните в интернет българи се наслаждават на кафето всеки ден - 60% от тях дори пият по няколко чаши, а 25% се ограничават до една дневно.Част от респондентите са отговорили, че пият кафе рядко, а само 6% никога не пият кафе. Прочуването показва, че дневно жените, които консумират ароматната напитка, са малко повече от мъжете. Не е новина, че кафето може да бъде много ободряващо, особено, когато сме уморени или трябва да се съсредоточим на работотното място. „Действа ми ободряващо“ е най-популярният отговор на въпроса „Защо пиете кафе?“ - 64% от респондентите твърдят това, като повечето от тях са на възраст 35-44 години. Около една трета от анкетираните пият кафе заради вкуса му, 28% - заради аромата му, а 27% го правят по навик.От изследването става ясно, че 69% от активните в интернет българи предпочитат кафе на зърна. 25% обикновено пият инстантни кафени напитки (от типа 3 в 1, разтворимо капучино и др.) и почти същия процент харесват инстантно (разтворимо) кафе. Прясното кафе на зърна е предпочитано малко повече от мъжете, както и от хората на възраст над 35 години. По-младите респонденти, от друга страна, пият по-голямо количество инстантно кафе (от типа 3 в 1, разтворимо капучино и др.), в сравнение с останалите възрастови групи. Повече от половината респонденти (55%), взели участие в проучването, пият кафе най-често у дома.Интересно е да се отбележи, че жените се наслаждават на ободряващата напитка вкъщи много повече от мъжете. 25% от анкетираните са отговорили, че пият кафе предимно на работа или в училище, като това твърдение е валидно в по-голяма степен за мъжете. Само 14% от респондентите посещават най-често кафене или ресторант за своята дневна доза кофеин – тук отново преобладават мъжете. На въпроса „Откъде най-често купувате кафето, което консумирате у дома?“ - 64% от респондентите, които обичайно пият кафе, са отговорили, че това е супермаркетът.Близо една трета го купуват от местен магазин, а 25% - от специализирани магазини за кафе/чай. Освен с информация за различните навици и предпочитания по отношение консумацията на кафе от активното онлайн население на страната, допълнихме анализа и с данни от рекламния мониторинг на Nielsen Admosphere Bulgaria. Те показват, че за периода януари–октомври 2019 г. най-активният бранд в категория „кафе“ според реализирани ТРП‘30 е NESCAFE. Сравнявайки инвестираните през посочения период брутни рекламни бюджети в телевизия, радио и преса, можем да отбележим, че съвсем очаквано телевизията е най-популярната медия сред рекламодателите и в категория „кафе“. По тази причина насочихме своя анализ към нея и изчислихме какви са били инвестициите в телевизионна реклама на петте най-активни марки кафе през периода януари–октомври 2019 г. (според реализираните TRP’30, сред зрителите от възрастова група 15+ години).     От таблица 1 става ясно, че марките с най-много реализирани TRP‘30 - NESCAFE и JACOBS, бележат спад спрямо същия период на предходната година съответно с -14% и -8%. След тях на трето място се нарежда TCHIBO, брандът се изкачва с една позиция в сравнение с януари-октомври 2018 г. с ръст от 37%. Веднага след това виждаме NOVA BRASILIA с отстъпление спрямо същия период на миналата година от -35%. Петото място, но с най-сериозен скок от 80%, се държи от бранда KIMBO. Струва си да отбележим, че според реализирани TRP’30 KIMBO е бил на девето място през 2018 г. Таблица 1 Източник: Nielsen Admosphere Bulgaria – период: януари-октомври 2018 и януари-октомври 2019 година През посочения период цялата категория „кафе“ бележи спад от -28% според реализираните TRP’30, сред зрителите на възраст 15 и повече години. Това се дължи най-вече на факта, че някои брандове (LAVAZZA, SPETEMA, SANTOS CAFÉ и др.), които за периода януари-октомври 2018 г. са инвестирали в ТВ реклама, през 2019 отсъстват.", "date": "2019.12.20", "title": "Как българите пият кафе?"}
{"url": "https://www.novinite.bg/articles/183840/Naum-Shopov-umili-Fejsa-sas-SNIMKI-na-shterka-si-Amaya-i-definiciya-na-shtastie", "text": "\"Щастие е, когато не искаш да си никъде другаде, освен тук, гледайки тези крачета, които някой ден ще трябва да научиш да ходят\" - това написа щастливият татко - актьорът Наум Шопов младши към своя публикация. Потомственият артист тагна и жената на сърцето му Теа Минкова. На публикуваните кадри, Наум позира заедно с новородената си дъщеричка Амая, а атмосферата около тях е коледна и уютна. Фотосите събраха хиляди лайкове и множество коментари. От своя страна, Теа Минкова също публикува снимка на крачетата на бебето, като ги определи за закуската, обяда и вечерята им с Наум. Припомняме, че Теа и Наум станаха родители за първи път в началото на месец декември. Само няколко дни след раждането родителите качиха видео в канала си в YouTube, в което разказват от първо лице за всички емоции около специалния ден.", "date": "2019.12.20", "title": "Наум Шопов умили Фейса със СНИМКИ на щерка си Амая и дефиниция на щастие"}
{"url": "https://www.novinite.bg/articles/183810/Izvestni-lichnosti-se-obediniha-za-spasyavaneto-na-bezdomni-jivotni", "text": "Водещите Ники Кънчев и Николай Дойнов, Дани Ганчев от група „Тангра“, китаристът Иво Чалъков от Gravity co, победителят от „Гласът на България“ Ния Петрова , актрисите Яна Бобева и Анелия Мангърова подкрепиха организацията Pet sisters, която намери нов дом на над 250 кучета и котки през 2019 г. Те бяха част от благотворителното събитие на организацията под надслов „Коледа си има дом“, на което бяха събрани средства за подобряване на условията в спасителния център в село Кривина.Със събраната от благотворителния базар сума от 1502,10 лева ще бъдат закупени  термопанели, с които екипът на организацията изгражда изцяло затворени и отопляеми помещения за кучетата, настанени в приюта и очакващи своя нов дом. С дарения, лични средства и доброволчески труд, през 2019 г. Pet sisters подобряват условия на живот на настанените в приюта над 70 кучета и котки, и ежедневно помагат на възрастни, болни и изхвърлени от стопаните си животни в цялата страна. Над 250 са спасените кучета и котки, на които Pet sisters намират нов дом и грижовни стопани през 2019 г. Благодарение на усилията на екипа и доброволци, 227 кучета и 26 котки са задомени в Германия, Австрия, Швейцария, Дания, Швеция и Лихтенщайн. През тази година едва седем от живеещите в приюта бездомни животни са били осиновени в България. „Често ни питат защо спасените български животни заминават предимно за чужбина. Причините са много. Тук изключително рядко някой осиновява животно с недъг или нелечима болест. А често от партньорите ни в Германия получаваме точно такива запитвания.Съвсем скорошен пример – жена е поискала да осинови най-възрастното животно от нашия спасителен център. И така дядо Нерон, на около 16 години, ще прекара оставащото му време като домашно куче. В България запитванията са за предимно дребни кучета, по възможност бебета, които да напомнят на някаква порода. Търсят ги и за пазачи в двор“, разказват от организацията.  Pet sisters работи с партньорски организации в Германия, които имат последователи в цяла Западна Европа. Много от осиновителите идват лично в България, за да се запознаят с новия член на семейството си и да го отведат у дома. Всяко куче или котка пътува с необходимите тестове, ваксини, чип, паспорт, медицинска документация. Всяко животно се преглежда от ветеринарен лекар непосредствено преди пътуване, а екипът на Pet sisters остава в непрестанна връзка с осиновителите и помага със съвети относно поведението и по-лесната адаптация на домашния любимец към новата среда.  От Pet sisters признават, че и у нас има много съпричастни с каузата и съдбата на бездомните животни хора, които обаче нямат възможност да се грижат за домашен любимец вкъщи. В отговор на честите запитвания от българи, които искат да подпомогнат работата на организацията, Pet sisters предлагат възможност за виртуално попечителство на всички, които обичат животните, но не могат да осиновят или да станат приемни родители. Виртуалното попечителство дава шанс на желаещите да се ангажират с каузата, като изберат едно или повече от нуждаещите се животни в приюта и подпомагат неговото отглеждане със сума, която могат да отделят на месец. С тези средства Pet sisters покриват разходите по отглеждането, изхранването и лечението му, така че то да живее добре и спокойно, докато уредят действителното му осиновяване. От този момент нататък новите стопани поемат грижата за него изцяло. Виртуален попечител може да стане и фирма или организация, като Pet sisters предоставят кутии за офиса, в които служителите да събират сумата, която да дарят, както и сертификат за дарението. Как може да станете виртуален попечител вижте ТУК. Благотворителното събитие „Коледа Си Има Дом“ се случи благодарение на основния спонсор - хотел „Снежанка“, Пампорово. Домакин бе ресторант-градина „Лозенец“, а за доброто настроение на гостите се погрижиха партньорите от Изба Ямбол-Vineyards Selection и изпълнителите на Пиано бар „Камино“. Със свои авторски творби в коледния благотворителен павилион се включиха Евгения Накова, Лиляна Николова, художничките Роза Колчагова и Галя Груева, Ador Barador, писателят Мая Дългъчева, художничката Невена Ангелова и издателство „Жанет 45“.", "date": "2019.12.20", "title": "Известни личности се обединиха за спасяването на бездомни животни"}
{"url": "https://www.novinite.bg/articles/183841/Buryata-Elza-vze-jertvi-v-Ispaniya-i-Portugaliya", "text": "Силни ветрове и проливни дъждове, предизвикани от бурята Елза, връхлетяха тази нощ Пиренейския полуостров и убиха най-малко четирима души в Испания и Португалия, предаде Франс прес.Поради лошото време тази сутрин бяха прекъснати морските връзки между Мароко и Испания в Гибралтарския протокПри пътен инцидент заради паднало дърво в Португалия, южно от Лисабон, загина един мъж. Друг бе убит при срутване на къща на 300 км северно от столицата. Недалеч оттам трети изчезна безследно - според спасители може би отнесен от река.В Испания един човек загина при свличане на скални маси в Астурийските планини, където са регистрирани пориви на вятър със скорост 160 км/ч. Друг намери смъртта си под рухнала стена в парка \"Сантяго де Компостела\", разположен в северозападната част на полуострова.Испания, Португалия и атлантическото крайбрежие на Франция се готвят за нови бедствия, свързани с времето, когато утре в региона пристигне друга буря, наречена Фабиен. Очаква се ветровете да достигнат 120 км/ч.", "date": "2019.12.20", "title": "Бурята Елза взе жертви в Испания и Португалия"}
{"url": "https://www.novinite.bg/articles/183843/Marihuana-v-gazova-butilka-na-lek-avtomobil-otkriha-na-MP-Kapitan-Andreevo", "text": "Пълна с марихуана газова бутилка в български автомобил откриха митническите служители на Главна дирекция „Митническо разузнаване и разследване“. На 18.12.2019 година около 5.30 сутринта на ГКПП Капитан Андреево на трасе „Изходящи автомобили и автобуси“ пристига лек автомобил с българска регистрация, управляван от български гражданин. По метода „анализ на риска“ автомобилът е селектиран за щателна проверка, при която след пролъчване с рентгенова апаратура се установяват необичайни плътности на газова бутилка в багажното отделение. При последващ физически контрол в газовата бутилка са открити 69 пакета вакумирани полиетиленови пликове, обвити с алуминиево фолио. След разрязването на един от пликовете е установено, че съдържа зелена тревиста маса. Направеният полеви наркотест е реагирал на марихуана. Общото тегло на наркотичното вещество е 4,450 кг. По случая е образувано досъдебно производство от разследващ митнически инспектор под надзора на Окръжна прокуратура – Хасково. Шофьорът е задържан с прокурорска мярка „задържане под стража“ за 72 часа.", "date": "2019.12.20", "title": "Марихуана в газова бутилка на лек автомобил откриха на МП Капитан Андреево"}
{"url": "https://www.novinite.bg/articles/183864/Neveroyatno-no-fakt-Nesmenyaemiyat-inj-Dancho-Lazarov-sdade-vlastta-vav-volejbola", "text": "Любомир Ганев получи властта във волейбола след споразумение с дългогодишния председател на българската федерация (БФВ) Данчо Лазаров. Бившият национал получи от Лазаров пълномощно, с което от понеделник ще има права да ръководи организацията до 13 март, за когато е свикано изборно общо събрание.На него Ганев се очертава да бъде единствен кандидат, защото като очаквания му съперник Борислав Кьосев обяви, че се оттегля и подкрепя Ганев.\"Струва ми се, че това беше много важен ден за нашия спорт. Всички проблеми, а тях ще ги има, да се решават демократично\", каза Лазаров. Той посочи, че дава правомощия на Ганев, тъй като е ангажиран в Европейската конфедерация по волейбол (CEV).Двете страни си стиснаха ръцете и обявиха, че решенията са взети в името на развитието на волейбола.Лазаров е на път да слезе от председателския пост във федерацията след близо 20 години. В основата е обединението на клубове, които поискаха промяна и издигнаха дългогодишния вицепрезидент Ганев за техен кандидат. Срещу него се очакваше да застане Кьосев, подкрепян от настоящото ръководство и клубовете зад него.Опозицията искаше извънредно изборно общо събрание на 16 януари, но заподозря, че въпреки формалното му свикване сегашното ръководство прави опити да го осуети. Сега самият Лазаров каза, че новата дата 13 март е избрана така, че решенията на събранието да не могат да бъдат атакувани. \"Да покажем, че волейболът е обединен около идеята за развитие на тази игра\", посочи той.\"Знаете, че съм един от кандидатите. Неговата платформа (на Ганев) се доближава до моите възгледи и затова ще го подкрепя\", каза Кьосев пред делегатите и даде знак, че се оттегля.\"Ще се постараем да изпълним идеите, които са описани в програмата. Няма да се отпускаме\", заяви Ганев.Очаква се на събранието на 13 март да бъдат въведени значително промени в устава на федерацията. Желанието на опозицията е да има мандатност и да се намали броят на членовете на управителния съвет, които до момента бяха 25.Предложението е тогава всички настоящи членове на съвета да се оттеглят. Един от кандидатите за нови членове за управителния съвет е първият българин в Залата на славата на волейбола Димитър Златанов.Кандидатът на опозицията за президент на БФВ Любомир Ганев вярва, че българските волейболни клубове имат желанието да се развиват. Той иска срещите с клубовете да бъдат по-чести и той е готов да му бъде търсена отговорност от тях, ако записаното в програмата му не бъде реализирано. Ето какво сподели прочутият от близкото минало волейболист:\"Тук не става въпрос за приятелство, а за волейбол. Волейболът е над всичко - над егото на един човек... От това, което си говорих с клубовете, мисля, че всички са обединени от идеята, че волейболът може да стане още по-атрактивен спорт, по-интересен за медиите, за партньорите, които ни помагат, за всички, които обичат волейбола.Това е нашата цел - да надградим това, което е било построено досега. То е много и ние трябва да го надградим, така че всички, които искат да развиват спорт, малки и големи клубове, да бъдат по-спокойни, да имат една по-добра финансова стабилност. Радвам се, че всички тези неща се получиха по този начин. Нашият спорт няма нужда от скандали и от сътресения. Имаме си достатъчно проблеми, които трябва да се опитаме да си оправим сами, за да си намираме външни такива.Аз знам, че много хора не ме харесват. Това е нормално, аз не искам да бъда харесван. Искам с работата и труда си да покажа, че решенията, които искам да взема и това, което съм написал като програма, е правилно. Слушам мнението на всеки един клуб и си записвам какво можем да променим и допълним, със сигурност има много неща. Със сигурност ще трябват много усилия, много хора.Каквито и промени да се правят, те трябва да се правят много внимателно и да не са плод на някакви моментни импулси и вълнения. С тези неща трябва да се внимава, защото не се променя така лесно устав.Всеобщото мнение на всички е, че волейболът ни може да бъде много по-добър. Срещите с клубовете може да бъдат много по-чести - това ще бъде една от моите основни задачи, трябва да има директен контакт.Заставам пред клубовете с моето лице, с моите идеи, за да могат те да ме държат отговорен. Обнадежден съм, защото виждам желанието на клубовете да се развиват, което е най-важното. И ще продължа обиколките по клубовете, защото за мен това са много важни работи\", сподели волейболната легенда, който е надеждата на волейболните хора за коренни промени в най-успешния колективен спорт.", "date": "2019.12.20", "title": "Невероятно, но факт! Несменяемият инж. Данчо Лазаров сдаде властта във волейбола"}
{"url": "https://www.novinite.bg/articles/183836/Izvestni-fenove-na-Levski-iskat-ot-Bojkov-nov-stadion-Gerena-da-bade-samo-klubna-baza", "text": "Редица известни фенове на Левски се обърнаха към боса на клуба Васил Божков с желанието да инвестира в построяване на нов стадио­н, научи Novinite.bg. Те пуснаха писмо до хазартния бос, в което излагат позиция и  настояват бъ­дещото съоръжение да бъде изградено не на \"\"Герена\", а на стадион \"Раковски\", който в миналото е бил ползван от 26-кратния шампион.Идеята на привърженици­те, сред които и музикантът Васил Георгиев - Васко Кръпка­та, актьорът Георги Мамалев и режисьорът Олег Ковачев, е \"Герена\" да остане база. В пла­на фигурира да остане само новият сектор А, а останали­те да бъдат разрушени. Така ще се отвори място за напра­вата на още игрища, модерен медицински център, както и нова зала.Новата власт на сините вече направи доста подобре­ния по базата. Изградени бяха две нови игрища за нуждите на ДЮШ. Реновирано бе обще­житието. Върви и изгражда­нето на 8 нови съблекални, ко­ито ще са разположени в ста­рия пансион. Той също бе реновиран. Предвижда се и изграж­дането на нова трибуна с ко­зирка до изкуствения терен.", "date": "2019.12.20", "title": "Известни фенове на Левски искат от Божков нов стадион, Герена да бъде само клубна база"}
{"url": "https://www.novinite.bg/articles/183818/API-Dnes-ot-16-ch-do-20-ch-se-spira-dvijenieto-na-kamionite-nad-12-t-po-avtomagistralite", "text": "За улеснение на трафика и повишаване безопасносттта на движение в дните преди Коледа - петък, събота и понеделник, когато много хора ще тръгват на път в пиковите часове ще се спира движението на камионите над 12 т по автомагистралите и натоварените пътни направления. Агенция „Пътна инфраструктура“ апелира шофьорите да тръгват на път с автомобили подготвени за зимни условия, да карат внимателно и със съобразена скорост, да не предприемат рискови изпреварвания и да спазват въведените ограничения, пътната сигнализация и да не използват аварийните ленти по автомагистралните участъци за по-бързо придвижване.Eмоционалното шофиране не гарантира по- кратко пътуване, но застрашава живота и здравето на всички останали, които спазват правилата. Днес - 20 декември, от 16 ч. до 20 ч. и в събота - 21 декември, от 8 ч. до 11 ч. ще се ограничи движението на тежкотоварните камиони над 12 т в направленията с очакван засилен трафик. Това са:• АМ „Тракия“ - в участъка от София до Пловдив в двете пооки;• АМ „Хемус“ - в участъка от София до пътната връзка при кръстовището спът I-4 (при 87-ми км) в двете посоки;• АМ „Струма“ - в участъка от София до Симитли за пътуващите към ГКПП„Кулата“ и от Сандански до Кресна за пътуващите към София;• АМ „Марица“ - за пътуващите от Харманли до АМ „Тракия“;• път I-1 с. Ребърково - Ботевград в двете посоки;• път I-1 – от етапна връзка на лот 2 на АМ „Струма“ при Благоевград доКресна в двете посоки;• път I-4 – от п. в. „Коритна“ през Велико Търново до Шумен в дветепосоки;• път I-5 Русе - Бяла в двете посоки;• път I-8 ГКПП „Калотина“ - София в двете посоки;• път I-9 Варна - Бургас в двете посоки;• път II-18 Околовръстен път на София в двете посоки;• път II-99 Бургас - Царево в двете посоки.На 23 декември, последният работен ден преди Бъдни вечер, от 16 ч. до 20 ч.ще бъде спряно движението на камионите над 12 по следните участъци отрепубликанската мрежа:• автомагистралите;• път I-1 с. Ребърково - Ботевград, като движението се пренасочва по път II-16 Ребърково - Своге - Софийски околоврестън път в посока София;• път I-1 - от Благоевград до ГКПП „Кулата“;• път I-4 п. в. „Коритна“ - Велико Търново - Шумен;2• път I-5 Русе - Велико Търново;• път I-8 ГКПП „Калотина“ - София;• път I-9 Варна - Бургас;• път II-18 Околовръстен път на град София;• път II-99 Бургас - Царево.Движението на тежкотоварните превозни средства ще бъдеограничено и в последния почивен ден 26 декември (четвъртък) от 14 ч. до20 ч.Забраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR). В пиковите часове, когато много хора тръгват на път, е възможно на АМ „Хемус“, в района на тунел „Витиня“, да има по-бавно предвижване. Движението в тръбата за Варна е двупосочно, поради ремонт на тръбата за София. Алтернативен маршрут на АМ „Хемус“ в посока Монтана и Видин е проходът „Петрохан“ и Искърското дефиле, а в посока Варна - път I-1 София - Ботевград. За улеснение на трафика през Владая и повишаване на пътната безопасност на 26 декември ще има две ленти за влизащите в София по път I-1 (Е-79). По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ „Струма“. Всички граждани и транспортни фирми могат да получават информация за актуалната пътна обстановка от интернет страницата на АПИ – www.api.bg, и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища.", "date": "2019.12.20", "title": "АПИ: Днес от 16 ч. до 20 ч. се спира движението на камионите над 12 т по  автомагистралите"}
{"url": "https://www.novinite.bg/articles/183813/Zelen-bilet-za-gradskiya-transport-ot-dnes-v-Sofiya", "text": "\"Зелен билет\" за градския транспорт се въвежда за днес в София, заради мръсния въздух. Той представлява еднодневна абонаментна карта на стойност от 1 лев за цялата градска транспортна мрежа. Мярката се въвежда във връзка с реализирани превишения на средноденонощни стойности на фини прахови частици.Две от станциите на Изпълнителната агенция по околна среда са отчели превишение на нормите от над 200 микрограма на кубубичен метър.", "date": "2019.12.20", "title": "\"Зелен билет\" за градския транспорт от днес в София"}
{"url": "https://www.novinite.bg/articles/183811/Kmetat-na-Veliko-Tarnovo-Daniel-Panov-Nyama-da-uvelichavame-danaci-prez-2020-godina", "text": "Ставките на местните данъци във Велико Търново и на таксата за битови отпадъци няма да бъдат увеличавани през 2020 година. В това бе категоричен кметът на старопрестолния град Даниел Панов по време на днешното заседание на Великотърновски общински съвет по време на дебатите по план-сметката за приходите и разходите за следващата година. Панов подчерта, че балансираната финансова и данъчна политика, повишената събираемост на местните приходи и разширяването на облагаемата база позволява данъчната тежест да не бъде увеличавана. Кметът бе категоричен, че няма да допусне от трибуната на местния парламент да бъдат изричани неверни твърдения и внушения. Отпада единствено отстъпката от 10% при плащане на таксата върху битови отпадъци в пълен размер до 30 април на съответната година. По този начин ще бъдат компенсирани увеличените през последните години разходи за чистота, без да бъде променяна ставката. В основата на ръста на разходите стоят редица фактори – близо трикратно повишение на минималната работна заплата, поскъпване на консумативи и части. Почистването и осигуряването на отличния вид на обновените градски паркове и градска среда, нарастващите разходи за управление на отпадъците и за въвеждането на нови методи и технологии за сепариране и компостиране също са сред факторите за повишаването на издръжката за функция чистота. Отстъпката бе ползвана от малко над 50% от гражданите, а средната й равностойност на партида е 4,32 лева. По време на сесията бе подчертано, че дейностите по чистота и зимна поддръжка са изключително важни - допълнителното им субсидиране е напълно допустимо и целесъобразно, така както се прави и за детските градини и яслите, и за патронажната грижа, и за други социални дейности. Заместник-председателят на местния парламент Росен Иванов коментира, че всяка промяна на местните данъци и такси, за която би възникнала обоснованост напред във времето, ще е подложена на съответния широк обществен дебат.", "date": "2019.12.20", "title": "Кметът на Велико Търново Даниел Панов: „Няма да увеличаваме данъци през 2020 година“"}
{"url": "https://www.novinite.bg/articles/183815/Akciya-na-mladejite-ot-BChK-Varna-Da-zaradvame-decata-koito-po-Koleda-shte-sa-v-bolnica", "text": "За поредна година в навечерието на Коледа доброволците на Българския младежки Червен кръст – Варна отправят поглед към децата, които няма да са си у дома за празниците. По традиция младите червенокръстци организират дарителска акция, със средствата от която ще бъдат купени плюшени играчки за малчуганите, които ще трябва да посрещнат Рождество Христово в детските отделения на варненските болници „Света Марина“ и „Света Анна“. На 21 декември (събота) от 15:00 до 17:00 часа, младежите от БЧК ще организират във Varna Mall „Благотворителен коледен базар“. На него всеки, който желае, може да купи ръчно изработени коледни картички или да направи дарение. „Коледа е един от най-светлите семейни празници - символ на добротата, на мира и радостта, на мечтите и желанията, на надеждата за ново, по-добро начало. Нека зарадваме децата в този труден за тях момент“, призовават от БЧК. На 23 декември плюшените играчки ще пристигнат при малките смели и силни герои с помощта на доброволците на БМЧК - Варна.", "date": "2019.12.20", "title": "Акция на младежите от БЧК – Варна: Да зарадваме децата, които по Коледа ще са в болница"}
{"url": "https://www.novinite.bg/articles/183817/Aleks-Sarchadjieva-Nyamah-pari-da-pogreba-Ivan-tova-be-naj-obidnoto", "text": "\"Нямах пари да погреба Иван Ласкин. След като той почина, се оказа, че нямам средства, за да го изпратя\". Това шокиращо признание направи Алекс Сърчаджиева в разговор с Ники Кънчев в новата му видео поредица \"Важното за теб\".Както е известно, звездата от \"Васко да Гама от село Рупча\" издъхна в началото на януари, след като преди това няколко месеца се бореше за живот. Терапията погълнала всички спестявания на актрисата и когато Иван се споминал, се оказало, че жена му няма необходимите 4000 лева, за да го изпрати достойно. В този момент ръка й подали най-близките приятели на актьора, които не я изоставили.\"Благодаря на хората, които застанаха до мен. Такива неща не се забравят. И така - на мен ми се случи в рамките на 3 месеца буквално да банкрутирам. Това беше едно от най-обидните неща, които ми се случиха. Стигнах дотам и не ме е срам да го кажа, че на практика аз нямах пари да го погреба. Да, чак дотам. Аз загубих най-скъпия си човек и Господ ми даде любовта на много хора. Нямаше да се справя без това нещо по никакъв начин\", призна в емоционалната си изповед Александра Сърчаджиева.\"Важното за мен днес е София. Нищо друго не искам. Искам да съм жива и здрава, за да я отгледам. Искам детето ми да е добре, да е щастлива и да имам хората, които са около мен\", сподели Сърчаджиева, цитирана от \"Уикенд\".След като в началото на тази година младата актриса и тв водеща загуби своя любим Иван Ласкин, животът й само за няколко минути се преобърна на 180 градуса. \"Не паднах духом. Стегнала съм се, заради София. Аз нито се оплаквам, нито има за какво да се оплаквам. Човек си минава през някакви неща. Страшни са. Намираш смисъл да продължиш напред. Моят смисъл е София. Това е\", доверява тя.Буквално 4 дни след смъртта на Ласкин, на Александра й се наложило да играе на сцената, при това в комедиен спектакъл. Трябвало да застане пред публика от 600 души и \"да се прави на маймуна\". \"В този момент мислех, че ще умра. Събрах сили и излязох на сцената. В момента, в който се появих пред публиката, настъпи гробовна тишина. Муха да бръмне, ще се чуе. Това ме смути – мислех си, че чакат нещо кой знае какво от мен, че гледат как ще се изложа. И накрая, когато излязох за поклон, залата гръмна в оглушителни аплаузи. Това бяха най-силните аплодисменти, които съм получавала в живота си, за цялата си кариера. Зрителите показаха, че са до мен, това бе техния символичен знак за подкрепа\", доверява Александра.", "date": "2019.12.20", "title": "Алекс Сърчаджиева: Нямах пари да погреба Иван, това бе най-обидното"}
{"url": "https://www.novinite.bg/articles/183819/Pishi-kogato-stignesh-Prez-2018-g-sa-registrirani-1634-tejki-patnotransportni-proizshestviya-sas-samokatostrofirali-prevozni-sredstva", "text": "До Нова година информационната кампания „Пиши, когато стигнеш“, насочена към превенция на използването на мобилен телефон при шофиране, влиза в над 30 киносалона. Инициативата се реализира съвместно между Държавна агенция „Безопасност на движението по пътищата“ и Сдружение „Асоциация на българските киносалони“, а към нея се присъединяват и кината от веригите „Cinema City” и „Cine Grand”. Информационният клип на Държавна агенция „Безопасност на движението по пътищата“, който призовава хората да не използват мобилни телефони докато шофират, се излъчва преди всяка прожекция в киносалони в София, Пловдив, Враца, Плевен, Видин, Кърджали, Ямбол, Търговище, Ловеч, Благоевград, Сандански, Сапарева Баня и Карлово. Видеото е с продължителност 20 секунди и нагледно показва какви могат да са последствията, ако отделим дори само за няколко секунди вниманието си от пътя, за да отговорим на важно за нас съобщение на телефона си. Очаква се кампанията да достигне до над 400 хил. зрители и се провежда в един от най-силните периоди за киносалоните – когато зрителите са най-много, а хората очакват Коледните и Новогодишните празници. Затова и организаторите на кампанията обединяват усилия, за да им припомнят, че няма по-важно от живота и да ги призоват да бъдат отговорни на пътя. По данни на МВР, през 2018 г. са регистрирани 1634 тежки пътнотранспортни произшествия само с едно превозно средство (т.нар. самокатострофирали). При тях са загинали 193 души и са ранени 2010 човека. Експертите по пътна безопасност са категорични, че една голяма част от тях са претърпели инцидент, заради отвличане на вниманието. Най-голям фактор за това е мобилният телефон. Затова Държавна агенция „Безопасност на движението по пътищата“ през тази година призовава – Пиши, когато стигнеш!", "date": "2019.12.20", "title": "Пиши, когато стигнеш: През 2018 г. са регистрирани 1634 тежки пътнотранспортни произшествия със самокатострофирали превозни средства"}
{"url": "https://www.novinite.bg/articles/183825/Barometar-Balgariya-Kakvo-si-pojelavat-balgarite-za-2020-g", "text": "Зa втoрa пoрeднa гoдинa в нaвeчeриeтo нa нoвoгoдишнитe прaзници „Бaрoмeтър Бългaрия“ прoвeдe тeлeфoннo прoучвaнe зa нacтрoeниeтo нa бългaритe, рaвнocмeткaтa зa изминaлaтa гoдинa и oчaквaниятa зa прeдcтoящaтa. Пoпитaхмe учacтницитe в aнкeтaтa: 1) Кaквo cи пoжeлaвaтe прeз 2020 г.?; 2) Кoи ca знaчимитe cъбития в Бългaрия прeз изминaлaтa гoдинa?Кaквo cи пoжeлaвaтe прeз 2020 г.?Нa прaгa нa нoвaтa гoдинa пoпитaхмe рecпoндeнтитe кaквo cи пoжeлaвaт дa им дoнece тя. Кaтo пoтвърждeниe зa прoчутия индивидуaлизъм и прaктичнocт нa бългaритe, oтнoвo нa първo мяcтo ca пocтaвeни личнитe уcпeхи и рeaлизaция (69,1%), cлeдвaни oт жeлaниeтo зa пo-виcoки дoхoди (56%). Зa рaзликa oт минaлaтa гoдинa oбaчe ceмeйнoтo щacтиe (54,8%) уcпявa дa изпрeвaри лeкo дoри трaдициoннo бългaрcкoтo пoжeлaниe зa здрaвe (52,6). Нa къcмeтa cи прeз иднитe 12 мeceцa щe рaзчитaт 36,5%.*Aнкeтирaнитe ca дaвaли пoвeчe oт eдин oтгoвoр, зaтoвa cбoрът oт прoцeнтитe нaдвишaвa 100.Кoи ca знaчимитe cъбития в Бългaрия прeз изминaлaтa гoдинa?Пoмoлихмe aнкeтирaнитe дa пocoчaт кoи знaчими зa cтрaнaтa cъбития oт изминaлaтa 2019 гoдинa ca зaпoмнили.Нacитeнaтa пoлитичecкa гoдинa e ocтaвилa cвoя oтпeчaтък, кaтo прeoблaдaвaщaтa чacт oт рecпoндeнтитe ни пocтaвят нa първo мяcтo избoритe зa мecтнa влacт (57%), a интeрecът към избoритe зa Eврoпeйcки пaрлaмeнт e oчaквaнo пo-мaлък (23,4%). Трaдициoннo бългaритe имaт пoзитивнo oтнoшeниe към EC, нo cчитaт пoлитикитe му зa дaлeчни и нe тoлкoвa прякo зacягaщи ги. Прeз изминaлaтa гoдинa тoвa ce прoмeня, кaтo гoлямa чacт oт aнкeтирaнитe (54,8%) ca cлeдили и прoдължaвaт дa ce вълнувaт oт диcкуcиитe, глacувaниятa и прoтecтитe пo пaкeтa „Мoбилнocт“, кoйтo прякo зacягa бългaрcкитe прeвoзвaчи.Кaтo ce имa прeдвид, чe чecтo oбщecтвoтo пo-лecнo зaпoмня нeгaтивнитe cъбития и cкaндaлитe, нe e изнeнaдвaщo и чe aнкeтирaнитe пocoчвaт хaкeрcкaтa aтaкa cрeщу НAП (35,7%), cкaндaлитe в БФC и зaгубитe нa бългaрcкия нaциoнaлeн oтбoр пo футбoл (21,9%), кaктo и лeтния туриcтичecки ceзoн и фaлитът нa „Тoмac Кук“ (15,7%), кoйтo зaceгнa oтдeлни рeгиoни нa cтрaнaтa и туриcтичecкия брaнш кaтo цялo.Знaчитeлнo пo-мaлък интeрec e прeдизвикaл избoрът нa глaвeн прoкурoр (7,2%), a Aпaртaмeнтгeйт, кoйтo избухнa в първaтa пoлoвинa нa минaлaтa гoдинa, ce пoмни oт 10%. Пoзитивнa нoвинa e и избoрът нa Криcтaлинa Гeoргиeвa зa упрaвлявaщ дирeктoр нa МВФ (9,9% oт aнкeтирaнитe). *Aнкeтирaнитe ca дaвaли пoвeчe oт eдин oтгoвoр, зaтoвa cбoрът oт прoцeнтитe нaдвишaвa 100.ХaрaктeриcтикиПeриoд нa прoвeждaнe нa изcлeдвaнeтo: 15.12.-19.12.2019 г.Мeтoдoлoгия: Кoличecтвeнo прoучвaнeПрeдcтaвитeлнocт: нaceлeниeтo нa Бългaрия c избирaтeлни прaвaOбeм нa извaдкaтa: 912 души нa възрacт нaд 18 г.Мeтoдикa: Cтрaтифицирaнa квoтнa извaдкa пo признaцитe възрacт и пoлМeтoд: Тeлeфoннo интeрвюФинaнcирaнe: CoбcтвeнoДeмoгрaфcки прoфил нa aнкeтирaнитeВъзрacт18-40 г.31,6%41-60 г.33,4%нaд 60 г.35,0%Пoлмъж49,3%жeнa50,7%", "date": "2019.12.20", "title": "„Барометър България“: Какво си пожелават българите за 2020 г."}
{"url": "https://www.novinite.bg/articles/183812/Ivo-Hristov-s-vapros-kam-EK-otnosno-vnasyaneto-na-otpadaci-za-gorene", "text": " Кога и какви стъпки ще предприеме Европейската комисия във връзка с качеството на въздуха в България? В случай на системно неспазване на изискванията на Директива 2008/50/ЕО относно качеството на атмосферния въздух, ще бъде ли България обект на финансова санкция и ако да, как ще бъде определена тя? Какво смята Комисията относно практиката да се внасят отпадъчни суровини от една държава членка в друга и има ли ЕК система за контрол и мониторинг на този процес?  Тези въпроси отправи към Европейската комисия Иво Христов, член на Групата на Прогресивния алианс на социалистите и демократите в ЕП. Българският евродепутат припомня, че в доклада за България относно Прегледа на изпълнението на политиките за околната среда 2019 на Европейската агенция за околната среда се посочва, че страната ни не е предприела никакви структурни мерки за справяне със замърсяването на въздуха и за хармонизиране на целите за качество на въздуха със специфични ключови секторни политики.  \"В началото на декември 2019 г. бяха отчетени рекордно високи показатели на замърсители на въздуха в град София, като на 11 декември бяха отразени рекордни нива в световен мащаб. Анализи и разследвания от последните няколко седмици показват увеличаване на вноса на отпадъчни суровини от друга държава членка в България, които след това биват изгаряни в енергийни централи в страната\", се посочва още във входирания от Иво Христов въпрос към Европейската комисия.", "date": "2019.12.20", "title": "Иво Христов с въпрос към ЕК относно внасянето на отпадъци за горене"}
{"url": "https://www.novinite.bg/articles/183820/Dejurni-kasi-za-plashtane-na-fakturi-kam-EVN-Balgariya-po-vreme-na-kolednite-i-novogodishni-praznici", "text": "Клиентите на EVN България ще могат да заплащат консумирана енергия в касовите салони на „Български пощи“ ЕАД във всички работни дни до края на 2019 г. Клиентите могат да заплащат своята консумация и през уикендите - на 21 - 22 декември и 28 - 29 декември 2019, когато касовите салони на „Български пощи“ ще работят с традиционното си работно време за съботни и неделни дни. На 31 декември 2019 г. гишетата за работа с клиенти ще работят с намалено работно време. В периода 24 – 26 декември 2019 г. и на 01.01.2020 г. пощенските станции няма да работят. На разположение на клиентите са също и касите на Изипей АД, които осигуряват дежурни каси.", "date": "2019.12.20", "title": "Дежурни каси за плащане на фактури към EVN България по време на коледните и новогодишни празници"}
{"url": "https://www.novinite.bg/articles/183821/Darjavnoto-drujestvo-Avtomagistrali-shte-izgrajda-i-poslednite-889-km-ot-AM-Hemus", "text": "„Автомагистрали“ ЕАД ще проектира и изгради и последните 88,9 км от АМ „Хемус“. Това е отсечката между 222-ри и 310-ти километър - след връзката с пътя Русе - Велико Търново до строящия се в момента участък Белокопитово - Буховци. АПИ възлага проектирането и изпълнението на строително- монтажните работи на основание чл. 14, ал. 1, т. 6 от Закона за обществените поръчки, тъй като МРРБ е едноличен собственик на 100% от капитала на „Автомагистрали“ ЕАД и правата на държавата в дружеството се упражняват от министъра на регионалното развитие и благоустройството. АПИ също е второстепенен разпоредител на бюджетни средства към министъра на регионалното развитие и благоустройството. През миналата година Министерският съвет предостави 1,3 млрд. лв. за строителството на 134 км в отсечката от Боаза до връзката с пътя Русе - Велико Търново. Този участък също е възложен на „Автомагистрали“ ЕАД. Цялостното доизграждане на АМ „Хемус“ е основен приоритет в Управленската програма на правителството, тъй като бъдещето на Северна България и модернизирането на региона е свързано със строителството на автомагистралата и осигуряването на бърза и безопасна пътна комуникация между София и Варна. В момента в експлоатация са участъците от София до Боаза и от с. Белокопитово до Варна, с обща дължина от около 180 км. Неизградената част, започваща от п. в. „Боаза“ и завършваща при с. Белокопитово, ще свърже вече изградените участъци от двете страни на магистралата. Новият договор е на стойност 1 150 000 000 лв. без ДДС. Той е за проектирането и строителството на последните три участъка от АМ „Хемус“. Това са участък 7 - с дължина 43,6 км, след пресичането на път I-5 Русе - Велико Търново до км 265-ти км при пресичането с път II-51 Бяла - Търговище; участък 8 - 33,5 км, от пресичането с път II-51 Бяла - Търговище до връзката с път II-49 Търговище - Разград; участък 9 - 11,9 км, от пресичането с път II-49 и до изграждащия се в момента участък Белокопитово - Буховци, при пресичането на път I-4 с път III-5102). На заседанието си на 11 декември 2019 г. Министерският съвет пое ангажимент за осигуряване на 1 380 000 000 лв. по бюджета на МРРБ за изграждането на последните 88,9 км от АМ „Хемус“. Целият обем на тези средства ще бъде предоставен през следващите три години. През 2019 г. на МРРБ се осигуриха 483 000 000 лв. за предстоящи плащания. Средствата ще постъпят в сметката в БНБ, в която е и предоставеният досега ресурс за 2 строителството на АМ „Хемус“, и ще бъдат използвани за предстоящи разплащания. Изграждането на АМ „Хемус“ е разделено на следните участъци:  Участък 1 е с дължина 15,26 км. Започва от Боаза, където ще приключва изграждащата се в момента отсечка, и ще е до пресичането с път III-307 Луковит - Угърчин (км 87+800 до км 103+060), включително пътен възел „Дерманци“.  Участък 2 е 19,2 км. Той е от края на пътен възел „Дерманци“ - при пресичане с път III-307 Луковит - Угърчин, до връзката с път III-3005 Радювене - Катунец, включително пътен възел „Каленик“ (от км 103+060 до км 122+260).  Участък 3 е 17,08 км. Той ще започва от края на пътен възел „Каленик“ при пресичането с път III-3005 Радовене - Катунец до връзката с път II-35 Плевен - Ловеч, включително и п. в. „Плевен“ (от км 122+260 до км 139+340).  Участък 4 е 26,8 км. Той е от края на п. в. „Плевен“ при пресичане с път II-35 Плевен - Ловеч до път III-301 Летница - Ловеч, включително пътен възел „Летница“ (от км 139+340 до км 166+144.09).  Участък 5 е 23,2 км. Той е от края на пътен възел „Летница“ при пресичането с път III-301 до път III-303 Бутово - Павликени, включително и пътния възел (от км 166+144,09 до км 189+344).  Участък 6 е 32,6 км. Започва от края на пътния възел на път III-303 Павликени - Левски до път 1-5 Русе - Велико Търново, включително и пътния възел (от км 189+344 до км 222+000). Строителството на последната част от АМ „Хемус“ - от 222-ри до 310-ти км, е обособена в следните три участъка:  Участък 7 - 43,6 км. Той е след пресичането на път I-5 Русе - Велико Търново до км 265-ти км при пресичането с път II-51 Бяла - Търговище.  Участък 8 - 33,5 км. Отсечката е след пресичането с път II-51 Бяла - Търговище и е до връзката с път II-49 Търговище - Разград.  Участък 9 - 11,9 км. Този участък е от пресичането с път II-49 и до изграждащия се в момента участък Белокопитово - Буховци, при пресичането на път I-4 с път III-5102).", "date": "2019.12.20", "title": "Държавното дружество „Автомагистрали“ ще изгражда и последните  88,9 км от АМ „Хемус“"}
{"url": "https://www.novinite.bg/articles/183823/NSI-Obshtite-zagubi-na-voda-prez-2018-g-sa-499-mln-kub-m", "text": "През 2018 г. в страната са иззети 5 425 млн. м3 пресни води, което е с 4.1% по-малко спрямо 2017 година. Най-значимо е намалението на иззетите повърхностни води (4.3%), които съставляват около 90% от иззетите пресни води, съобщиха от НСИ.Регистрираният спад се формира основно от намаляващото черпене на вода за охлаждащи процеси в енергетиката и за сектор „Селско, горско и рибно стопанство“. Спад се отчита и при добитата вода от подземни източници - с 2.6% спрямо 2017 г. основно за целите на общественото водоснабдяване (ВиК).Въпреки намалението на абсолютния обем структурата на водовземането в страната е относително устойчива. През 2018 г. най-значим е делът на водите за сектор „Индустрия“ -70.7% от пресните води, следват ВиК сектора (15.5%) и сектор „Селско, горско и рибно стопанство“ (13.3%). Добитите води за сектор „Услуги“ съставляват около 0.4% от общото количество на иззетите пресни води.През 2018 г. за производството на хидроенергия допълнително са преработени общо 26 млрд. м3 сурови води, което е с 45.2% повече спрямо 2017 година.Една част от иззетите води са за крайно потребление, а останалата част са загуби на вода (течове, изпарения, неточности при измерването и други физически загуби).Водата се осигурява чрез обществено снабдяване (ВиК), напоителни системи, собствено или друго снабдяване. През 2018 г. общото количество на използваната прясна и непрясна вода в страната е 4 647 млн. м3, като спрямо 2017 г. намалява с 1.8%. С най-голям дял във водоползването са водите за охлаждащи процеси в енергетиката (78.0% от използваната вода), като спрямо 2017 г. намаляват с 2.1%. Тези води се осигуряват предимно от собствено снабдяване и след употреба обикновено се връщат обратно във водоизточника. Използваната вода за напояване на земеделски култури през 2018 г. (291 млн. м3) е около равнището на предходната година Използваните количества в сектор „Селско, горско и рибно стопанство“ са около 312 млн. м3 предимно за напояване (259 млн. куб. м). Спрямо 2017 г. се отчита нарастване на водата, използвана в сектора на услугите - до 87 млн. м3, докато потреблението на питейна вода от домакинствата през 2018 г. (253 млн. м3) остава близо до равнището на предходната година.Общественото водоснабдяване (ВиК) осигурява около 8.3% от необходимата вода. Подадената вода от ВиК през 2018 г. е 885 млн. м3, което е с 3.6% по-малко спрямо 2017 година. Доставената вода на крайните потребители (фактурирана) през 2018 г. съставлява 39.8% от подадената вода, а тази за технологични, противопожарни и други цели вода (нефактурирана) е 3.9%. Общите загуби на вода през 2018 г. се оценяват на 499.0 млн. м3, или 56.4% от подадената вода (56.8% за 2017 г.). Преобладаващата част са загубите при транспорта на водата (реални загуби), като през 2018 г. те се оценяват на 425.6 млн. куб. метра.С обществено водоснабдяване е свързано 99.5% от населението в страната. Среднодневното потребление на питейна вода от домакинствата през 2018 г. се оценява на 99 л на човек, което е на равнището на 2017 година. Над средното за страната е потреблението на вода от домакинствата в Югозападния район (118 л/чов./ден.), а най-ниско - в Североизточния район (85 л/чов./ден.).яРазпределението по области показва, че през 2018 г. водещо място по потребление заемат София (столица) (126 л/чов./ден.) и Благоевград (117 л/чов./ден.), а на последно място са Търговище (69 л/чов./ден.) и Сливен (70 л/чов./ден.).През 2018 г. 1.1% от населението в страната е било на режим на водоснабдяване поради недостиг на вода, предимно сезонен. Най-засегнати от режим на водоснабдяване са областите Габрово (28.2%), Търговище (13.1%) и Сливен (7.8%).Общата дължина на водопроводната мрежа (експлоатирана от ВиК) през 2018 г. е 74 731 км, от която новоизградена 115 км, и реконструирана/подменена 411 километра.През 2018 г. от икономиката и домакинствата са образувани около 427 млн. м3 отпадъчни води и 3 618 млн. м3 отработени води от охлаждащи процеси - общо те съставляват 87.1% от използваните води.С най-голям дял са отпадъчните води, образувани от битовия сектор - 63.9% от общото количество (без преработените води от охлаждане). Преобладаващата част от тях се отвеждат в обществената канализация и селищните пречиствателни станции за отпадъчни води (СПСОВ). От сектор индустрия през 2018 г. са образувани около 110 млн. м3 отпадъчни води, като 82.8% от тях са отведени във водни обекти. Делът на пречистените съставлява 64.9% от отведените във водни обекти индустриални отпадъчни води.Общият обем на отведените през 2018 г. отпадъчни води във водни обекти от икономическите дейности, домакинствата и обществената канализация (вкл. дъждовни и др.) се оценява на 767 млн. м3 (без охлаждащите), от които 76.5% са третирани в селищни и производствени пречиствателни станции (75.8% за 2017 г.).През 2018 г. в страната са регистрирани 170 действащи селищни пречиствателни станции за отпадъчни води, от които 108 бр. с капацитет над 2 000 еквивалент жители. Преобладаващата част от станциите са с вторични методи на третиране и допречистване с азот и фосфор.Относителният дял на населението с услуги по отвеждане на отпадъчните води в обществената канализация през 2018 г. се оценява на 76.2%. Със селищни пречиствателни станции е свързано 63.9% от населението на страната. Най-висок e дeлът на свързаното население в Югозападния (78.0%) и Североизточния район (72.6%), а най нисък - в Северозападния район (44.2%). На национално равнище се регистрира известно нарастване на дела на населението, свързано със СПСОВ с вторични методи и методи за допречистване - от 63.2% (2017 г.) на 63.7% (2018 г.).", "date": "2019.12.20", "title": "НСИ: Общите загуби на вода през 2018 г. са 499 млн. куб. м"}
{"url": "https://www.novinite.bg/articles/183865/Evroparlamentat-odobri-monitoringat-spryamo-Balgariya-da-padne", "text": "Европейският парламент изцяло подкрепя свалянето на мониторинговия механизъм за България. Само преди няколко часа това становище беше изпратено в писмо от председателя на ЕП Давид Мария Сасоли до председателя на Европейската комисия Урсула фон дер Лайен. Така Европарламентът отвори пътя за окончателното премахване на мониторинговия механизъм за България, коментира на извънреден брифинг във Варна българският евродепутат от ЕНП/ГЕРБ Емил Радев, който е и зам.-председател на Комисията по граждански права, правосъдие и вътрешни работи в ЕП.„Всички големи политически сили изрично подкрепиха свалянето на мониторинга за България”, изтъкна Емил Радев и благодари на колегите си от българската делегация в ЕП, с които са работили съвместно за отпадането на механизма. „Работим заедно и по други важни каузи като приемането на България в Шенген и виждаме, че когато действаме единно, защитавайки интересите на страната ни, постигаме успех”, отбеляза Радев.Той обясни, че преди да се произнесе окончателно относно мониторинговия механизъм за България, ЕК очаква и становището на Съвета. Радев прогнозира, че то ще бъде факт през януари.„Изпълнили сме всички 17 изисквания, които ни бяха поставени през 2017 г. като условие за отпадането на мониторинговия механизъм. Предприетите промени в законодателството ни и по отношение на независимостта на съдебната ни система са необратими. От началото на членството ни досега бяха извършени много реформи за хармонизиране на законодателството с европейското, както и в самата съдебна система. Създадоха се органи като Специализирания съд, Специализираната прокуратура, Антикорупционната комисия. Разбира се, реформите ще продължат, но не защото някой отвън ни ги иска, а за да направим правораздаването още по-бързо и по-справедливо, за да нарасне чувството за справедливост у българските граждани”, посочи Емил Радев.Той запозна варненските журналисти с процеса по обсъждане на темата в ЕП, като припомни, че през ноември в ресорната комисия се проведе дебат за сваляне на мониторинговия механизъм за България. „Напредъкът на страната ни беше категорично отчетен, но за съжаление, не бяха такива констатациите за Румъния, където според доклада на ЕК мониторингът ще продължи, тъй като в северната ни съседка няма трайни промени и се наблюдава отстъпление в независимостта на съдебната система”, допълни Радев.По думите му в писмото на председателя на Комисията по граждански права, правосъдие и вътрешни работи в ЕП Хуан Фернандо Лопез Агилар до председателя на ЕП ясно се казва, че мониторингът за България и Румъния не трябва да се свързва с приемането ни в Шенгенското пространство, тъй като сме покрили абсолютно всички технически критерии.Българският евродепутат от ЕНП/ГЕРБ отново се обяви за въвеждането на общоевропейски механизъм за върховенството на закона. „Необходими са общоевропейски препоръки към страните-членки в тази насока. Неоснователно е да се сочат с пръст България и Румъния само защото им беше въведен мониторинг”, заключи Радев.", "date": "2019.12.20", "title": "Европарламентът одобри мониторингът спрямо България да падне"}
{"url": "https://www.novinite.bg/articles/183824/Visok-moral-rodolyubie-i-profesionalizam-pojelaha-deputatite-ot-VOLYa-na-kolegite-si", "text": "„Болките на тези, които ни гласуваха доверието си и ни изпратиха тук присъстваха ли в ежедневието на парламента, докоснаха ли сърцата ни, накараха ли ни да действаме компетентно и без протакане? Бяхме ли добри представители на народа си през изминалите 12 месеца“, попита зам.-председателят на ПГ на ВОЛЯ Кръстина Таскова в декларация от парламентарната трибуна. Оценката на ВОЛЯ е, че през 2019 г. парламентът е могъл да работи на много по-бързи обороти и да се фокусира върху ключови за гражданите проблеми – здравеопазване, образование, сигурност и най-вече доходи. Таскова подчерта, че многото поправки на закони не са повод за хвалене, а точно обратното – говорят за некачествена законодателна дейност. „Нека през новата година да положим усилия да напишем закони, които ще издържат с години без ремонти и които ще помогнат на българите да живеят по-богато и по-сигурно. Не след година и след още един мандат, а сега“, заяви Таскова. Тя лансира идеята на ВОЛЯ още от началото на 2020 г. Народното събрание да си постави като приоритет политиките за децата припомни, че депутатите на Марешки вече работят по съставянето на Пътна карта на детското щастие. Кръстина Таскова изтъкна и аргумент за това предложение – демографската криза постепенно се превръща във въпрос на национална сигурност. „Ще си позволя да цитирам думите на един наш колега, когото за жалост неотдавна загубихме – Стефан Данаилов. Той беше казал, че като гледа лицата в залата, всички приличат на добри хора и попита: „Какво за Бога Ви става като излезете на тази трибуна?“. Тези думи на мен ми направиха силно впечатление, защото го виждам с очите си – с прекачването на прага на тази сграда често се забравят предизборни обещания, правят се безпринципни коалиции, някои стават безчувствени към проблемите на народа. Не мога да приема, че това е парламентарният живот. За нас от ВОЛЯ Народното събрание е свято място, стои най-високо в републиката ни, място, което трябва да излъчва висок морал, родолюбие и професионализъм“, заяви Таскова. Тя призова депутатите, когато се поздравяват с близките си за празниците и гледат децата си в очите, да си зададат въпросите- какво дадох от себе си за народа, оправдах ли високата титла народен представител, пазя ли чиста съвестта си, с какво добро ще ме запомнят избирателите? Това са ценности и принципи, които ВОЛЯ ще продължи да отстоява и през 2020-а година. От името на депутатите на партия ВОЛЯ тя пожела във всеки български дом да влязат здравето и благополучието.", "date": "2019.12.20", "title": "Висок морал, родолюбие и професионализъм пожелаха депутатите от ВОЛЯ на колегите си"}
{"url": "https://www.novinite.bg/articles/183848/34-mlrd-evro-sa-prihodite-ot-mejdunaroden-turizam-u-nas-za-perioda-yanuari-oktomvri-2019-g", "text": "Над 3,4 млрд. евро са приходите от международен туризъм за периода януари-октомври 2019 г. у нас, сочат данните на Българската народна банка, публикувани днес. Резултатите показват намаление от едва 0,3 на сто спрямо същия период на рекордната за туризма 2018 г. Само за месец октомври 2019 г. постъпленията от чуждестранни туристи възлизат на 217 млн. евро, което е ръст от 4,4% спрямо същия месец на 2018 г. Увеличение бе отчетено и в броя на чуждестранните туристически посещения, които според Националния статистически институт през десетия месец от годината са били над 546 хил., а ръстът е 5,1 на сто в сравнение със съответния месец година по-рано. Резултатите показват, че въпреки предизвикателствата и кризите в световен мащаб българският туризъм се развива устойчиво и доказва своята стабилност, коментира министър Николина Ангелкова. Тя добави, че Министерството на туризма заедно с туристическия бранш и местната власт ще продължат да работят за успешно приключване на зимния сезон и по подготовката на лято 2020 г.", "date": "2019.12.20", "title": "3,4 млрд. евро са приходите от международен туризъм у нас за периода януари-октомври 2019 г."}
{"url": "https://www.novinite.bg/articles/183846/Zavodat-na-Folksvagen-shte-bade-v-Plovdiv-a-ne-v-Turciya-vyarva-zam-kmet-pod-tepetata", "text": "Няма окончателно решение на концерна \"Фолксваген\" къде ще прави новия си завод, виждаме, че строителството в Турция все още не е започнало, каза пред колегите от plovdiv24.bg заместник-кметът Стефан Стоянов в отговор на въпрос окончателно ли България и в частност Пловдив изгуби битката за \"Фолксваген\".Стоянов обясни, че Турция е осигурила по-добри условия, от една страна, а от друга - държавата е много голям пазар, освен това автомобилната индустрия е силно развита. Припомняме, че германският автомобилен гигант \"Фолксваген\" трябваше да избере между България и Турция за новия си завод в Изтoчнa Eвpoпa. Немски издания дори свързваха пoceщeниeтo нa гepмaнcĸия пpeзидeнт Фpaнĸ-Baлтep Щaйнмaйep през април т.г. като cигнaл зa нaĸлaнянe нa вeзнитe в пoлзa нa Бългapия. Щайнмайер беше в София и Пловдив, които се надпреварваха за българска локация на завода. Немският президент посети ĸлючoви гepмaнcĸи пpoизвoдcтвa y нac - Lufthаnѕа Тесhnіk в cтoлицaтa и Lіеbhеrr в \"Tpaĸия - иĸoнoмичecĸa зoнa\". В края на м. май пък с решение на ОбС- Пловдив община Пловдив дари безвъзмездно 300 000 лева на община \"Марица\" за предпроектно проучване и подземна инфраструктура на високотехнологичен парк. Неофициалната информация тогава беше, че парите ще се използват за изграждането на завода на \"Фолксваген\" на територията на \"Тракия икономическа зона\".", "date": "2019.12.20", "title": "Заводът на Фолксваген ще бъде в Пловдив, а не в Турция, вярва зам.-кмет под тепетата"}
{"url": "https://www.novinite.bg/articles/183822/Utre-obyavyavat-bedstveno-polojenie-v-Pernik", "text": "Утре в община Перник ще бъде обявено бедствено положение заради кризата с водата. Това съобщи кметът на града Станислав Владимиров,цитиран от \"Фокус\" . Това ще стане на свиканото от градоначалника заседание на кризисния щаб, което ще се проведе от 9.30 часа. От утре започват дейности и за увеличаване на притока към яз. „Студена“, допълни Станислав Владимиров.„Министерски съвет отпусна средства за ремонт на пречиствателната станция, за да избегнем влошаване на качеството на водата, ако се наложи да влезем в мъртвия обем. Най-големият проблем към момента е липсата на приток към яз. „Студена“. По данни от тази сутрин в язовира са влезли само 26 литра, а оттокът е 274 литра. Огромна е разликата между приток и разход, затова волята на държавата, волята на премиера е с всички средства и възможности, с които в момента разполага държавата, още от утре да започнат строително - монтажни работи, с които да увеличим притока към яз. „Студена“, обясни кметът.", "date": "2019.12.20", "title": "Утре обявяват бедствено положение в Перник"}
{"url": "https://www.novinite.bg/articles/183831/11-eksperti-ot-SASht-sa-posetili-Balgariya-vav-vrazka-s-energijnite-proekti", "text": "\r\n11 американски експерти са посетили България, съобщи енергийният министър Теменужка Петкова.\r\n\r\n\r\n\r\n\r\n\r\n\r\n\r\n\r\n\r\n", "date": "2019.12.20", "title": "11 експерти от САЩ са посетили България във връзка с енергийните проекти"}
