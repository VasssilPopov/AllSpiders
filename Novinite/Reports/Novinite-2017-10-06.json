{"url": "http://www.novinite.bg/articles/150925/Dneven-horoskop-za-petak-06102017-g", "text": "\r\n\r\nВашите изследвания и проучвания са източник на голяма радост и удовлетвореност, затова оставете всичко друго и правете това, което ви харесва. Трябва да се уверите, че сте видяли и проучили всичко, за да бъдете спокойни.\r\n\r\nНякой важен за вас човек бърза прекалено много днес, а вие няма какво да направите, за да го забавите. По-добре е просто да се махнете от пътя му и да го оставите да направи това, което си е наумил.\r\n\r\nТрябва да бъдете абсолютно ясни и конкретни за това, което искате, за да има поне някакъв шанс да го получите. Ако вие самите не знаете какви са амбициите ви как очаквате околните да ги разберат и уважат.\r\n \r\nАко сте представител на друга зодия, можете да видите хороскопа си\r\n", "date": "2017.10.06", "title": "Дневен хороскоп за петък, 06.10.2017 г."}
{"url": "http://www.novinite.bg/articles/150912/Dalakliev-Tova-moje-da-e-posledniyat-shans-na-Kobrata", "text": "Световният шампион по бокс в лека категория от Милано 2009 - Детелин Далаклиев, сподели, че битката на Кубрат Пулев с Антъни Джошуа може да е последната за сънародника ни, що се отнася до спор за световната титла. Той каза, че ще стиска палци за Кобрата и ще се надява да не се повтори срещата с Владимир Кличко. Българинът и британският му опонент се изправят в битка за титлите на IBF, IBO и WBA на \"Принсипалити Стейдиъм\" в Кардиф на 28 октомври, коментира sporta.bg \"Втори шанс, а може и да няма трети. Защото не се случва често да си на ринга в спор за световния пояс. Премина през много срещи, за да стигне до тази с Джошуа. Как, срещу какви съперници, за колко време и т.н. - няма значение. Важното е, че Кубрат стигна до този мач по един или друг начин. Това са фактите, които не могат да бъдат оспорени. Сега остава най-важното. Стискаме палци за негова победа, разбира се\", сподели Далаклиев в интервю за колегите от \"Топспорт\".Боксьорът в лека категория даде авторитетното си мнение за разликата в мачовете на Кобрата срещу Кличко през 2014 и срещу Джошуа след по-малко от месец. Детелин заяви, че Пулев е по-добре подготвен за предстоящия сблъсък, а и е натрупал повече опит.\"Най-малкото сега вече говорим за друг мач. Различен е съперникът, различни са условията, различен е моментът, а и е натрупан още допълнителен опит. Всичко ще бъде от значение. Това е от миговете, които спортистите чакат цял живот. Естествено, всеки един от двамата иска да го използва максимално и да спечели. Няма и как да бъде иначе. А това с подготовката го видях, но не мисля, че има начин да е вярно\", заяви Далаклиев на въпрос дали Кобрата е бил хванат в крачка и не е успял да започне подготовката си навреме.\"Един професионалист на подобно ниво, още повече преговарящ за мач за титла, няма как да не е готов. Ясно е, че това е част от нещата, които се използват традиционно, за да се създаде напрежение и очакване преди даден двубой\", обясни световният шампион от 2009 година. Детелин обясни защо медиите на Острова фаворизират Антъни Джошуа преди голямата битка. \"Не забравяйте първо, че им е сънародник, но и второ - онези 19 нокаута, с които той разполага. Няма как да са случайни всичките, нали така? В случаи като тези, статистиката никога не лъже. Напротив, \"казва\" много. Мускулите не правят шампиона. Виждали сме достатъчно много примери за това на ринга. Вярвам, че всички ще се съгласят с мен. Това, че изглежда респектиращо не означава, че не може да загуби\", сподели Далаклиев.Световният шампион определи напредналата възраст като основен проблем за Владимир Кличко в мача му срещу Джошуа, който украинецът загуби с технически нокаут в 11-ия рунд. \"Едно е да се биеш на 20, 22 или 25 години. Съвсем различно е да го направиш когато си на 30, 35 или дори 40. Повярвайте ми. Лично съм изпитал този фактор на гърба си, както се казва. Има огромно значение\", сподели Детелин Далаклиев.", "date": "2017.10.06", "title": "Далаклиев: Това може да е последният шанс на Кобрата"}
{"url": "http://www.novinite.bg/articles/150922/Vezenkov-ne-vkara-no-Barsa-pak-specheli", "text": "\r\nБарселона извоюва втора поредна победа от началото на сезон 2017/2018, след като късно снощи надви Ховентут като гост със 74:72. Мачът в Бадалона бе изключително интригуващ. Българският национал Александър  помогна за успеха на тима си, като игра общо малко над 19 минути. Изненадващо, той не се отчете с нито един кощ, но пък овладя 5 борби, направи 4 асистенции и открадна 1 топка.\r\nНай-резултатен за гостите бе Кевин Серафин с 14 точки, а Раким Сандърс добави още 13 за победата. Саулиус Кулвиетис вкара 16 за Ховентут, но те не стигнаха за нещо по-значимо. \r\nБарса водеше почти през целия двубой с изключение на няколко минути в третата част, но така и не се откъсна напред в резултата. В средата на последния период се стигна до цели 10 точки аванс за каталунците, но серия от 7:0 за домакините върна интригата във финалните моменти. Тома Юртел от наказателната линия успя да запази крехката преднина за Барса в заключителните секунди и така донесе втората победа от началото на кампанията. \r\n", "date": "2017.10.06", "title": "Везенков не вкара, но Барса пак спечели"}
{"url": "http://www.novinite.bg/articles/150962/MVR-Trima-tijnejdjari-sa-izvarshili-grabej-na-10-000-leva", "text": "Трима тийнейджъри от Варна са били задържани за 24 часа заради извършването на грабеж на около 10 000 лева, информира NOVA. Двама от младежите са на 17 години, а третият е на 16 години. От полицията във Варна съобщиха, че около 03.30 часа на 1-ви октомври тримата влезли в магазин в район „Приморски” , отправили заплаха с оръжия спрямо работещия там и извършили грабеж на около 10 000 лв.Тийнейджърите са били задържани за 24 часа, но вече са освободени. По случая тече досъдебно производство. ", "date": "2017.10.06", "title": "МВР: Трима тийнейджъри са извършили грабеж на 10 000 лева"}
{"url": "http://www.novinite.bg/articles/150928/Grisho-mina-prez-Agut-i-e-na-polufinal-v-Pekin", "text": "Григор Димитров се класира на полуфинал на турнира в Пекин, след като и Роберто Баутиста Агут не успя да спре нашето момче. Първата ни ракета надделя над испанеца след невероятна трисетова битка и в крайна сметка спечели със 7-6(5), 4-6, 6-2, информира sporta.bg Димитров отново демонстрира разнообразна и динамична игра, направи 12 аса, а триумфът дойде заради доминацията на българина при спечелените точки на първи и на втори сервис. Най-важно бе, че Григор отново спечели точките в ключовите моменти, както бе и срещу Дел Потро в предния кръг.Двубоят тръгна добре и за двамата тенисисти, а Димитров проби пръв подаването на съперника. Това се случи за 3-2, когато номер 13 в света заби бекхенд в мрежата. Лош късмет обаче сполетя българина в следващия гейм, когато трябваше да затвърди брейка. Мрежата помогна на Агут в решаващата точка и испанецът светкавично върна пробива. До края на сета и двамата не изпуснаха своите подавания и се стигна до решителен тайбрек. 29-годишният испанец успя да поведе с минибрейк в решаващата част, но Гришо отговори с два минипробива и поведе с 5:3. Баутиста Агут изравни до 5:5, но Димитров отново показа желязната си психика и затвори тайбрека със 7:5.Вторият сет вървеше без изненада до 3-3, но точно при този резултат нашето момче изгуби подаването си. Опитният испанец се възползва и бе сигурен до края на частта, като не даде точка за пробив на българина. С добра игра от дъното на корта Агут затвори сета с 6-4.Решителният сет обаче се оказа истинска катастрофа за испанеца. Той можеше да пробие Григор още при 1-1, когато се сдоби с 2 точки за брейк, но Димитров оцеля. В следващия гейм Гришо се прероди и разби съперника. Той го проби на нула, а после светкавично затвърди и така се стигна до 5-2. При сервис за оставане в турнира Агут се провали за пореден път. Той даде на българина два мачбола и макар при първия Димитров да нямаше късмет, той реализира следващия и отлетя към полуфинал в китайската столица.Там Григор ще се изправи срещу Рафаел Надал или Джон Иснър.", "date": "2017.10.06", "title": "Гришо мина през Агут и е на полуфинал в Пекин"}
{"url": "http://www.novinite.bg/articles/150961/Machat-mejdu-Balgariya-i-Franciya-blokira-chast-ot-centara-na-Sofiya", "text": "Футболната среща между България и Франция, която ще се проведе утре, блокира част от центъра на София. Вече е забранено паркирането около Националния стадион „Васил Левски”, пише ДАРИК. Час преди началото на мача се забранява движението на автомобили по улица „Гурко” и част от булевардите „Евлоги и Христо Георгиеви” и „Драган Цанков” ,които се намират близо до стадиона. Заради спортното мероприятие до 1 часа след полунощ ще се движи метрото, както и трамвайни линии 10,12 и 18, тролеи 1 и 2 и автобуси 72, 76, 94, 204 и 604.  ", "date": "2017.10.06", "title": "Мачът между България и Франция блокира част от центъра на София"}
{"url": "http://www.novinite.bg/articles/150939/Piyan-pateshestvenik-vav-vremeto-ne-uspya-da-spasi-sagrajdanite-si-ot-izvanzemni", "text": "Полицията в американския град Каспър, щата Уайоминг, не позволи на пиян пътешественик във времето да спаси своите съграждани от предстоящо нашествие на извънземни, съобщава ДАРИК. Брайънт Джонсън сам повикал униформените в дома си и пояснил, че се върнал назад във времето от далечната 2048 година. Той искал да предупреди града, че през 2018-а ще бъде нападнат от пришълците и всички трябва незабавно да се евакуират.Джонсън попаднал в 2017 година по погрешка, защото извънземните го наливали с алкохол до козирката и го инсталирали на специално стартово кресло. Вместо в 2018-а, попаднал в 2017-а. Поради тази причина той настоявал за незабавен разговор с кмета.Патрулните полицаи не повярвали на историята на Джонсън и решили, че той се е напил не в бъдещето, а в настоящето. Брайънт не отговарял за своите действия и те го прибрали зад решетките.", "date": "2017.10.06", "title": "Пиян пътешественик във времето не успя да спаси съгражданите си от извънземни"}
{"url": "http://www.novinite.bg/articles/150904/Tropicheska-burya-vrahletya-Centralna-Amerika", "text": "Най-малко 22 души загинаха, а 12 са в неизвестност, след като тропическата буря Нейт връхлетя Централна Америка, предаде ДАРИК. Нейт предизвика проливни дъждове и свлачища в Коста Рика, Никарагуа и Хондурас и се насочва към мексиканския полуостров Юкатан. В Коста Рика е обявено извънредно положение. Там загинаха седем души, а 5000 са напуснали домовете си и са приети в приюти. В  са загинали 11 души, а 800 души са евакуирани от архипелага Кайос Мискитос.В  са загинали четирима души.   ", "date": "2017.10.06", "title": "Тропическа буря връхлетя Централна Америка"}
{"url": "http://www.novinite.bg/articles/150907/Zapochva-deloto-za-obezshetenie-na-postradali-v-Hitrino", "text": "Първото от делата за обезщетение на пострадалите от взрива в Хитрино, заведени пред Софийския градски съд, започва в петък, информира НОВА.Магистратите са приели исковете срещу фирмата превозвач за допустими и са назначили поредица от медицински и технически експертизи.Редица институции вече са сезирани с цел да се наложи обезпечаване с активи на настъпилите от взрива в Хитрино вреди за държавата, които са в размер на 10 млн. лева. ", "date": "2017.10.06", "title": "Започва  делото за обезшетение на пострадали в Хитрино"}
{"url": "http://www.novinite.bg/articles/150906/Shte-se-prevarnat-li-alpijskite-lednici-v-ezera-do-2090g-", "text": "Възможно ли е ледниците в Алпите да се превърнат в езера?Според проучване на университета в швейцарския град Фрибур 90% от глетчерите в централната част на Швейцария ще изчезнат до 2090 г.Сценарият „Алпи без ледници” ще се превърне в реалност, ако температурите се повишат с 2 до 4 градуса, което е много вероятно да се случи до края на века.През последните 150 години алпийските ледници са изгубили една трета от дължината и половината от обема си.", "date": "2017.10.06", "title": "Ще се превърнат ли алпийските ледници в езера до 2090г. ?"}
{"url": "http://www.novinite.bg/articles/150913/Tramp-komentira-naprejenieto-sas-Severna-Koreya", "text": "Коментар на американския президент отново предизвика най-различни интерпретации, информира НОВА.По време на среща с военни ръководители в Белия дом Доналд Тръмп заяви, че сме свидетели на \"затишие пред буря\".Президентът не даде подробности за каква буря става точно въпрос. Коментарът му беше направен часове след съобщенията, че той планира да оттегли подкрепата си за ядрената сделка с Иран.Бурята, за която говори Тръмп обаче, може да се отнася и до засиленото напрежение със Северна Корея.  ", "date": "2017.10.06", "title": "Тръмп коментира напрежението със Северна Корея"}
{"url": "http://www.novinite.bg/articles/150960/Zapochna-jivotospasyavashtata-operaciya-na-Naim-Syulejmanoglu", "text": "Легендарният щангист Наим Сюлейманоглу е подложен на животоспасяваща трансплантация на черен дроб. Още тази сутрин е бил намерен донор, а сега най-големите светила в Турция осъществяват интервенцията, съобщава ДАРИК. Близък роднина на бившия тежкоатлет се е оказал съвместим с него и е дал тъкан от своя черен дроб, която да бъде трансплантирана. Лекарите все още не се заемат с прогнози кога и дали всичко ще бъде наред.Според информациите от Турция лично президентът на страната Реджеп Ердоган е разпоредил да се оказва абсолютно всякакво съдействие на медицинския персонал, от всякакви институции за улесняване на трансплантацията.Наим Сюлейманоглу беше диагностициран с чернодробна недостатъчност вследствие на цироза на 25 септември. Оттогава той беше подложен на активно лечение, но ако не беше осъществена скоростна трансплантация, той нямаше да оцелее.", "date": "2017.10.06", "title": "Започна животоспасяващата операция на Наим Сюлейманоглу"}
{"url": "http://www.novinite.bg/articles/150905/Strelecat-ot-Las-Vegas-imal-plan-za-byagstvo", "text": "Проверява се дали стрелецът от Лас Вегас е планирал и други нападения, включително атентат с кола бомба, заяви пожелал анонимност официален представител на САЩ, цитиран от ДАРИК. Източникът подчерта, че това е предварителна информация и до момента не са открити доказателства в подкрепа на такава теза.Според шерифа на Лас Вегас Джо Ломбардо има признаци, че нападателят Стивън Падок е възнамерявал да оцелее след нападението си от неделя и е имал план за бягство. Ломбардо съобщи, че Падок имал 1600 патрона в колата си, както и амониев нитрат, който може да се ползва при изработката на взривно устройство и над 20 кг експлозив Танерит.Падок се самоуби след нападението си на 1 октомври, при което стреля по публика на концерт на открито. Убити бяха 58 души, а близо 500 бяха ранени.", "date": "2017.10.06", "title": "Стрелецът от Лас Вегас имал план за бягство"}
{"url": "http://www.novinite.bg/articles/150921/Boreto-Bojinov-e-vanshen-chovek-nyama-da-go-vkaram-v-Levski", "text": "\r\nСпортният директор на  Даниел Боримиров призна, че е разговарял с Валери  преди той да прекрати договора си с швейцарския Лозана. Шефът на \"сините\" обаче отрече информациите, че българският нападател може да бъде включен в групата на  и да тренира с тима на Делио Роси. Борето заяви, че Божигол е външен човек и не може да си позволи да го докара в толкова важен момент от сезона.\r\n\"Валери ми се обади, за да ме информира за неволите си в Лозана и фактът, че ще разтрогва договора си с клуба. Изобщо не сме говорили да идва в , нито пък съм поемал някакъв ангажимент към него\", заяви Боримиров пред \"Меридиан Мач\".\r\n\"Няма как  да тренира с нас. Моите уважения към него, той все пак е външен човек. Няма как да вкарам външен човек в съблекалнята в толкова натоварен за отбора период\", допълни спортният директор на \"сините\".\r\nПреди известно време Валери  игра на \"Герена\", но не се запомни с нищо сериозно. Изглежда обаче бившият ас на Ювентус и Манчестър Сити няма да се завърне в тима на  поне на този етап. \r\n", "date": "2017.10.06", "title": "Борето: Божинов е външен човек, няма да го вкарам в Левски"}
{"url": "http://www.novinite.bg/articles/150937/Dnes-e-Svetovniyat-den-na-usmivkata", "text": "Днес е Световният ден на усмивката. Отбелязва се от 1999 г. през първия петък на месец октомври по идея на американския художник на реклами Харви Бол, създал през 1963 г. прочутата жълта емблема на усмивката, предшественица на т. нар. емотикон, пише БТА. Ето и няколко любопитни факта за усмивката. Бебетата се усмихват още в майчината утроба и непосредствено след раждането. Усмивката не се учи, тя е рефлекс. Новородените се усмихват предимно в съня си. Необходими са около шест седмици преди да се появи първата усмивка в будно състояние. Това не е само мит. Проучване, направено в Швеция, е установило, че за хората е трудно да се мръщят, когато наблюдават усмихнат човек и в крайна сметка му отвръщат със същото изражение. Усмивката, дори и фалшивата, кара тялото да отделя ендорфини - хормони, допринасящи за доброто настроение и противодействащи на стреса. Дами, спокойно можете да преустановите пръскането на пари за грим - усмивката ви прави по-привлекателни. В изследване специалисти са установили, че 70% от участвалите в него мъже намират за по-атрактивни усмихнатите жени, отколкото гримираните. Интересното обаче е, че същото не важи за мъжете. Проучване на Американската асоциация на психолозите разкрива, че жените предпочитат мрачните представители на силния пол пред усмихнатите. Установено е, че вероятността да бъдат повишени е по-голяма за усмихнатите служители, тъй като началниците ги мислят за по-лесни за сработване и по-надеждни. Изследователи са идентифицирали 19 различни типа усмивка - от учтива и социална, до широко ухилена гримаса. Усмивката може да бъде чута в телефонен разговор, тъй като влияе върху интонацията. Именно поради тази причина служители, работещи с клиенти по телефона, се обучават да се усмихват, за да звучат гласовете им по-предразполагащо. Хората са в състояние да различат усмивка от над 90 метра - способност, която са придобили, за да разграничават приятел от враг. Хората, които се усмихват често, живеят по-дълго от тъжните и сърдити индивиди. Това се обяснява със способността на усмивката да стимулира имунната система, повишавайки нивата на хормона кортизол.  ", "date": "2017.10.06", "title": "Днес е Световният ден на усмивката"}
{"url": "http://www.novinite.bg/articles/150914/Vazmojno-li-e-lednicite-v-Alpite-da-se-prevarnat-v-ezera", "text": "Възможно ли е ледниците в Алпите да се превърнат в езера?Според проучване на университета в швейцарския град Фрибур 90% от глетчерите в централната част на Швейцария ще изчезнат до 2090 гСценарият „Алпи без ледници” ще се превърне в реалност, ако температурите се повишат с 2 до 4 градуса, което е много вероятно да се случи до края на века.През последните 150 години алпийските ледници са изгубили една трета от дължината и половината от обема си. ", "date": "2017.10.06", "title": "Възможно ли е ледниците в Алпите да се превърнат в езера?"}
{"url": "http://www.novinite.bg/articles/150915/Strelba-v-Instanbul", "text": "Неизвестни откриха огън в един от кварталите на Истанбул, съобщава телевизионният канал CNN Turk. В района на \"Газиосманпаша\" въоръжени мъже стреляли в движение от автомобил към друга кола и успели да ранят трима мъже.  Единият вече е починал от раните си, а другите двама са в тежко състояние, пише НОВА.", "date": "2017.10.06", "title": "Стрелба в Инстанбул"}
{"url": "http://www.novinite.bg/articles/150918/Moshten-ciklon-vze-jertvi-v-Germaniya", "text": "Най-малко четирима души загинаха в Германия в резултат от циклона „Ксавиер”, информира ДАРИК. В Хамбург жена почина, след като върху колата й падна клон от дърво. Още трима станаха жертва на лошото време във федералните провинции Бранденбург и Мекленбург-Предна Померания. Властите в страната съобщиха и за най-малко десет ранени. Лошото време парализирана железопътния трафик в пет провинции - Берлин, Бремен, Хамбург, Долна Саксония и Шлезвиг-Холщайн, като доведе до отмяната на полети от и до летищата в Бремен и Хамбург, както и закъснения на полетите от и до Берлин. Германската метеорологична служба предупреди, че силни ветрове със скорост до 100 километра в час ще нахлуят в страната около 22:00 ч. местно време.", "date": "2017.10.06", "title": "Мощен циклон взе жертви в Германия"}
{"url": "http://www.novinite.bg/articles/150941/Uraganen-vyatar-vze-jertvi-v-Polsha", "text": "Най-малко двама души загинаха заради ураганният вятър и дъжд, връхлетели снощи Западна Полша. Това съобщи днес пред журналисти вътрешният министър Мариуш Блашчак, предаде ТАСС, цитиран от ДАРИК.  39 души са пострадали, включително 8 пожарникари, каза министърът.Единият от загиналите е 67-годишен жител на Любуското воеводство, съобщиха местните власти. Той е паднал от покрива на къщата си, който вероятно се е канел да поправя.По данни на спасителите заради повалени дървета и  са останали без ток близо половин милион жители на Полша. Блокирани са някои магистрали и жп линии. Спасителите се отзоваха снощи на 9900 повиквания, съобщи говорителят на противопожарната охрана Павел Фронтчак. ", "date": "2017.10.06", "title": "Ураганен вятър взе жертви в Полша"}
{"url": "http://www.novinite.bg/articles/150935/SASht-spirat-stokite-ot-Kitaj", "text": "\r\nАмериканската служба за митническа и гранична защита обяви, че ще блокира всички вносни стоки, произведени от аутсорснати севернокорейски работници, информира News.bg.\r\nТова действие на американските власти е главно във връзка с храни от морски дарове, които са \"хванати в , обработени и консервирани в \", но не само.\r\nСпоред конгресмена Крис Смит установени са нередности в 12 китайски стоки за износ.\r\nПо-рано американската информационна агенция \"Асошиейтед прес\" проведе разследване относно условията на труд на севернокорейските работници в китайски фабрики и установи, че на хората им е забранено да напускат и че получават само малък процент от заплатите си, докато останалите са давани на правителството на Северна Корея.\r\nПечалбата, която прави севернокорейското правителство от аутсорсване на работници, е между 200 и 500 млн. долара. Южнокорейски източници твърдят, че част от този доход отива за оръжейни програми, които струват повече от един милиард долара.\r\n", "date": "2017.10.06", "title": "САЩ спират стоките от Китай"}
{"url": "http://www.novinite.bg/articles/150920/Amerika-s-novi-poleti-do-Lunata", "text": "САЩ възнамеряват отново да отправят астронавти на Луната, с което страната ще утвърди лидeрските си позиции в усвояването на космическото пространство, заяви американският вицепрезидент Майкъл Пенс, цитиран от ТАСС и ДАРИК. Той участва в заседание на Националния космически съвет в Шантили в щата Вирджиния. \"Ние ще върнем нашите астронавти на Луната, за да положим основите на бъдещи изследвания на Марс и на далечния космос\", заяви американският държавник. По неговите думи пред САЩ стои задачата за осигуряването на постоянно търговско присъствие на пилотирани апарати в околоземна орбита. Според него страната е лидер в изследването на космоса. \"Ние никога няма да допуснем Америка да отстъпи от тази позиция\", заяви Пенс. Американският космически съвет възстанови своята работа след над 20-годишно прекъсване по настояване на президента на САЩ Доналд Тръмп. Той е призван да даде препоръки за обезпечаването на лидерските позиции на САЩ в усвояването на космическото пространство.", "date": "2017.10.06", "title": "Америка с нови полети до Луната"}
{"url": "http://www.novinite.bg/articles/150933/Zemetresenie-raztarsi-Yaponiya", "text": "Преди минути земетресение с магнитуд от 6,3 по скалата на Рихтер е разтърсило Япония, съобщи Ройтерс. Трусът е усетен в източната част на страната, предаде БНТ.", "date": "2017.10.06", "title": "Земетресение разтърси  Япония"}
{"url": "http://www.novinite.bg/articles/150944/Otkriha-pesticidi-v-75-o-medni-probi", "text": "Следи от токсични за пчелите пестициди бяха открити в 75 на сто от произведения в света мед, сочат резултатите от изследване, цитирани от Асошиейтед прес и Франс прес. Това предизвиква безпокойство за оцеляването на тези ценни за земеделието опрашители, цитира ДАРИК. Концентрациите, открити в 198 проби мед от различни части на света, не са опасни за хората - ефектът им е под нормата, определена от ЕС. След като установиха, че 34 на сто от пробите съдържат вредни за пчелите концентрации неоникотиноиди, учените предупредиха, че непрестанното излагане на тези химикали застрашава оцеляването на пчелите. \"Онова, което констатирахме, е степента на замърсяване\", заяви ръководителят на изследването експертът по биология Едуард Мичъл от университета в Ньошател, Швейцария. Пчелите участват в опрашването на над 80 на сто от 107-те най-важни култури на планетата, но през последните няколко години стават жертви на т.нар. синдром на унищожаването на пчелните колонии. Това загадъчно заболяване води до изчезването или загиването на пчелни рояци. \"Получените резултати са тревожни“, увери експертът по невробиология Крис Конъли от университета в Дънди. „Регистрираните нива са достатъчни, за да повлияят върху мозъчните функции на пчелите и биха могли да намалят способността им да откриват храна и да опрашват културите\".Неоникотиноидите са смятани за основен фактор за намаляването на пчелите по света. Употребата на неоникотиноиди бе частично забранено от ЕС през 2013 г. Голяма част от използваните в изследването проби са събрани преди влизането в сила на забраната. В рамките на изследването вниманието е фокусирано върху 5 вида неоникотиноиди. 75 на сто от всички проби съдържат поне един вид неоникотиноиди, 45 на сто - най-малко два вида, а 10 на сто - 4-5 вида, отбелязаха учените. Най-голямата честота на замърсяването има при меда в Северна Америка - 89 на сто, следвана от Азия - 80 на сто и Европа - 79 на сто, докато в Южна Америка заразяването е 57-процентно. Резултатите от изследването са публикувани в сп. \"Сайънс\". ", "date": "2017.10.06", "title": "Откриха пестициди в 75 % о медни проби"}
{"url": "http://www.novinite.bg/articles/150929/Katastrofa-na-vlak-i-avtobus-v-Rusiya", "text": "Най-малко 16 души са загинали, след като автобус и влак се сблъскаха във Владимирска област в Русия. Други петима, сред които и две деца, са хоспитализирани, информира БНТ.\r\nПо данни на властите инцидентът е станал около 3:30 ч. московско време на железопътен прелез.\r\nОт министерството на извънредните ситуации информираха, че на мястото са изпратени 78 души и 20 единици техника, за да се справят с последиците от та.\r\nПо предварителна информация автобусът, в който са се возили около 50 човека, е бил блокиран на регулирания прелез и ът го е ударил, влачейки го няколко метра. От министерството допълниха, че силите за справяне с извънредни ситуации са предотвратили взрив на резервоара с гориво на автобуса, при взрива на който е можело да има много по-тежки последствия.\r\nУточнява се, че сред пътниците във а няма пострадали, не е нарушена и железопътната инфраструктура. Щети има само върху спирачната система на локомотива.\r\n", "date": "2017.10.06", "title": "Катастрофа на влак и автобус в Русия"}
{"url": "http://www.novinite.bg/articles/150930/Balgariya-se-prisaedini-kam-Deklaraciyata-po-e-upravlenie-ot-Talin", "text": "До 2022 г. европейските граждани ще могат да взаимодействат изцяло дигитално с публичните администрации на своите държави.Възможност за гражданите и за бизнеса в ЕС да взаимодействат изцяло дигитално с публичните администрации на държавите-членки, повишаване на дигиталните умения на гражданите и прилагане на ориентирани към потребителя дизайн и предоставяне на дигитални публични услуги. Това предвиждат част от мерките през следващите няколко години, с които държавите-членки на ЕС се ангажираха по време на среща на високо равнище по е-управление в Талин. Участие в Министерската среща по е-управление взе председателят на Държавната агенция „Електронно управление“ Росен Желязков, който подписа заключителния документ от форума в естонската столица. С Декларацията по е-управление от Талин министрите от ЕС, отговорни за електронното управление, потвърдиха политическата воля на държавите-членки да продължат усилията за ускорено развитие на е-управлението, което има централна роля за посрещане на предизвикателствата, свързани с дигиталната трансформация.През следващите 5 години - до 2022 г. - държавите-членки на Европейския съюз ще предприемат осезаеми стъпки за реализация на принципите, заложени в Европейския план за действие за е-управление (2016-2020) и Европейската рамка за оперативна съвместимост. Сред тях са проектиране на всички публични процеси като цифрови по подразбиране, което ще сведе до минимум необходимостта гражданите и бизнесът да взаимодействат с публичните администрации. Същевременно те трябва да имат възможност да взаимодействат с администрациите изцяло дигитално, което ще гарантира достъпност и откритост на институциите.За пълно въвеждане на принципа за еднократно събиране на данни (принцип „само веднъж“) през следващите години държавите-членки на ЕС ще идентифицират на мерки за намаляване на административната тежест чрез сътрудничество и обмен на данни между самите администрации на национално, регионално, локално и трансгранично ниво. Принципът за еднократно събиране и многократно използване на информацията ще бъде въведен и чрез подобряване на качеството и технологичната достъпност на данните в ключови регистри, както и чрез насърчаване на културата на повторно използване на информацията от администрациите.За гарантиране на доверие и сигурност министрите по е-управление от ЕС декларираха воля за ускоряване на въвеждането на изискванията на Регламента на ЕС относно електронната идентификация и доверителните услуги при електронни трансакции на вътрешния пазар. С Декларацията от Талин държавите-членки потвърждават готовността си за подобряване на координацията и обмена за увеличаване на стратегическия, оперативния, изследователския и развойния си капацитет в областта на кибер сигурността, в частност чрез въвеждането на изискванията на Директивата за мрежова и информационна сигурност.По отношение на принципа за откритост и прозрачност ключова стъпка ще бъде възможността за гражданите и за бизнеса да управляват личните си данни, с които публичните администрации разполагат. Държавите-членки ще работят също така за разширяване на достъпа и за подобряване на качеството на отворени данни, ключови за икономиката и за обществото.Министрите по е-управление се ангажират да работят за избягването на дублирането в различни сектори на вече разработени приложения и за повишаване на използването на решения с отворен код при създаването и надграждането на ИКТ системи и решения. Насърчаването на повторното използване на притежавани или развивани за публичната администрация решения от страна на частния и неправителствения сектор също е сред мерките за по-пълно въвеждане на принципа за оперативна съвместимост в държавите-членки.През следващите години държавите-членки на ЕС се ангажират още да предприемат стъпки за повишаване на дигиталните умения на всички равнища в публичните администрации, като необходима предпоставка за всяка успешна дигитална трансформация. С Декларацията министрите се ангажират да споделят добри практики в областта на е-управлението и успешни местни решения.Държавите-членки също така следва да заделят адекватни и навременни ресурси за цифрова трансформация на всички равнища на публичните администрации, се казва още в текста на Декларацията от Талин. Напредъкът по изпълнението на документа ще бъде отчетен от Австрийското председателство на Съвета на ЕС през октомври 2018 година.", "date": "2017.10.06", "title": "България се присъедини към Декларацията по е-управление от Талин"}
{"url": "http://www.novinite.bg/articles/150954/I-Daniya-zabranyava-burkite", "text": "Дания ще се присъедини към други европейски страни, които вече забраниха пълното покриване на лицето, включително ислямски покривала като бурка или никаб, съобщава \"Асошиейтед прес\", цитирано от news.bg Якоб Елман-Йенсен от датската Либерална партия, която е водещата в дясноцентристката управляваща коалиция, изтъква, че предложението за закон не е насочено към никакви религии или забрана на забрадки, тюрбани или еврейски шапчици. Голяма част от датските депутати, включително опозиционните социалдемократи - най-голямата партия в Дания - заявиха, че ще гласуват за такъв закон, известен като \"Забрана на бурките\".Това действие се разглежда като насочено най-вече към облеклото, носено от някои ултраконсервативни мюсюлманки. Малко са мюсюлманките в Дания, които носят дреха, която покрива изцяло лицето им.Засега няма обявена дата кога депутатите ще гласуват забраната.Австрия, Франция и Белгия имат подобни закони. ", "date": "2017.10.06", "title": "И Дания забранява бурките"}
{"url": "http://www.novinite.bg/articles/150958/Za-parvi-pat-predstavitel-na-ispanskoto-pravitelstvo-se-izvini-za-nasilieto-v-Kataluniya", "text": "Представител на испанското правителство се извини за ранените по време на упражненото от полицията насилие на референдума за независимост в Каталуния, съобщават АФП, цитирани от news.bg Така за първи път официален представител на правителството в Мадрид поднася извинение за полицейското насилие.\r\n, официален представител на испанското правителство в , заяви в телевизионно интервю, цитирано от Ройтерс, че когато е видял снимки и кадри с пребити хора, той не е можел да помогне, но \"съжалява и се извинява от името на полицаите, които са се намесили\".\r\n\"Когато видях тези снимки и когато научих, че някои хора са удряни или блъскани, включително един човек, който все още е хоспитализиран, само мога да изразя съжаление и да се извиня от името на полицаите, които са се намесили\", поясни той.\r\nПри то пострадаха близо 900 души.\r\nОбаче Мило също обвини каталунския лидер Карлес Пучдемон, че е насърчил хората да излязат и да гласуват, въпреки че правителството и Конституционният съд спряха референдума.\r\nПо-рано федералното правителство оправда действията на полицията, заявявайки, че те са действали в съответствие със закона по професионален и пропорционален начин. Европейската комисия също защити Мадрид.\r\n\r\n\r\n\r\n \r\n", "date": "2017.10.06", "title": "За първи път представител на испанското правителство се извини за насилието в Каталуния"}
{"url": "http://www.novinite.bg/articles/150952/Hvanaha-maj-s-eksplozivi-na-letishte-v-Shveciya", "text": "Мъж на около 20 г. е арестуван при опит да качи експлозиви на самолет в Западна Швеция, съобщи Ройтерс, цитиран от news.bg Задържаният е спрян при опит да се качи на самолет с полет до друга държава от ЕС на летище \"Ландветер\" в Гьотеборг в четвъртък сутринта, поясни говорителят на полицията Петер Андлерсон.При редовна проверка е установено, че в багажа на арестувания има експлозивен материал, поясни говорителят.Местният вестник Goteborgs-Posten пише, че мъжът е германски гражданин иче в багажа е имало ацетонов пероксид.Подобен материал беше използван при убийството на 22 души в английския град Манчестър през май.", "date": "2017.10.06", "title": "Хванаха мъж с експлозиви на летище в Швеция"}
{"url": "http://www.novinite.bg/articles/150919/Ekzekutiraha-maj-za-dvojno-ubijstvo-ot-predi-blizo-35-godini", "text": "Осъден на смърт за двойно убийство бе екзекутиран в четвъртък вечерта във Флорида, съобщи ДАРИК. Майкъл Ламбрикс е получил инжекция със смъртоносна доза вещества, след като последната му молба е била отхвърлена, предаде АФП. Петдесет и седем годишният Ламбрикс е осъден за две убийства през 1983 година. Той винаги е твърдял, че е невинен и е повтарял това в продължение на три десетилетия, отбелязва БГНЕС.Присъдата на мъжа е за убийствата на Кларънс Мур и Алиша Брайънт, извършени преди 34 години след дълго парти в Лабел, на 30 километра североизточно от Форт Майърс. Ламбрикс и съквартирантът му Франсис Смит срещнали жертвите в бар и се върнали в караваната си, за да ядат спагети и да продължат партито, твърдят прокурорите. По някаква причина Ламбрикс накарал Мур за излязат навън, а 20 минути по-късно поискал и Брайнт да излезе, казва в свидетелските си показания Смит. Той твърди, че Лабрикс се върнал сам след убийствата, а дрехите му били целите в кръв. Двамата дояли спагетите, заровили телата и се измили, твърди още Смит.„Това няма да бъде екзекуция, а хладнокръвно убийство”, заяви той ден преди изпълнението на присъдата пред журналисти, говорейки от затвора.Във Флорида не се изисква единодушие на съдебните заседатели, за да бъде осъден на смърт обвиняем.\r\n\r\n\r\n\r\n\r\n ", "date": "2017.10.06", "title": "Екзекутираха мъж за двойно убийство от преди близо 35 години"}
{"url": "http://www.novinite.bg/articles/150953/Kataluniya-prenebregva-reshenieto-na-sada-i-v-ponedelnik-obyavyava-nezavisimost", "text": "Каталунският парламент ще пренебрегне решението на Конституционния съд на Испания и ще проведе заплануваната за понеделник пленарна сесия, на която може да обяви независимост от Мадрид.Това заяви представител на регионалното правителство, пише АФП, цитиран от news.bg Осведомителната агенция коментира, че Испания е изпаднала в най-голямата политическа и конституционна криза от десетилетия. \"Парламентът ще дебатира, парламентът ще се събере. Ще се проведе дебат, и това е важно\", каза ръководителят на департамента по външните работи на Каталуния Раул Ромева пред радио БиБиСи.Това е първият отговор на регионалното правителство след вчерашното решение на Конституционния съд да отмени заплануваното за понеделник заседание. Премиерът на Испания Мариано Рахой предложи на всички партии да проведат политически разговори за намиране на решение, отваряйки вратата за споразумение, което да даде повече автономия на каталунците. Но той изключва да се даде независимост на Каталуния или предложението на региона за международно посредничество. Депутати от управляващата партия съобщиха, че Рахой обмисля да разпусне регионалния парламент и да насрочи нови местни избори в Каталуния, ако регионалното правителство обяви независимост.Вчера председателят на каталунския парламент Карме Форкадел заяви, че парламентарните лидери все още не са решили дали да пренебрегнат решението на съда. Днес Ромева отбеляза пред британската медия, че кризата може да бъде разрешена само с политически, а не с юридически средства.В същото време шефът на каталунската полиция Хосеп Луис Траперо е бил привикан от испанския съд, за да отговори на обвинения, че е попречил на полицията да приложи забраната на съда за провеждане на референдума.Той е освободен. Междувременно двама източници разкриха, че правителството в Мадрид днес ще одобри постановление, което ще улесни компаниите да се прехвърлят в други райони на страната, което би било потенциален удар за финансите на Каталуния.", "date": "2017.10.06", "title": "Каталуния пренебрегва решението на съда и в понеделник обявява независимост"}
{"url": "http://www.novinite.bg/articles/150963/Rusiya-obvini-SASht-che-osiguryavat-prikritie-na-Islyamska-darjava", "text": "Русия обвини днес САЩ, че си затварят очите и на практика осигуряват прикритие на операциите на групировката \"Ислямска държава\" (ИД) в сирийски район под контрола на американски военни, предаде Асошиейтед прес, цитиран от ДАРИК. Говорителят на руското министерство на отбраната Игор Конашенков каза днес, че бойци на ИД атакуват части на сирийската армия около град Танф, до границата с Йордания, където са базирани военни инструктори от САЩ. По думите на руския генерал районът е станал \"черна дупка\", което заплашва офанзивата на правителствената армия срещу джихадистите в източната провинция Дейр аз Зур.Говорителят на Кремъл пък обвини САЩ, че оказват необикновен натиск върху руските медии там. Телевизия Ар Ти (бившата \"Раша тудей\") и информационна агенция \"Спутник\" - две медии, финансирани от Кремъл - са подложени на \"необикновен натиск, който възпрепятства сериозно тяхната работа в западните страни, най-вече в САЩ\", заяви на пресконференция Песков.\"Разбира се, ако този тормоз и нарушаването на правото на нашите медии да си вършат работата безпрепятствено продължат, не можем да изключим, че няма да бъдат предприети действия, основани на принципа реципрочност\", заплаши той.", "date": "2017.10.06", "title": "Русия обвини САЩ, че осигуряват прикритие на „Ислямска държава“"}
{"url": "http://www.novinite.bg/articles/150927/40-ot-prevoza-da-se-osashtestvyava-s-metro-do-2019-g", "text": "Стремим се до 2019 г. 40 % от превоза в София да се осъществява с метро. Нивото на замърсяването на въздуха в София е под опасните стойности. Това заяви в Сутрешния блок на БНТ председателят на екокомисията в столичния общински съвет Лорита Радева, информира БНТ.Данните са от последните замервания, направени през септември. Радева допълни, че за да се преодолее проблема с мръсния въздух, се прави всичко възможно да се намали трафика.Плановете са до 2019 година 40% от превоза на пътници в столицата да става с метро. Следващата седмица София ще бъде домакин на конференция за обмяна на опит с добрите практики в Европа.Лорита Радева, председател на комисията по екология в Столична община: За септември няма завишения. София е град, в който превишенията са само на фини прахови частици. Предолени са всички проблеми, свързани със серни аксиди и олово. Остава проблемът с фините частици. Основни замърсители са транспорта и битовото горене. Прие се успокоена зона. Преминаване на електрически средства. Стремим се до 2019 над 40 % от превоза да се осъществява с метро.", "date": "2017.10.06", "title": "40 % от превоза да се осъществява с метро до 2019 г."}
{"url": "http://www.novinite.bg/articles/150940/Balgariya-e-v-top-10-v-sveta-po-tormoz-v-uchilishte", "text": "Изследване на Световната здравна организация сред 43 страни поставя България сред първите 10 държави с най-висок процент на тормоз в училище. Това стана ясно от думите на Красимира Чобанова, началник сектор „Детска престъпност” в Министерството на вътрешните работи, по време на конференция „Как да спрем насилието в училище – три стъпки за по-безопасна учебна среда”, съобщава БГНЕС. „Това се потвърждава и от онлайн изследване на УНИЦЕФ и Държавна агенция „Закрила на детето” през 2015 г. сред 6000 деца, от което става ясно, че вербалното насилие и физическата саморазправа е сред основните проблеми в училище. Според друго изследване на Института по криминалистика и криминология на МВР, около 60% от децата не се чувстват сигурни в училище”, каза Чобанова. Министерството на вътрешните работи участва активно във всички планове и програми, които касаят справянето с проблема с насилието в училище, допълни Чобанова. Тя обобщи, че от 2000 г. се работи по програма, при която полицейски служители влизат в часа на класа и беседват с децата по различни теми. Целта е възпитаване на ценности и на спазване на правилата. Миналата година са проведени над 7000 лекции такива беседи в повече от 1500 училища. В 201 РПУ-та са създадени детски полицейски управления, които се грижат за децата извън училищно време. От две години съществува и сайт, който информира за безопасността в училище. Експертът сподели, че според нея пътят към справяне с агресията в училищата са ясно установени правила на поведение със съответните санкции, ако те бъдат нарушени.", "date": "2017.10.06", "title": "България е в топ 10 в света по тормоз в училище"}
{"url": "http://www.novinite.bg/articles/150938/Piyan-karucar-predizvika-tejka-katastrofa-konyat-zagina", "text": "Пиян каруцар е предизвикал тежка катастрофа в София рано тази сутрин, съобщава news.bg Инцидентът е станал на кръстовището на бул. \"Шипченски проход\" и ул. \"Цветан Лазаров\".Заради неправилното си движение каруцата е била ударена от микробус, като конят, теглил каруцата, е загинал. Каруцарят и шофьорът на буса са без наранявания.Пристигналите на мястото на инцидента катаджии са установили положителна алкохолна проба на каруцаря.", "date": "2017.10.06", "title": "Пиян каруцар предизвика тежка катастрофа, конят загина"}
{"url": "http://www.novinite.bg/articles/150936/Pojar-gori-v-ceh-na-pechatnica-v-stolichniya-kv-Drujba", "text": "Пожар гори в цех на печатница в столичния квартал \"Дружба\", съобщават от МВР, цитирани от NOVA. Около 10.00 ч. в столичната пожарна служба е получен сигнал за възникнало ограничено възпламеняване и задимяване от техническа апаратура в цеха на печатницата.На място са пристигнали шест пожарни автомобила, за да обезопасят източника на задимяването. Няма данни за пострадали.", "date": "2017.10.06", "title": "Пожар гори в цех на печатница в столичния кв. \"Дружба\""}
{"url": "http://www.novinite.bg/articles/150926/Nad-96-mln-leva-sa-dareniyata-v-Balgariya-za-2016", "text": "Над 96 млн. лв. са даренията за 2016 г., показва годишният анализ на Български дарителски форум за тенденциите и обемите на дарителството и корпоративната социална отговорност. Точната дарена сума от фондации, компании, физически лица и еднолични търговци е 96 137 349 лв. Това е спад спрямо 2015 г. с 11% (или с почти 12 млн. лева по-малко).За трета поредна година най-големите дарители в страната остават фондациите с дарени 52 852 556 лева и приоритетни сфери на инвестиции: дарителство, образование и наука, детско и младежко развитие, социална подкрепа, общностно развитие. Компаниите са вторите по обем дарители с дарени 34 146 385 лева. Спрямо предходната 2015 г. се отчита спад от 26% в даренията им. Предпочитаните от тях сфери за подкрепа са близки до тези на фондациите - образование и наука, детско и младежко развитие, социална подкрепа, култура и изкуство.Гражданите са дарили 8 521 419 лева, като избират да насочват средствата си към дарения за здравни каузи, (61,8%), социална подкрепа (46,5%) и дарения за екстремни ситуации - при бедствия и аварии (41%). Даренията от физически лица бележат ръст с около 2 млн. лева или с 33% повече спрямо предходната година.Важна промяна през 2016 г. настъпи за дарителите на храни – през втората половина на 2016 г. бяха гласувани промени в Закона за данък добавена стойност, с който се регламентира хранителното подпомагане чрез механизма „хранителна банка\" и се осигурява възможност за данъчни облекчения за дарителите на храни при ясни процедури и правила. Промените влязоха в сила от месец януари 2017 г., затова ефективността на механизма за данъчни облекчения при дарения на храни ще се проследи в следващата година.Все още стоят нерешени законодателни промени, свързани с регламентиране на доброволчеството, липса на единни ставки за данъчните облекчения за дарителите за различни каузи. Особено демотивиращо за дарителите е честото отсъствие на имената им в медиите, при отразяване на техни програми и проекти в полза на обществото.", "date": "2017.10.06", "title": "Над 96 млн. лева са даренията в България за 2016"}
{"url": "http://www.novinite.bg/articles/150951/Vavejdat-globi-za-zavedeniya-v-koito-se-pushi-nargile", "text": "Министерство на здравеопазването е инициирало промени в редица закони с цел ограничаване на пушенето на наргиле от малолетни и непълнолетни.За целта ще бъдат направени промени в Закона за здравето, свързани с разширяване на забраната за пушенето на закритите и на някои открити обществени места, като се разшири забраната за пушене на тютюневи и свързани с тях изделия, информира news.bg Това стана ясно от отговора на здравния министър проф. Николай Петров на въпроса на народния представител Кристина Сидорова от БСП за мерки за ограничаване на употребата на наргиле от малолетни и непълнолетни.Ще бъдат разписани мерки, за да могат управителите на заведения, в които е допуснато пушене на наргиле, да се санкционират.\r\nВъвежда се принудителна мярка за спиране експлоатацията на обекти за определен срок, които системно нарушават забраната.\r\nВ Закона за тютюна също се правят изменения, за да може да бъде включено наргилето.\r\nВ началото на септември е стартирана информационна кампания.\r\n", "date": "2017.10.06", "title": "Въвеждат глоби за заведения, в които се пуши наргиле"}
