{"url": "http://www.novinite.bg/articles/154192/Teroristi-ot-Islyamska-darjava-zaplashiha-SASht-s-napadeniya-zaradi-Jerusalim", "text": "Терористите от ДАЕШ (Ислямска държава) заплашиха с атаки САЩ, в отговор на решението за признаване на Йерусалим за столица на Израел, съобщава една от социалните медии на групировката, цитирана от \"Ройтерс\"В съобщения в един от сайтовете, има предупреждения озаглавени \"Очаквайте ни\" и \"ISIS в Манхатън\". Джихадистите съобщават, че ще извършат акции и показват изображения на Таймс Скуеър в Ню Йорк, както и снимки на пояс/колан с взрив и детонатор.\"Ще имаме повече операции на ваша територия до последния час и ще ви изгорим с пламъците на войната, които вие започнахте в Ирак, Йемен, Либия, Сирия и Афганистан. Само почакайте\", съобщават те.\"Признаването от вашето куче \"Тръмп\" на Йерусалим като столица на Израел ни кара да признаем експлозивите като столица на вашата страна\", допълват те в заплахите си.Силите, които се борят с ислямската държава в Ирак и Сирия, сега очакват нова фаза на партизанска война там.Бойци и хора обявили се за вярност към ДАЕШ, извършиха през последните две години десетки атаки в Европа, Близкия изток, Африка, Азия и Съединените щати.", "date": "2017.12.14", "title": "Терористи от \"Ислямска държава\" заплашиха САЩ с нападения заради Йерусалим"}
{"url": "http://www.novinite.bg/articles/154209/Vsyako-peto-dete-se-e-sreshtalo-s-chovek-kogoto-poznava-ot-internet", "text": ". Всяко пето дете е имало среща с човек, с когото се е запознало в социалните мрежи. 48% от децата не могат да различат в тази среда дали една информация е истина, или лъжа.Това стана ясно по време на конференцията на тема ”Състоянието на децата в дигиталния свят през 2017 г.”, организирана от УНИЦЕФ и Държавната агенция за закрила на детето (ДАЗД).„Има около 300 млн. деца по света, които нямат интернет и това трябва да се промени, защото сред тях са и деца в неравностойно положение, живеещи сред лишения. Нашата задача е всяко дете по света да има такъв достъп. Но интернетът, освен потенциал, носи и риск от престъпления. Затова е необходимо да повишим информираността на децата и на родителите за това, да ги предпазим от опасностите, които дебнат в дигиталния свят”, заяви Мария Хесус Конде, председател на УНИЦЕФ за България.„Дигиталните технологии са променили света, но те са променили и самите деца”, заяви от своя страна Клара Сомарин, специалист „Закрила на детето, експлоатация и насилие” в УНИЦЕФ.„В Африка над 60% от децата нямат интернет, докато в Европа този процент е 4. Тези числа говорят за маргинализация на определени слоеве от населението, на цели държави и региони, което намалява шансовете им за успех в живота. От друга страна, насилието, сексуалните престъпления и агресията навлязоха и в интернет по начин, сходен с този, който е в самия живот. Никога не е било по-лесно, отколкото сега, в интернет да се стигне до едно дете и да се превърне в жертва”, каза още Сомарин.Видовете рискове за децата в интернет са сексуално изнудване и съблазняване, стават жертви на нападение на връстници, кибертормоз. Често децата сами се подлагат на риск, давайки ненужна информация.Младите хора на възраст 15-24 години са най-свързаната възрастова група. В световен мащаб 71% от тях са онлайн, в сравнение с 48% от общото население. Един на всеки трима интернет потребители в света е дете или подрастващ под 18-годишна възраст. Все повече доказателства сочат, че децата имат достъп до интернет от все по-ранна възраст. В някои държави е вероятно децата на възраст под 15 години да използват интернет, колкото възрастните над 25 години., като онлайн достъпът за много деца става по-личен, по-интимен и по-слабо контролиран. Свързаността може да промени правилата на играта за някои от най-маргинализираните деца в света, като им помогне да реализират своя потенциал и прекъсне междупоколенческите цикли на бедност.. Африканските младежи имат най-малък достъп. Децата, които разчитат по-скоро на мобилни телефони, отколкото на компютри, могат да получат не най-добрия онлайн опит, а тези, които не притежават дигитални умения или говорят малцинствени езици, често не могат да намерят съответното онлайн съдържание. Дигиталното разделение също така отразява преобладаващите икономически несъответствия, като увеличава предимствата на децата от по-богатите среди и не осигурява възможности на най-бедните деца. Съществува и дигитална неравнопоставеност между половете. В световен мащаб 12% повече мъже, отколкото жени са използвали интернет през 2017 г. В Индия по-малко от една трета от интернет потребителите са жени.", "date": "2017.12.14", "title": "Всяко пето дете се е срещало с човек, когото познава от интернет"}
{"url": "http://www.novinite.bg/articles/154210/Obezopasyavat-ulicata-v-Blagoevgrad-na-koyato-pregaziha-studentka", "text": "В Благоевград започнаха дейностите по обезопасяването на опасните участъци по улица \"Славянска\", където във вторник камион прегази 19-годишна студентка на пешеходна пътека.Движението на улица \"Славянска\" е изключително натоварено. Улицата започва почти от входа на областния град, пред Ректората на Югозападния университет \"Неофит Рилски\". На няколко места по улицата има стоянки за таксита, по улицата има и много магазини, закусвални и кафенета, където студентите се забавляват. На улица \"Славянска\" са разположени и студентските общежития на ЮЗУ, което прави трафика там на практика непрекъснат. В най-десните ленти на движение по улицата перманентно има паркирани автомобили, които пречат на преминаването.Днес обаче, за първи път от години насам, по улицата няма струпване на автомобили около студентските общежития и десетките заведения.От тази сутрин движението по едната посока на улицата е ограничено заради изграждането на \"заспали полицаи\". Изкуствените ограничители на скоростта се поставят на 30 метра от трагичното кръстовище между улиците \"Славянска\" и \"Дойран\".В пространството между заспалите полицаи спирането и паркирането на автомобили ще бъде забранено. Предвидено е и да се направи повдигната пешеходна пътека в района на Второто студентско общежитие, около което досега нямаше обозначени места за пресичане.Предполага се, че бързата реакция на общината се дължи на вчерашните протести в града, на които студенти и местни жители блокираха движението по улицата, а впоследствие блокираха и входа на общината в областния град. Там протестиращите разговаряха с кмета на града Атанас Камбитов и поставиха исканията си за незабавни действия по обезопасяването на възловите кръстовища в града.Договореният срок за обезопасяването на пътищата в Благоевград е до 18 декември. Работна група от експерти е започнала и проектиране на светофарна уредба на кръстовището, в което се събира трафикът на коли и пешеходци от студентските сгради и близките жилищни квартали.", "date": "2017.12.14", "title": "Обезопасяват улицата в Благоевград, на която прегазиха студентка"}
{"url": "http://www.novinite.bg/articles/154223/Osvobodiha-pod-garanciya-shofora-pregazil-studentka-na-zebra", "text": "Съдът пусна на свобода под гаранция от 5000 лева шофьора, чийто камион уби момиче на пешеходна пътека в Благоевград. За първи път пред камера негови роднини изложиха версията си за инцидента.На третия ден от трагедията шофьорът Илия Шопов се изправи пред съда. Дъщеря му Десислава коментира инцидента.„Баща ми е зле, защото това е една голяма трагедия. Много съжалявам за това момиче, защото е на 19 години и животът тепърва е пред нея, а вече не е”, каза Десислава Шопова.Днес на фаталното кръстовище започна да се работи ударно. Студентите не излязоха на сутрешен протест, но заедно с местните стриктно наблюдаваха работата на общината.По обед цветята от пешеходна пътека бяха събрани, за да се подсили маркировката. Страховете в хората обаче останаха.Хората настояват да има камери за видеонаблюдение, както и полицейски патрули в пиковите часове. Подписката с исканията им вече е внесена в общината. Кметът на града обеща да се съобрази с тях.Три дни след инцидента от десетките паркирани неправилно автомобили в района няма и следа. ", "date": "2017.12.14", "title": "Освободиха под гаранция шофьора, прегазил студентка на \"зебра\""}
{"url": "http://www.novinite.bg/articles/154177/Spirat-vodata-v-chasti-na-stolicata-ure", "text": "На 15 декември 2017 г. (пeтък), във връзка провеждане на степ тест за проверяване на налягането във водопроводната мрежа  на ул. „Иларион Макриополски“, гр. Банкя се налага спиране на водоподаването от 00:00 до 05:00 часа на клиентите на „Софийска вода”, живеещи в района на: ул. „Иларион Макриополски“, ул. „Космонавт“, ул. „Москва“бул. „Варна“ от ул. „Несебър“ до ул. „Стефан Стамболов“, ул. „Средна гора“кв. „Св. Стефан“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Цар Освободител“ ъгъла с ул. „Тракия“; ул. „Стефан Стамболов“ ъгъла с ул. „Несебър“. На 15 декември 2017 г. (петък), във връзка с пресвързване на редуктор за налягане на ул. „Искър“, с. Мало Бучино  се налага спиране на водоподаването от 09:00 до 21:00 часа на клиентите на „Софийска вода”, живеещи в района на: Вилни зони „Пладнище“ и „Симоница“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Искър“ ъгъла с ул. „Родопи“. На 15 декември 2017 г. (петък), във връзка с подмяна на спирателен кран на ул. „Явор“, кв. „Суходол“ се налага спиране на водоподаването от 9:00 до 18:00 часа на клиентите на „Софийска вода”, живеещи в района на: ул. „Явор“, по ул. „Овче поле“ от ул. „Перла“ до ул. „Градина“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Овче поле“ ъгъла с ул. „Явор“. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.", "date": "2017.12.14", "title": "Спират водата в части на столицата уре"}
{"url": "http://www.novinite.bg/articles/154215/Poveche-ot-71-000-makedonci-sa-poluchili-balgarsko-grajdanstvo", "text": "От 2001 г. до момента 71 524 души са получили българско гражданство в Република Македония. Това заяви вицепрезидентът Илияна Йотова в Скопие, предаде репортер на БГНЕС.\"От началото на мандата на президента Румен Радев, който започна през януари тази година, 1184 македонци са получили българско гражданство\", каза вицепрезидентът Йотова по време на среща с българи в посолството ни в Република Македония.Тя обеща в съвсем скоро време да бъде облекчен режимът за получаване на българско гражданство. \"Обещавам ви в най-скоро време да се облекчи процедурата за получаване на българско гражданство\", каза тя.По време на срещата си с премиера Зоран Заев и председателя на парламента Талат Джафери ще поставя въпроса за допускането на български телевизионен канал, каза още Йотова.Тя заяви, че сред приоритетите на днешното българско управление са изграждането на Коридор №8, откриването на нови КПП по границата и модернизацията на вече съществуващите.", "date": "2017.12.14", "title": "Повече от 71 000 македонци са получили българско гражданство"}
{"url": "http://www.novinite.bg/articles/154158/Deputatite-otnovo-reshavat-za-moratoriuma-za-novi-lekarstva", "text": "В  Народното събрание депутатите отново ще обсъждат мораториума върху нови лекарства, предаде Нова телевизия.Народните представители вече веднъж одобриха Здравната каса да не плаща за нови молекули. Последва обществено недоволство, а президентът Румен Радев наложи вето. И така спорните промени отново влизат в пленарната зала.Според държавния глава мораториумът засяга основно конституционно право за достъп до медицинска помощ. Здравното министерство и повечето депутати обаче продължават да защитават забраната.Малко преди началото на парламентарното заседание пред сградата на Народното събрание отново имаше протест на хора, които настояват мораториума да отпадне. ", "date": "2017.12.14", "title": "Депутатите отново решават за мораториума за нови лекарства"}
{"url": "http://www.novinite.bg/articles/154171/Na-kakvo-se-dalji-agresiyata-sred-mladejite-spored-eksperti", "text": "Случаите с учениците от Ямбол, които нападнаха таксиметров шофьор и едва не го убиха, и учениците, които нахълтаха в столично училище, за да се саморазправят с трети ученик, отново породи въпроса какво поражда агресия сред подрастващите. В студиото на „Денят започва“ бяха Славчо Атанасов - председател на Комисията по въпросите на децата, младежта и спортта в НС, Младен Владимиров - психолог и Йоана Захариева - председател на Съвета на децата към Държавната агенция за закрила на детето.Според председателя на Комисията по въпросите на децата, младежта и спортта в НС Славчо Атанасов част от проблема се дължи на лошото възпитание, което родителите са дали на децата си. Той отбеляза, че родителите на децата в момента са израснали във време на липса на ценностна система, когато подражаването на мутрите и „силиконовите красавици“ е било широко разпространено.Славчо Атанасов, председател на Комисията по въпросите на децата, младежта и спорта в НС: В същото време трябва да кажа, че една огромна вина за всичко това има, ще я нарека условно, „политическата класа“, защото през всичките тези години, вместо децата да са както в една нормална държава, най-важното, техните приоритети бяха други.", "date": "2017.12.14", "title": "На какво се дължи агресията сред младежите според експерти?"}
{"url": "http://www.novinite.bg/articles/154168/BSP-obvini-GERB-che-ne-iska-Shengen", "text": "\"Присъединяването на България към Шенген е от основно значение. Подобен приоритет всички сме записали. БСП винаги е отстоявала националните интереси и затова вчера предложи декларация за Шенген по времето когато Европарламентът обсъждаше този въпрос. ГЕРБ обаче отказаха. Силата на БСП е в нейната последователност\", предаде БНТ.Това заяви от трибуната на Народното събрание депутатът от БСП Драгомир Стойнев по повод предложената от БСП декларация , с която се настоява приемането ни в Шенген.БСП приветства включването на темата за шенгенското пространство. Всички сме \"за\", но ГЕРБ е против, констатира Стойнев.По думите му пълноправното членство на България в Шенген ще позволи да се повиши сигурността на гражданите, а те отново били за\", а ГЕРБ против.Стойнев окачестви продължителното отлагане за членството ни в Шенген като прецедент и призовава всички държави членки да ни подкрепят за Шенген. \"Това трябва да ни обедини. Всички са \"за\", но ГЕРБ е против\", заяви социалистът.Тази декларация трябваше да обедини всички, но ГЕРБ избягаха, констатира още Стойнев.\"Маските паднаха и ГЕРБ се присъедини към тези за неподкрепа на Шенген\", категоричен беше депутатът и допълни, че ГЕРБ не може да отстоява така приоритет както БСП.Стойнев заподозря, че някой е отклонил ГЕРБ от този приоритет и те са се уплашили. По думите му така щяло да бъде цялото председателство и обвини ГЕРБ в политически слугинаж.\"Не можете да защитавате националната кауза, ако някой отвън не ви го каже\", заяви още той.", "date": "2017.12.14", "title": "БСП обвини ГЕРБ, че не иска Шенген"}
{"url": "http://www.novinite.bg/articles/154221/Stolichnata-policiya-na-krak-po-praznicite", "text": "Столичната дирекция на вътрешните работи (СДВР) предприема допълнителни мерки за сигурност по празниците.До Коледните и Новогодишните празници остават броени дни. Улиците и магазините в страната са оживени, хората еуфорично се подготвят за идващите празници. Това обаче е и един от периодите в годината, в който джебчиите са по-активни.От СДВР уверяват, че освен засилените мерки, органи на реда вече са разговаряли със собственици на големи търговски вериги и обекти в столицата. Със собствениците са проведени срещи, на които те са били инструктирани как да реагират при дадена ситуация.Полицаите са провели и срещи с организаторите на събития, при които се очакват големи струпвания на хора. На тези места столичната полиция планира да бъдат изпращани допълнително полицейски екипи и оперативни работници, които да отговарят както за безопасността на гражданите, така и за техните портфейли и вещи.Началникът на отдел \"Охранителна полиция\" на СДВР комисар Борислав Муеров обясни пред bTV, че са предприети мерки за безопасността и спокойствието на гражданите на всички места, на които се очакват големи струпвания от хора. По думите му стана ясно още, че във връзка с предстоящите празници ще бъдат издадени и план-разстановки до отдел \"Пътна полиция\" и \"Охранителна полиция\" за големия пътникопоток, който се очаква от 22 декември. Тези действия ще продължат до приключването на Новогодишните празници.Очаква се предприемането на допълнителни мерки за сигурност покрай новогодишния концерт на площад \"Ал. Батенберг\".", "date": "2017.12.14", "title": "Столичната полиция на крак по празниците"}
{"url": "http://www.novinite.bg/articles/154191/Novi-shtatove-za-psiholozi-i-socialni-rabotnici-v-zatvorite-iska-Cacarov", "text": "Главният прокурор Сотир Цацаров предлага мерки за подобряване на работата в местата за лишаване от свобода на министъра на правосъдието Цецка Цачева, съобщиха от прокуратурата.Цацаров предлага да се попълнят незаетите щатни длъжности в системата на Главна дирекция \"Изпълнение на наказанията\" и да се отпуснат нови щатове за социални работници и психолози в местата за лишаване от свобода.Тези идеи са след проверка в затворите, разпоредена от главния прокурор в местата за лишаване от свобода и за съотношението - затворници-надзиратели.Според резултатите от проверката съотношението между надзиратели и затворници е критично. То е особено видимо в ЗООТ \"Хеброс\" - гр. Пловдив (1:97), ЗООТ \"Стара Загора\" - гр. Стара Загора (1:84), ЗООТ \"Плевен\" - гр. Плевен (1:102) и др., поясняват от държавното обвинение.В писмото до Цачева главният прокурор обяснява до какво води неравномерното разпределение на охранителите към лишените от свобода. \"Това създава предпоставки за ненадеждна охрана на местата за лишаване от свобода\", пише главният прокурор.Цацаров пише, че установените слабостите са системни. От Прокуратурата са сигнализирали за проблемите в затворите и затворническите общежития и през 2015, и през 2016 г. с писма от главния прокурор до съответните министри на правосъдието - Екатерина Захариева и Христо Иванов.По време на среща с ръководителите на Синдиката на служителите на затворите в България (ССЗБ) Христо Илков и Радослав Мартинчев, главният прокурор Сотир Цацаров изрази надежда за бързо решаване на натрупаните проблеми.", "date": "2017.12.14", "title": "Нови щатове за психолози и социални работници в затворите иска Цацаров"}
{"url": "http://www.novinite.bg/articles/154178/Kakvo-tarsihme-naj-mnogo-v-Google-prez-2017g", "text": "Краят на календарната година е подходящ момент да си припомним вълнуващите неща, които ни се случиха през последните 12 месеца. Началото на 2018г. ще ни предостави възможността със свежи сили да продължим да преследваме мечтите си. Докато правим собствената си равносметка за изминалата година от Google публикуваха традиционния си доклад за глобалните тенденции в интернет търсенето през 2017г. В него са публикувани нещата, от които най-много се интересуваха потребителите по цял свят. Ето и кои са те: 1.word snack отговори2.Stats Royale3.pixwords отговори4.цик5.iphone 86.почивни дни7.твоят час8.деспасито9.iphone X10.морбили 1.Кличко - Джошуа2.Григор Димитров - Надал3.Wimbledon4.България - Холандия5.Купа на конфедерациите6.Левски - ЦСКА7.Roland Garros8.Лудогорец - Копенхаген9.Левски - Лудогорец10.ATP London 1.50 нюанса по-тъмно2.Бързи и яростни 83.Наследниците 24.Възвишение5.То6.Красавицата и звяра7.Воевода8.Сляпата вайша9.Бензин10.Вездесъщият 1.iPhone 82.iPhone X3.Nintendo Switch4.Samsung Galaxy S85.Xbox One X6.Nokia 33107.Razer Phone8.Oppo F59.OnePlus 510.Nokia 61.Hurricane Irma2.iPhone 83.iPhone X4.Matt Lauer5.Meghan Markle6.13 Reasons Why7.Tom Petty8.Fidget Spinner9.Chester Bennington10.India National Cricket Team1.Hurricane Irma2.Bitcoin3.Las Vegas Shooting4.North Korea5.Solar Eclipse6.Hurricane Harvey7.Manchester8.Hurricane Jose9.Hurricane Maria10.April the Giraffe1.Despacito2.Shape of You3.Perfect4.Havana5.Look What You Made Me Do6.HUMBLE7.Versace on the Floor8.Closer9.Bad and Boujee10.Rockstar1.IT2.Wonder Woman3.Beauty and the Beast4.Logan5.Justice League6.The Fate of the Furious7.Baahubali 2: The Conclusion8.Dunkirk9.La La Land10.Thor: Ragnorok1.Wimbledon2.Super Bowl3.Mayweather vs McGregor Fight4.Tour de France5.World Series6.Australian Open7.US Open8.FIFA Confederations Cup9.NBA Playoffs10.UEFA Champions League", "date": "2017.12.14", "title": "Какво търсихме най-много в Google през 2017г."}
{"url": "http://www.novinite.bg/articles/154224/Skoda-sazdade-nov-model-Fabia", "text": "През тази година отборът на Skoda Motorsport записа поредния си огромен успех, след като болидът Skoda Fabia R5 отново спечели титлата при пилотите и в отборната надпревара в световния рали-шампионат (WRC, категория 2). Автомобилът се отчете и с победи в редица регионални първенства, като в негова чест компанията-майка реши да пусне на пазара специален модел.Хечбек ще се казва Skoda Fabia Edition R5, като е оборудван с турбомотор 1.4 TSI, развиващ 125 к.с. Скоростната кутия е 7-степенна роботизирана DSG, като тази комбинация позволява ускорение от 0 до 100 км/ч за 8,8 секунди. Максималната скорост на машината е 230 км/ч.Автомобилът разполага с много сериозно оборудване – климатроник, подгряване на предните седалщи, камера за заден ход, навигация, датчици за дъжд и фаровете, система за безключов достъп и др. В салона има спортни волан и седалки, които са идентична на вид с тези, използвани от състезателната Fabia R5.", "date": "2017.12.14", "title": "Skoda създаде нов модел Fabia"}
{"url": "http://www.novinite.bg/articles/154169/Balgarskata-Koleda-podari-aparatura-za-tri-kliniki-na-UMBAL-Pleven", "text": "\"Българската Коледа\" дари ценна апаратура за диагностика и лечение на деца на три клиники на Университетска многопрофилна болница за активно лечение „Д-р Георги Странски” в Плевен. Детска клиника получи монитор за отчитане на жизнени показатели. Неонатолозите вече разполагат с апарат за церебрално мониториране. На клиниката по неврохирургия е доставена ендоскопска система за мозъчни операции при деца, предаде БНТ.", "date": "2017.12.14", "title": "\"Българската Коледа\" подари апаратура за три клиники на УМБАЛ-Плевен"}
{"url": "http://www.novinite.bg/articles/154183/Moratoriumat-varhu-lekarstvata-ostava", "text": " и през следващата година НЗОК няма да плаща за новите медикаменти. Депутатите отхвърлиха ветото на президента Румен Радев върху част от текстовете в Закона за бюджета на НЗОК за 2018г. Държавният глава се опита да спре мораториума, но парламента не позволи това да се случи. Едва 95 от народните представители се обявиха против въвеждането на ограничението за плащане с пари от обществения фонд на нови лекарства. ", "date": "2017.12.14", "title": "Мораториумът върху лекарствата остава"}
{"url": "http://www.novinite.bg/articles/154174/Dneven-horoskop-za-14-dekemvri", "text": "Днес ще имате чувството, че цялата работа на света се е стоварила върху главата ви. Наистина ще трябва да свършите много неща. Обадете се на приятели или познати за помощ, защото няма да успеете да се справите сами. Имате нужда от допълнителна информация. Обърнете внимание на това, което казват приятелите ви и на това, което не казват. Сега е подходящ момент да изпробвате детективските си умения. Трябва да разберете абсолютно всичко. Опитайте да започнете разговор днес и да завържете някакви контакти. Има много неща, за които да говорите, така че говорете! Сега е моментът да добавите нови членове към екипа си. Представителите на останалите зодии могат да намерят своя дневен хороскоп .", "date": "2017.12.14", "title": "Дневен хороскоп за 14 декември"}
{"url": "http://www.novinite.bg/articles/154173/Sabirat-stari-gumi-v-Sofiya", "text": "Столична община започва даСтолична община започва да събира стари гуми от домакинствата. Целта на инициативата е да се намали възможността този вид отпадък да се изхвърля безразборно и да не се замърсява околната среда.През почивните дни, 16 и 17 декември, от 9 до 15 часа жителите на район \"Младост\" ще имат възможност да се освободят от старите си гуми. За целта се откриват стационарни пунктове и мобилен пункт.Ето и адресите на 5 временни стационарни пункта:Жителите на кварталите \"Горубляне\" и ж.к. \"Младост 2\" ще могат да се възползват и от мобилния пункт за събиране на гуми. Всеки жител, който желае да се отърве от старите си и излишни гуми, може да позвъни нателефон 0882 271 215 и да извика мобилния пункт до удобно за него място. На телефона гражданите трябва единствено да посочат информация за точния си адрес.През изминалата седмица Столична община проведе същата инициатива в квартал \"Овча купел\". Тогава бяха събрани 960 гуми.От СО напомнят, че търговските обекти, в това число всички автосервизи и пунктове за смяна на излезли от употреба гуми, са задължени да имат сключен договор с лицензирана фирма, на която да предават събраните гуми. Всеки обект, който нарушава тази разпоредба, подлежи на санкция. Глобите са това възлизат в размер от 1 400 до 4 000 лв.. Целта на инициативата е да се намали възможността този вид отпадък да се изхвърля безразборно и да не се замърсява околната среда.През почивните дни, 16 и 17 декември, от 9 до 15 часа жителите на район \"Младост\" ще имат възможност да се освободят от старите си гуми. За целта се откриват стационарни пунктове и мобилен пункт.Ето и адресите на 5 временни стационарни пункта:Жителите на кварталите \"Горубляне\" и ж.к. \"Младост 2\" ще могат да се възползват и от мобилния пункт за събиране на гуми. Всеки жител, който желае да се отърве от старите си и излишни гуми, може да позвъни нателефон 0882 271 215 и да извика мобилния пункт до удобно за него място. На телефона гражданите трябва единствено да посочат информация за точния си адрес.През изминалата седмица Столична община проведе същата инициатива в квартал \"Овча купел\". Тогава бяха събрани 960 гуми.От СО напомнят, че търговските обекти, в това число всички автосервизи и пунктове за смяна на излезли от употреба гуми, са задължени да имат сключен договор с лицензирана фирма, на която да предават събраните гуми. Всеки обект, който нарушава тази разпоредба, подлежи на санкция. Глобите са това възлизат в размер от 1 400 до 4 000 лв.", "date": "2017.12.14", "title": "Събират стари гуми в София"}
{"url": "http://www.novinite.bg/articles/154181/Razsledvat-kontrabanda-na-marihuana-s-uchastie-na-kosovski-grajdani-v-Kyustendil", "text": "Вчера, 13 декември, около 6 часа сутринта, на Митнически пункт Гюешево спрян за проверка лек автомобил \"Ситроен\", управляван от собственика му, гражданина на Косово Елвис Ш. Заедно с него в колата пътувал Севки К. Чужденците се предвижвали от Македония към България.Под предните седалки, в облегалките на задните седалки и в резервната гума, митническите служители открили 84 пакета с жълто-зелена тревиста маса, която при извършения полеви тест е реагирала на марихуана. Теглото на укритото наркотично вещество е 20.674 кг., на обща стойност 82 696 лева.По случая е било образувано досъдебно производство, наблюдавано от Окръжна прокуратура - Кюстендил. Чуждите граждани са привлечени в качеството им на обвиняеми и с постановление на прокурор са задържани за срок до 72 часа.Предстои внасяне на искане в съда за вземане на мярка за неотклонение \"задържане под стража\".", "date": "2017.12.14", "title": "Разследват контрабанда на марихуана с участие на косовски граждани в Кюстендил"}
{"url": "http://www.novinite.bg/articles/154184/Specpolicai-nahluha-v-pogrebalnite-byura-na-Burgas", "text": ". Тя е насочена срещу погребалните агенции в морския град.   Две катафалки бяха запалени само за няколко месеца.Последният инцидент е от 8 декември, а собственичката на запалената катафалка назовава с име човека, който смята, че стои зад палежа. Служебната кола е била запалена с коктейл „Молотов”.  заяви Румяна Черзекова, собственик траурна агенция „Авона”.Тя не е единствената потърпевша в бранша. През август са подпалени колата и офиса на друга траурна агенция. Собственичката също посочва като извършители братя Пишиеви. твърди Стефка Димитрова, собственик траурна агенция „Гея”.Според работещите в бранша война между петте частни фирма и общинската няма. Палежите обаче били сигнал за друго. заяви Стефка Димитрова, собственик траурна агенция „Гея”.", "date": "2017.12.14", "title": "Спецполицаи нахлуха в погребалните бюра на Бургас"}
{"url": "http://www.novinite.bg/articles/154172/Misteriite-na-Mars-koito-shte-vi-shokirat", "text": "Мистерията на планетата Марс продължава да вълнува учените. Големите надежди са да открият на Червената планета признаци на живот или поне доказателства че е имало такъв в миналото. Вижте мистериите на Марс, които ще ви шокират:Марс има две лицаПланетата Марс има две лица. Причината за това необичайно явление е, че Северното и Южното полукълбо на Марс са със съвсем различна структура по отношение на релефа.Южното полукълбо на планетата е грубо, скалисто и пълно с кратери, а Северното е изключително гладко. Северното полукълбо на Марс е едно от най-плоските места в Слънчевата система и учените все още не могат да обяснят причините за това.Има много различни теории, някои от които включват възможността Северното полукълбо на Марс да е покрито от огромен океан или тази част преди стотици хиляди години да е била ударено от обект с размерите на планетата Плутон.Но това са само догадки. Все още учените работят за откриване на причината за това необичайно явление.Мистерията за метан на МарсПрез 2005 година Европейската космическа агенция съобщи за открити малки количества метан в атмосферата на Марс. Но до 90% от метана в земната атмосфера идва от разграждането на биологични материали. Точно затова учените загатват, че ако се открие съществено количество метан в атмосферата на Червената планета, то може да бъде някакво начално доказателство за живот на тази планета.През 2016 година стартира мисията „Екзомарс“, чиято цел е намирането на метан в атмосферата на Марс.", "date": "2017.12.14", "title": "Мистериите на Марс, които ще ви шокират"}
{"url": "http://www.novinite.bg/articles/154185/Ucheni-otkriha-nevazmojni-mikroorganizmi-v-Antarktida", "text": "Австралийски и новозеландски учени откриха два нови видабактерии, за каквито по-рано се предполагаше, че е невъзможно да живеят на Земята, съобщи Лента.За поддържане метаболизма на организмите WPS-2 и AD3 е достатъчна атмосфера, от която да се снабдяват с водород, въглероден диоксид и въглероден оксид.\"Предполагаме, че атмосферният водород, въглеродният диоксид и въглеродният оксид осигуряват на подобни колонии организми надеждни източници на енергия и въглерод, така че атмосферните източници на енергия, поддържани от слънчеви и геоложки източници, могат да служат като алтернатива за функционирането на екосистеми\", отбелязаха учените.WPS-2 и AD3 бяха открити в повърхностни пластове в две полярни пустини в източната част на Антарктида. В тези райони учените попаднали на следи от няколко микроорганизми. Специалистите успели да възстановят геномите на 23 от тях, включително на WPS-2 и AD3.Откритието на учените потвърждава възможността организми даживеят дори в най-екстремни условия, включително възможността за наличие на извънземен живот.Резултатите от изследването са публикувани в сп. \"Нейчър\". ", "date": "2017.12.14", "title": "Учени откриха „невъзможни“ микроорганизми в Антарктида"}
{"url": "http://www.novinite.bg/articles/154188/Duejn-Djonsan-veche-e-sobstvenik-na-zvezda-na-Aleyata-na-slavata", "text": "Дуейн Джонсън вече е собственик на звезда на Алеята на славата в Холивудпредаде БГНЕС.Дуейн 45-годишният бивш кечист, популярен с прозвището Скалата, бе удостоен с честта на бляскава церемония снощи в присъствието на любимата си Лорън Хашиян и почти 2-годишната им дъщеря Жасмин.„Този момент е толкова значим! 2018 ще отбележи 18 години за мен в Холивуд и това е много дълго време на кръв, пот и спечелено уважение\", каза актьорът.Той посочи, че 2624-тата звезда на Алеята е резултат от години на упорита работа, като благодари за възможностите, които са му предоставени, както и за подкрепата от страна на близките.", "date": "2017.12.14", "title": "Дуейн Джонсън вече е собственик на звезда на Алеята на славата"}
{"url": "http://www.novinite.bg/articles/154207/Zakrivat-kojno-venericheskiya-centar-v-Sliven", "text": "Центърът за кожно-венерически заболявания в Сливен ще бъде закрит. Това се реши по време на заседание на Общинския съвет в града, съобщи БНР.Центърът се затваря заради натрупаните дългове, които възлизат в размер на около 80 хиляди лева. Дълговете на лечебното заведение са към доставчици и областната болница в Сливен.Съветниците решиха още паралелно с ликвидирането на дружеството да се открие кожно-венерическо отделение към областната болница, което отделение да поеме функциите на Кожно-венерическия център.Вносителят на предложението за закриването на лечебното заведени е кмета на Сливен Стефан Радев. По думите му днес регионът няма да остане без тези специфични грижи, въпреки че има въведен мораториум за закриване на нови отделения и болници. \"В случая не говорим за увеличаване на дейността по лекуване на кожно-венерически заболявания, а прехвърлянето и от една структура към друга\", коментира той.Радев обясни още, че Министерството на здравеопазването е изчакало изчаквало решението на Общинския съвет за закриване на центъра, за да може да задвижи процедурата по откриване на кожно-венерическо отделение в областната болница.Припомняме, в края на миналата седмица общинският съветник от ДБГ д-р Нина Борова алармира, че Кожно-венерическият център в никакъв случай не трябва да бъде ликвидиран, въпреки няколкото предложения на кмета за закриването му.Според Борова преди днешното решение вече 2 екипа на Министерството на здравеопазването, двама здравни министри и две заседания на Общинския съвет в Сливен са отхвърлили предложението на кмета за ликвидирането на Центъра. Въпреки това днес общинарите в Сливен решиха да закрият центъра.Борова обясни и че предвид мораторуима за разкриване на нови отделения Сливен може да остане без възможност болните да се лекуват. \"Това може да обрече е най-бедния град на България да стане и най-заразеният. В условия на мораториум не може да бъде подкрепено подобно решение, още повече, че Сливен е на второ място по заболяваемост от сифилис, има затвор и бежански център\", посочва още Борова.", "date": "2017.12.14", "title": "Закриват кожно-венерическия център в Сливен"}
{"url": "http://www.novinite.bg/articles/154219/Zapochna-zvezdopadat-ot-potoka-na-Djeminidite", "text": "Тази вечер навлизаме в пика на метеорния поток Джеминиди и ако обърнем поглед към небето всяка минута ще виждаме падаща звезда.Може би вече сте виждали ярък метеорен поток на декемврийското небе? Джеминидите пристигнаха. Това е прекрасно време да се екипирате, да излезете на открито и позволите на вселената да взриви ума ви, съветват от NASA.\"Заедно с августовските Персеиди, \"затъмнени\" от ярката лунна светлина, Джеминидите ще са най-зрелищният звездопад през тази година\", пояснява изследователят Бил Кук. По думите му, тънкият лунен сърп тази вечер няма да разваля шоуто. И ако наоколо няма ярки градски светлини и небето е ясно, удоволствието от звездопада ще е пълно.Абсолютният пик на метеорния поток ще бъде утре вечер, 15 декември.", "date": "2017.12.14", "title": "Започна звездопадът от потока на Джеминидите"}
{"url": "http://www.novinite.bg/articles/154216/Tri-jeni-obviniha-producenta-Rasel-Simans-v-iznasilvane", "text": "Три жени разказаха пред в. \"Ню Йорк таймс\", че музикалният продуцент Ръсел Симънс, ги е изнасилил, съобщиха световните информационни агенции.Легендарният съосновател на звукозаписната къща \"Деф джем\" отрече \"ужасните обвинения\", като заяви, че всички връзки, които е имал, са били със съгласието на другата страна.Той обаче подаде оставка миналия месец, след като две жени, едната от които сценаристката Джени Лъмет, отправиха към него подобни обвинения. Този път за инциденти с Ръсел Симънс разказаха Дрю Диксън, заемаща отговорен пост в \"Деф джем\", журналистката Тони Сали и певицата Тина Бейкър.Диксън твърди, че Симънс я е тормозел редовно в службата, когато е била на 24 години, и я е изнасилил в апартамента си в Манхатън през 1995 г.Тони Сали е била на двайсетина години, когато Симънс я е изнасилил в апартамента си през 1988 г. Той я поканил на парти, а когато отишла, се оказала единственият човек там и той я \"нападнал физически\". Тя не посмяла да се оплаче в полицията от страх това да не навреди на кариерата ѝ.", "date": "2017.12.14", "title": "Три жени обвиниха продуцента Ръсел Симънс в изнасилване"}
{"url": "http://www.novinite.bg/articles/154187/MVR-izdirva-57-godishna-uchitelka-ot-Silistra", "text": "Детелина Пецева е напуснала дома си на 11 декември сутринта и оттогава е в неизвестност. Последно е видяна в село Главница. Жената страда от деменция. Висока е 165 см, слаба, с черна къса коса. Близките й умоляват хората, които имат информация за местонахождението й, да се обадят на телефон 112 или в най-близкото районно управление на МВР.", "date": "2017.12.14", "title": "МВР издирва 57-годишна учителка от Силистра"}
{"url": "http://www.novinite.bg/articles/154160/Stachka-v-Garciya", "text": "Гърция блокирана от 24-часова национална стачка. В нея ще участват най-големите синдикати в страната, предаде Нова телевизия.Недоволството е в знак на протест срещу предложените трудови реформи. То ще засегне и обществения транспорт в страната - автобуси, тролейбуси, метро, железопътен транспорт и кораби.От външното ни министерство призоваха да не пътуваме до южната ни съседка, ако не се налага.А българите, живеещи там следва да се информират предварително за разписанията на превозните средства и възможните алтернативи.     ", "date": "2017.12.14", "title": "Стачка в Гърция"}
{"url": "http://www.novinite.bg/articles/154162/Putin-shte-dade-godishnata-si-preskonferenciya", "text": "Събитието се провежда за 12-ти път подред. Тази година за събитието са акредитирани рекорден брой журналисти - 1640. Очаква се голяма част от въпросите, които ще бъдат зададени, да са свързани с предстоящите президентски избори , които ще се проведат през март.Пресконференцията ще бъде излъчвана на живо по няколко руски национални медии, предаде БНТ.", "date": "2017.12.14", "title": "Путин ще даде годишната си пресконференция"}
{"url": "http://www.novinite.bg/articles/154165/Dolnata-kamara-na-rumanskiya-parlament-odobri-sporni-sadebni-reformi", "text": "Долната камара на парламента на Румъния прие две противоречиви реформи, за които опозицията казва, че ограничават независимостта на съдебната система и отслабват борбата с корупцият, предаде БНТ.В продължение на няколко седмици хиляди граждани организираха масови улични протести всяка неделя, за да поискат оттеглянето на предложеното законодателство, което би променило съществено правосъдната система и би намалило правомощията на антикорупционната дирекция на страната.Критиците, включително Брюксел и Вашингтон, казват, че промените биха попречили на напредъка в справянето с корупцията, за която ЕС алармира, откакто Букурещ се присъедини към блока през 2007 г.Реформите на управляващите Социалдемократи (ПСД) тепърва трябва да бъдат одобрени от Сената.", "date": "2017.12.14", "title": "Долната камара на румънския парламент одобри спорни съдебни реформи"}
{"url": "http://www.novinite.bg/articles/154175/CR-E-1-NA-SVETOVNITE-KLUBNI-PARVENSTVA", "text": "Кристиано Роналдо покори пореден връх и вече е голмайстор №1 на световните клубни първенства. Петкратният кавалер на Златната топка снощи отбеляза първото попадение в 53-ата минута за трудния успех на \"белия балет\" с 2:1 над Ал Джазира, с което поведе класацията. Португалският национал вече има 6 точни изстрела и остави зад себе си Лео Меси, Луис Суарес и Сезар Делгадо, които са с 5 гола.След измъчения успех Реал (донесе го Бейл в 82-ата минута) изравни кръвния враг Барселона по отбелязани попадения в турнира. Двата отбора имат по 23 гола, като \"кралете\" могат да излязат еднолично на върха, ако се разпишат в съботния финал срещу бразилския Гремио.С най-много титли в турнира са именно каталунците – 3 (2009, 2011, 2015), докато Реал е с две (2014, 2016), с колкото е и Коринтианс (2000, 2012). При бой над Гремио Реал ще настигне Барса и по този показател за ужас на феновете на каталунците.", "date": "2017.12.14", "title": "CR Е №1 НА СВЕТОВНИТЕ КЛУБНИ ПЪРВЕНСТВА"}
{"url": "http://www.novinite.bg/articles/154195/Zadarjaha-trima-palnoletni-sirijci-kraj-selo-Banya", "text": "Трима нелегални имигранти са задържани в Новозагорско. Това съобщиха от пресцентъра на МВР-Сливен.Мъжете са пълнолетни сирийски граждани и са били в покрайнините на село Баня в посока язовир \"Жребчево\".Чужденците са открити от полицаите, след като запалили огън в близост до язовира. Проверка установила, че задържаните са влезли незаконно в странатаМигрантите ще отидат в Дома за временно настаняване на чужденци в село Любимец. Образувано е административно производство от група \"Миграция\" към ОД на МВР-Сливен срещу тримата за \"връщане до страната на произход\".", "date": "2017.12.14", "title": "Задържаха трима пълнолетни сирийци край село Баня"}
{"url": "http://www.novinite.bg/articles/154179/Kitaj-se-razgnevi-na-SASht-za-voennite-korabi-v-Tajvan", "text": "Китай обвини САЩ в намеса във вътрешните им дела и заяви, че са подали оплакване, след като Тръмп подписа закон, с който постави основите за евентуални посещения на американския военен морски флот в Тайван, съобщава \"Ройтерс\".Напрежението се повиши в последните дни, след като високопоставен китайски дипломат заплаши, че Китай ще нахлуе в Тайван, ако някой американски военен кораб акостира на острова, който Китай счита за своя територия. В понеделник китайските самолети извършиха \"обиколки\" около Тайван, като държавните медии показват снимки на бомбардировачи с ракети под крилата си.Във вторник Тръмп подписа закон за националната отбрана, който разрешава възможността за взаимни посещения на военноморски кораби между Тайван и Съединените щати. Такива посещения ще са първите, откакто Съединените щати приключиха официалните дипломатически отношения с Тайван през 1979 г. и установиха връзки с Пекин.Говорителят на китайското външно министерство Лу Канг коментира, че докато тайванските части от закона не са правно обвързващи, те сериозно нарушават политиката за \"Един Китай\" и \"представляват намеса във вътрешните работи. Китай категорично се противопоставя на това, а ние вече сме представили сериозните си възражения пред американското правителство\", коментира Лу Канг на брифинг. Китай твърдо се противопоставя на официалния обмен, военните контакти или продажбите на оръжие между Тайван и Съединените щати, добави той.", "date": "2017.12.14", "title": "Китай се разгневи на САЩ за военните кораби в Тайван"}
{"url": "http://www.novinite.bg/articles/154194/Britanski-sad-prizna-Uikilijks-za-sredstvo-za-masova-informaciya", "text": "Британски съд призна оглавяваната от Джулиан Асанж организация WikiLeaks за средство за масова информация, което ще улесни защитата му в процедурата по екстрадиция, съобщи в. „Гардиън”.WikiLeaks е медийна организация, която публикува и коментира цензурирани или служебни официални материали, свързани с войни, следене или корупция, чието изтичане става при най-различни обстоятелства”, цитира съдебното решение „Гардиън”.Такова определение на WikiLeaks, според изданието, ще подпомогна разпореждане за отказ от екстрадиране на Асанж в САЩ въз основа на свободата на словото.През 2012 Асанж поиска убежище в еквадорското посолство в Лондон, за да не бъде екстрадиран в Швеция, където срещу него беше издадена заповед за арест по обвинения в „принуждаване към сексуални действия и сексуален тормоз” и изнасилване.Асанж отхвърля обвиненията и ги нарича политически мотивирани.Той се опасяваше, че Швеция може да го депортира в САЩ, където австралиецът е заплашен от 35 години затвор или смъртна присъда за публикуване на секретни документи на Държавния департамент.", "date": "2017.12.14", "title": "Британски съд призна Уикилийкс за средство за масова информация"}
{"url": "http://www.novinite.bg/articles/154196/Irak-ekzekutira-38-osadeni-na-smart-za-terorizam", "text": "Ирак екзекутира днес 38 души, осъдени на смърт по свързани с тероризъм обвинения, съобщиха световни информационни агенци, като се позоваха на правосъдното министерство.Всички тези хора са били членове на групировката \"Ислямска държава\". Сунитските бойци бяха обесени в затвор в град Насирия.Екзекуциите бяха изпълнени, след като преди няколко дни Ирак обяви военна победа над \"Ислямска държава\" и освобождаване на цялата територия, контролирана преди това от групировката в страната.На 24 септември Ирак екзекутира 42 сунитски бойци по обвинения в тероризъм.", "date": "2017.12.14", "title": "Ирак екзекутира 38 осъдени на смърт за тероризъм"}
{"url": "http://www.novinite.bg/articles/154163/Samolet-s-25-dushi-se-razbi-v-Kanada-nyama-jertvi", "text": "Самолет с 22-ма пътници и тричленен екипаж се разби близо до летището на канадския град Фон-дю-Лак.Властите съобщават и за пострадали, предаде Нова телевизия.Двумоторният самолет на авиокомпания \"Уест уинд авиейшън\" паднал на километър от летището, малко след излитане за град Стоуни Рапидс.Всички пътници и екипажът са евакуирани от мястото на катастрофата.На снимки, публикувани в социалните мрежи, се вижда, че самолетът е паднал в гората край летището.", "date": "2017.12.14", "title": "Самолет с 25 души се разби в Канада, няма жертви"}
{"url": "http://www.novinite.bg/articles/154180/Jerusalim-e-tuptyashto-sarce-za-vseki-palestinec-schita-poslanikat-im-u-nas", "text": "\"За всеки палестинец Йерусалим е неговата мисъл, неговото чувство, неговото туптящо сърце. Без Йерусалим няма живот.\" Това заяви в специално интервю за БНТ посланикът на Палестина в България д-р Ахмед ал Мадбух.Според посланика на Палестина у нас САЩ вече не може да бъде посредник в преговорите за мир между Израел и Палестина. По думите му  просто повтаря направеното от британския външен министър Балфур преди 100 години. Тогава Балфур обещал на евреите земята на Палестина, \"\", посочи Мадбух. Според него Йерусалим е ханаански, арабски град - неговите основатели са ханаански племена. Съобразно с резолюции на международното право \"\". Това означава, че изявлението на Тръмп е било в нарушение на международното право.На въпрос дали решението на Тръмп е било повлияно от някакви външни сили, посланикът на Палестина у нас заяви, че дори и да е оказан някакъв натиск върху президента на САЩ, \"\". Мадбух обясни и че изявлението на Тръмп нарушава гаранциите на САЩ от 1993 година, според които САЩ никога няма да признае Йерусалим за столица на Израел, ако Палестина признае Израел за държава. \"\"Според Мадбух от сега нататък следва пълно отричане на ролята на САЩ като посредник в мирните преговори - \".\" Посланикът на Палестина в България посочи и че държавата ще подаде жалба в Международния съд.\"\", посочи още Мадбух и добави, че лидерите на Арабската лига скоро ще решат какви мерки да бъдат приети относно този въпрос.", "date": "2017.12.14", "title": "Йерусалим е туптящо сърце за всеки палестинец, счита посланикът им у нас"}
{"url": "http://www.novinite.bg/articles/154200/Rusnacite-i-ukraincite-edin-narod-obyavi-Putin", "text": "Руснаците и украинците - един народ. Това заяви президентът на Русия Владимир Путин на ежегодната дълга пресконференция, цитиран от РИА Новости и други местни медии.Нашите исторически, духовни и други корени ми дават право да кажа, че ние в основата си сме един народ, каза той и добави, че в същото време Украйна си има своята уникалност - в езика и в културата.Според него важно е да се намери решение, което да е добро и за Русия и за Украйна, подчертавайки, че е контрапродуктивно да се отива против волята на украинския народ.Путин поясни, че Русия постоянно се съгласява с предложенията за международни наблюдатели в Източна Украйна, но киевските власти отказват да постигнат договорености с лидерите на тези територии. Владимир Путин е на мнение, че Киев няма желание да изпълни споразуменията от Минск.По думите му, ако не са били местните милиции в Донбас, украинските националисти щели да извършват клане като в Сребреница.По време на пресконференцията беше отклонен журналистически въпрос, че в Донбас има руски войници и те избиват украинци.По отношение на бившия грузински лидер Михаил Саакашвили, който е в Украйна, Путин заяви, че Саакашвили \"плюе в лицето на грузинците и украинците\" с действията си. Преди Саакашвили беше президент на независимата държава Грузия и сега обявява на света, че е украинец, изтъкна руският лидер и допълни, че \"сърцето му кърви\", когато види как Украйна толерира поведението на Саакашвили.Путин коментира и темата за Сирия и тероризма.Ние видяхме, че терористите се отправиха от Сирия към Ирак и САЩ не ги атакуваха, защото може би искаха да ги използват по-късно срещу Башар Асад. Това е много опасно, каза той.Путин допълни, че САЩ са игнорирали руската информация за пътуващите от Сирия към Ирак екстремисти.Той смята, че към момента тероризмът все още не е напълно разгромен.По отношение на Китай Путин изрази пълна увереност, че сътрудничеството с азиатския гигант е отвъд политическия дневен ред.Винаги ще бъдем стратегически партньори, за дълъг период, каза той и поясни, че по-силни руско-китайски връзки е добро за всички.", "date": "2017.12.14", "title": "Руснаците и украинците – един народ, обяви Путин"}
{"url": "http://www.novinite.bg/articles/154189/Putin-prizna-che-sankciite-na-Zapada-sa-udarili-ruskata-ikonomika", "text": "Руският президент Владимир Путин дава в момента традиционната си ежегодна пресконференция по повод края на годината, като засегна и темата за руската икономика, която според него преодоляла рецесията и тръгнала по пътя на устойчивия растеж. \"Икономиката расте, това е очевиден факт. Няма подправяне (на данни). БВП нарасна с 1,6 процента, промишленото производство също нарасна с 1,6 процента. Автомобилната промишленост, леката промишленост и селското стопанство отчетоха добър растеж\", увери руският държавен глава.\"Ние преодоляхме два (икономически) шока - рязкото спадане на цените на енергията и външните ограничения, или т. нар. санкции. Санкциите нямаха толкова голямо влияние, колкото цената на петрола, но все пак имаха\", призна Путин.Той се похвали с рекордната зърнена реколта през тази година и подчерта, че Русия се е превърнала в най-големия износител на зърно в света. Силният човек в Русия обяви също, че инфлацията през тази година е стигнала до най-ниските си равнища от рухването на СССР насам. \"Нашето развитие започна да зависи все повече и повече от вътрешното търсене, което е от решаващо значение за всяка икономика\", анализира той.По думите му, властите и обществото трябвало да се съсредоточат най-вече върху въпроси като развитието на инфраструктурата, здравеопазването, образованието, съвременните технологии, увеличаването на производителността на труда.\"Несъмнено, всичко трябва да е насочено към увеличаване на доходите на гражданите, на доходите на нашия народ\", настоя руският президент.", "date": "2017.12.14", "title": "Путин призна, че санкциите на Запада са ударили руската икономика"}
{"url": "http://www.novinite.bg/articles/154204/Uolt-Disni-kupuva-20th-Century-Fox-ot-Mardok-za-524-mlrd-dolara", "text": "Уолт Дисни купува 20th Century Fox за 52,4 млрд. долара. Сделката включва и 39% дял на Fox в спътниковия телевизионен канал Sky и филмовото студио20th Century Fox, съобщават БиБиСи и The Walt Disney Company.Останалите активи на Fox, включително Fox News и Sports, ще формират нова компания. Със сделката приключва повече от половин век медийна експанзия на собственика на Fox, Рупърт Мърдок, който е на 86 години.Мърдок превръща един австралийски вестник, който наследява от баща си на 21 години в една от най-големите новинарски и филмови империи в света.Решението на Мърдок да продава, вместо да купува, е изненада за всички, които са очаквали, че ще предаде бизнеса на синовете си Джеймс и Лахлан.Не е ясно все още как сделката ще бъде приета от американските антитръстови регулатори. Американското министерство на правосъдието неотдавна подаде жалба за блокиране на сделка на AT&T за 85,4 млрд. долара, за покупка на Time Warner, въз основа на това, че ще повиши цените за потребителите и конкурентите си.Предложената от Fox сделка за закупуване на останалата част от Sky вече се разследва от британския орган за конкуренцията и пазарите (CMA), който трябва да публикува констатации си през януари.Главният изпълнителен директор на Дисни Боб Игер ще остане в ролята си до края на 2021 г. Fox продават и своите кабелни канали National Geographic, както и медийната компания Star India.Дисни купува дял на Fox в услугата за видео стрийминг Hulu, взимайки мажоритарен контрол над конкурента Netflix. Hulu е и частично собственост на Comcast и Time Warner.Сделката добавя към огромното портфолио на Уолт Дисни и филми със сериозни печалби, като оригиналния филм Star Wars, Avatar и Deadpool, както и телевизионни хитове, включително The Simpsons.\"Придобиването на тази звездна колекция от Fox отразява нарастващото потребителско търсене за богато разнообразие от забавни преживявания, които са по-привлекателни, достъпни и удобни от всякога\", коментира Игър, председател и главен изпълнителен директор на Уолт Дисни.\"Ние сме благодарни и за нас е чест, че Рупърт Мърдок ни е поверил бъдещето на бизнес, който е строил цял живот и сме развълнувани от тази изключителна възможност да увеличим значително портфолиото си от любими франчайзи и марково съдържание, за да подобрим значително нашите нарастващи оферти към потребителите. Сделката също така ще разшири значително международния ни обхват, позволявайки ни да предложим на световно ниво новаторски платформи за разпространение до повече потребители на ключови пазари по света\", допълни Игър.", "date": "2017.12.14", "title": "Уолт Дисни купува 20th Century Fox от Мърдок за 52,4 млрд. долара"}
{"url": "http://www.novinite.bg/articles/154214/Putin-Tramp-e-jertva-na-politicheskite-si-oponenti", "text": "Руският президент Владимир Путин е на мнение, че американският му колега Доналд Тръмп е станал жертва на своите политически опоненти. Това стана ясно по време на традиционната му годишна пресконференция в Москва.Обвиненията срещу американския президент Доналд Тръмп от негови противници за връзки с Русия са навредили на политическата система в САЩ, заяви по-конкретно руският държавен глава. По думите му подобни нападки, идващи от опозицията в САЩ, показват неуважение към избирателите, гласували за милиардера, съобщава БТА. „Всичко това е измислено от тези, които са против Тръмп, за да накарат дейността му да изглежда незаконна“, посочи той, цитиран от ВВС.Въпреки това президентът потвърди, че преди изборите от миналата година е имало контакти между екипа на Тръмп и руски представители, но по думите му те са били напълно рутинни.В момента американските власти провеждат разследване за възможни тайни споразумения между хора на Тръмп и Москва. Американското разузнаване вече съобщи, че Русия се е опитала да окаже влияние върху вота в подкрепа на настоящия президент, но Путин отрече подобни обвинения.В своята реч руският държавен глава отново повтори, че би искал да види подобрение в руско-американските двустранни отношения, като един от възможните начини това да се случи е чрез работни контакти между лидерите на двете страни. Той припомни също, че Вашингтон и Москва имат много общи интереси в редица сфери – конфликтите в Близкия изток, Северна Корея, борбата с международния тероризъм, екологията, забраната на оръжията за масово унищожение и други. По отношение на терористите в Срия президентът заяви, че те не трябва да бъдат използвани за лични цели от световните играчи. Държавният глава коментира и проблема със сирийските бежанци, който според него може да бъде решен само с общи усилия. „Сирия не може да се справи с това сама и Русия не може да се справи с това сама“, каза той.В същото време Путин не коментира директно работата на своя американски колега, но заяви, че според него за краткото време на поста си той е отбелязал някои положителни резултати, един от които в сферата на икономиката. „Виждаме, че има някои големи постижения, дори и в краткото време, в което той е работил. Вижте как нараснаха пазарите. Това говори за доверието на инвеститорите в американската икономика“, посочи Путин, цитиран от Ройтерс.Сред другите теми, които бяха силно застъпени по време на пресконференцията, беше и тази за предстоящите президентски избори в Русия през март 2018 г. Днешното изказване на президента е първото, след като по-рано този месец той потвърди участието си в тях. По време на пресконференцията Путин заяви, че ще участва като независим кандидат, но очаква да получи подкрепата на политическите сили, които споделят неговите възгледи за развитието на страната. „Разчитам и на широката подкрепа на гражданите“, добави той, цитиран от руската агенция ТАССВъв връзка с предстоящия вот той се съгласи с журналистически въпрос, че към момента няма друг кандидат, който да бъде негов равнопоставен политически опонент, но обеща да работи по създаването на по-балансирана политическа система. Тези негови думи обаче предизвикаха остри реакции от критици, които го обвиниха, че използва телевизията, съда и полицията, за да маргинализира либералната опозиция, посочва още Ройтерс.Според социологическите проучвания Путин ще спечели без проблем изборите, въпреки че все още не е представил програмата си. По време на пресконференцията той заяви, че не би желал да я представи сега в подробности, но увери, че „на практика“ вече има такава.", "date": "2017.12.14", "title": "Путин: Тръмп е жертва на политическите си опоненти"}
{"url": "http://www.novinite.bg/articles/154218/Garciya-se-saglasila-imeto-na-BYuRM-da-e-Nova-Makedoniya", "text": "\"Нова Македония\" е името, което Бившата югославска Република Македония (БЮРМ) предложи наскоро, като Гърция се е съгласила на това име, за да бъде сложен край на дългогодишния спор за името, съобщават гръцки медии.В информациите, чийто първоизточник е ексклузивна информация от Брюксел, се изтъква, че двете страни и посредникът Матю Нимиц, който е представител на ООН, отговорен за преговорите, са се разбрали да се използва \"Нова Македония\", име, предложено от правителството в Скопие.Името \"Нова Македония\" беше предложено през 1992 г., но тогава беше отхвърлено от Гърция. Друго предложение по-късно беше \"Северна Македония\", което също беше отхвърлено от Атина, защото в него се съдържа идеята за иредентизъм и загатва, че има също така и \"Южна Македония\".В информацията се изтъква, че Гърция се е съгласила с промяната на името, като обявлението на тези намерения щяло да бъде направено през пролетта на 2018 г.По време на 4-дневната среща на лидерите на страните от Балканите, гръцкият премиер Алексис Ципрас заяви, че спорът между Атина и Скопие за името ще бъде разрешен през 2018 г.", "date": "2017.12.14", "title": "Гърция се съгласила името на БЮРМ да е \"Нова Македония\""}
{"url": "http://www.novinite.bg/articles/154182/Energo-PRO-preduprejdava-za-opiti-za-imejl-izmami-ot-tyahno-ime", "text": "Продължават опитите за имейл измами от името на ЕНЕРГО-ПРО. През изминалата седмица клиенти на ЕНЕРГО-ПРО масово са получавали електронни писма с тема \"ЕНЕРГО-ПРО Фактура\" и прикачен ZIP архив. Тези имейли не са изпратени от сървърите на ЕНЕРГО-ПРО, съобщават от компанията.Автентичните фактури, които ЕНЕРГО-ПРО изпраща до своите клиенти, представляват прикачени файлове в PDF формат. Те не са компресирани в ZIP архив и са цифрово подписани с квалифициран електронен подпис. Адресът на електронната поща на подателя винаги е invoice@energo-pro.bg.Това не е първи опит за злоупотреба с името на компанията. Клиенти сигнализират за подвеждащи сайтове, в които потребителите се приканват да правят кликове върху картинки с подаръци, за да спечелят предметна награда от името на ЕНЕРГО-ПРО.Преди време неизвестни лица се представят за служители на електроснабдителното дружество, като убеждаваха хората да заплатят сметката си за електроенергия в брой на адрес.компанията обръща внимание, че служители на ЕНЕРГО-ПРО никога не събират парични средства по домовете на клиентите, а всички кампании, инициирани от ЕНЕРГО-ПРО, се обявяват на официалната интернет страница на адрес: https://www.energo-pro.bg/bg/Kampanii.При съмнение в опит за измама и злоупотреба с името на ЕНЕРГО-ПРО може да се направи проверка на денонощния телефонен номер на компанията 0700 1 61 61, както и да се подаде сигнал към органите на реда на телефон 112.", "date": "2017.12.14", "title": "Енерго-ПРО предупреждава за опити за имейл измами от тяхно име"}
{"url": "http://www.novinite.bg/articles/154222/Germanskata-policiya-provede-akciya-sreshtu-islyamski-teroristi-v-Berlin-i-Anhalt", "text": "Германската полиция, която разследва четирима души, заподозрени в планирането на ислямистки нападения, претърси девет адреса в Берлин и  Анхалт в източната част на Саксония, съобщава местната прокуратура, цитирана от \"Ройтерс\".Четиримата заподозрени, на възраст между 18 и 21 години, са обвинени, че са били членове ДАЕШ (Ислямска държава), допълват прокурори и полиция в съобщението.Трима от тях вероятно са били Сирия - двама са пътували от Берлин през Истанбул до териториите на ДАЕШ в Сирия през ноември 2016 г., а третият е получавал военно обучение в Сирия. Четвърият е помогнал на останалите трима в пътуването им.Няма информация за извършени арести при акцията, в която участват около 130 полицаи, включително специални части, като са конфискували електронни устройства.\"Главната прокуратура в Берлин разследва четирима заподозрени на възраст между 18 и 21 години, които са заподозрени в членство в терористична организация (IS), както и в подготовката на тежко престъпление срещу държавата\", съобщава прокуратурата.Вестник \"Билд\" коментира, че полицията е арестувала и доста хора, заподозрени във връзки с неуспешно търсещия убежище, който прегази 12 души с камион на коледния пазар в Берлин миналата година.След нападението Анис Амри избяга и беше застреляна от италианската полиция в Милано. Разследването тогава разкри недостатъци на разузнавателните служби, които са спрели да наблюдават Амри, след като стигат до заключението, че не представлява опасност.Сигурността на коледните базари е подсилена тази година с охрана и бетонни блокове.", "date": "2017.12.14", "title": "Германската полиция проведе акция срещу ислямски терористи в Берлин и Анхалт"}
{"url": "http://www.novinite.bg/articles/154199/Polezni-li-sa-za-decata-razkazite-za-Dyado-Koleda", "text": "Вярата в Дядо  е много важна за психичното здраве на децата, твърди канадска психоложка, съобщи вестник \"Дейли мейл\".Коледа е време за вълшебства, особено за децата. Между украсата на дома и въпросите за Дядо  обаче родителите често се чудят доколко това вълшебство зависи от тях. Повечето не знаят дали да насърчават наследниците си да мислят, че Добрият старец наистина съществува и какви може да са последиците от лъжите. Притесняват се и от мисълта, че скоро децата ще научат истината.Кристен Дънфийлд от университета Конкордия обясни, че е най-добре родителите да подкрепят децата си, докато те самите разберат каква е истината. Когато това стане, реакцията им няма да е толкова страшна.Вярата в такива измислици не само че не е вредна, но е и полезна за децата. Те помагат за алтернативното мислене, иновативността и подпомага емоционалното развитие на малчуганите. Повечето деца през определен период вярват в Дядо Коледа. Спират обикновено към 8-годишна възраст. Макар и много родители да се боят от този преход, той е неизменна част от порастването. Дядо  е смесица от реалност и вълшебство. С времето мисленето на децата се развива дотам, че да разбират колко невъзможни са нещата, които прави. Това осъзнаване проличава в задаваните от тях въпроси.Що се отнася до детската реакция на лъжите, обикновено тя е съвсем спокойна. Една такава лъжа не може да предизвиква непоправими щети. ", "date": "2017.12.14", "title": "Полезни ли са за децата разказите за Дядо Коледа?"}
{"url": "http://www.novinite.bg/articles/154226/Stoltenberg-NATO-iska-da-vklyuchi-v-evropejskata-otbrana-i-darjavi-izvan-ES", "text": "\"НАТО се обявява за максимално широко включване в европейски отбранителни проекти на държави, които не са част от ЕС\", заяви генералният секретар на пакта Йенс Столтенберг, цитиран от ТАСС и БГНЕС. Той участва в среща на високо равнище за европейската отбрана и сътрудничество. „Обявяваме се за максимално широко включване в европейското отбранително сътрудничество на държави, които не влизат в ЕС. Трябва да се помни, че след Brexit над 80% от разходите за отбрана в НАТО ще се паднат на държави, които не са в ЕС”, каза Столтенберг. Той напомни, че Великобритания е ключова държава в НАТО с най-голям военен бюджет след този на САЩ.„Brexit въобще няма да повлияе на отношенията на НАТО с тази страна, той само ще допринесе за консолидиране на алианса”, заключи Столтенберг. В продължение на десетилетия Великобритания блокираше всички отбранителни инициативи на Евросъюза, смятайки, че те ще намалят ролята на САЩ в Европа. Днес парадигмата е променена. ЕС координира всичките си отбранителни инициативи с НАТО и работи върху това, действията на двете организации да се допълват взаимно. ", "date": "2017.12.14", "title": "Столтенберг: НАТО иска да включи в европейската отбрана и държави извън ЕС"}
{"url": "http://www.novinite.bg/articles/154208/Posledna-sreshta-na-varha-na-Evropejskiya-sayuz-za-2017g", "text": "В Брюксел в този час започва двудневен Европейски съвет - последният за тази година. На него лидерите ще обсъждат миграцията, сътрудничеството в отбраната, реформата на еврозоната и Брекзит. България е представена от премиера Бойко Борисов.Големият спорен въпрос този път са бежанските квоти. Новите премиери на Полша и Чехия заявиха, че няма да има промяна в позицията на страните им. Същевременно четирите държави от Вишеградската група днес обещаха 35 милиона евро за проекта за защита на границите на Либия.", "date": "2017.12.14", "title": "Последна среща на върха на Европейския съюз за 2017г."}
{"url": "http://www.novinite.bg/articles/154159/Zapochva-remont-na-opasnoto-krastovishte-v-Blagoevgrad", "text": "Започват ремонтите на кръстовището в Благоевград, където камион блъсна и уби 19-годишната Фатиме, предаде Нова телевизия.Очаква се до края на седмицата да се изградят неравности и маркировката да бъде подсилена.В сряда за пореден ден десетки студенти и жители на града се събраха на мълчаливо бдение на мястото на фаталното произшествие и призоваха за повече сигурност на пътя.Фатиме беше погребана в родното си село. Община Белица обяви тридневен траур.  „Събрали сме 987 подписа. Хората от квартала искат промяна на кръстовището, за да се осигури по-голяма безопасност„, каза Георги Петков, който е инициатор на подписката.  На общината ще бъде предложено да се сложи светофар, а пешеходните пътеки да бъдат повдигнати. „Освен това трябва да има камери за скорост, както и пътна полиция в делничните дни в пиковите часове”, заяви той.„Преди 7-8 години в София 50% от загиналите бяха пешеходци. След като на много места бяха сложени надигнати пешеходни пътеки, инцидентите драстично намаляха”, каза Владимир Тодоров от  Асоциация на пострадали при катастрофи", "date": "2017.12.14", "title": "Започва ремонт на опасното кръстовище в Благоевград"}
{"url": "http://www.novinite.bg/articles/154161/10-kilometra-opashka-ot-tirove-na-Kapitan-Andreevo", "text": "Тази сутрин опашката от тирове, чакащи да излязат от България през граничния пункт \"Капитан Андреево\" достигна 10 километра. В сряда колоната от товарни автомобили беше дори още по-дълга - над 15 километра, предаде Нова телевизия.\"Има изключително нарастване на трафика на тежкотоварни автомобили. Предвид предстоящите празници, трафикът е изключително интензивен\", коментира Красимир Фучеджиев, заместник-началник на митница \"Бургас\". \"За октомври и ноември ние имаме над 100 000 обработени камиона, което в сравнение със същия период на миналата година е 10-15% повече. В денонощие се обработват минумум 1000 камиона в двете посоки. Всички платна работят на вход и изход\", съобщи той. ", "date": "2017.12.14", "title": "10 километра опашка от тирове на \"Капитан Андреево\""}
{"url": "http://www.novinite.bg/articles/154166/Vsichki-obshtinski-bolnici-sa-zastrasheni", "text": "Председателят на Управителния съвет на Сдружението на общинските болници в България д-р Неделчо Тотев отрече в ефира на bTV, болниците в Гоце Делчев и Тутракан, Петрич, Димитровград, Белоградчик и Омуртаг са пред фалит заради дългове.Д-р Тотев изтъкна, че тази информация не е дошла от тях. \"Това са имена, появили се в публичното пространство през последните дни\", коментира той.Всички общински болници са застрашени по думите на Неделчо Тотев. Той изтъкна, че повече от 10 общински болници към момента харчат повече за заплати отколкото приходи имат. \"Само десет подадоха справка, но може и да са повече\", обясни той.Преструктуриране на български преведено означава закриване, обясни д-р Тотев.Д-р Тотев не иска да споменава имената на болниците, за да няма черен пиар.Той даде пример с поморийската болница. За нея д-р Тотев коментира, че общината е положила свръх усилия. Планувало се община Поморие да тегли огромен заем, за да помогне на болницата.Д-р Тотев пак изтъкна, че трябва да се внимава, когато се споменават имена на болници.\"Цялата общественост е страшно сензитивна какво се говори\", обясни той.", "date": "2017.12.14", "title": "Всички общински болници са застрашени"}
{"url": "http://www.novinite.bg/articles/154203/Zakrivat-kojno-venericheskiya-centar-v-Sliven", "text": "Центърът за кожно-венерически заболявания в Сливен ще бъде закрит. Това се реши по време на заседание на Общинския съвет в града, съобщи БНР.Центърът се затваря заради натрупаните дългове, които възлизат в размер на около 80 хиляди лева. Дълговете на лечебното заведение са към доставчици и областната болница в Сливен.Съветниците решиха още паралелно с ликвидирането на дружеството да се открие кожно-венерическо отделение към областната болница, което отделение да поеме функциите на Кожно-венерическия център.Вносителят на предложението за закриването на лечебното заведени е кмета на Сливен Стефан Радев. По думите му днес регионът няма да остане без тези специфични грижи, въпреки че има въведен мораториум за закриване на нови отделения и болници. \"В случая не говорим за увеличаване на дейността по лекуване на кожно-венерически заболявания, а прехвърлянето и от една структура към друга\", коментира той.Радев обясни още, че Министерството на здравеопазването е изчакало изчаквало решението на Общинския съвет за закриване на центъра, за да може да задвижи процедурата по откриване на кожно-венерическо отделение в областната болница.Припомняме, в края на миналата седмица общинският съветник от ДБГ д-р Нина Борова алармира, че Кожно-венерическият център в никакъв случай не трябва да бъде ликвидиран, въпреки няколкото предложения на кмета за закриването му.Според Борова преди днешното решение вече 2 екипа на Министерството на здравеопазването, двама здравни министри и две заседания на Общинския съвет в Сливен са отхвърлили предложението на кмета за ликвидирането на Центъра. Въпреки това днес общинарите в Сливен решиха да закрият центъра.Борова обясни и че предвид мораторуима за разкриване на нови отделения Сливен може да остане без възможност болните да се лекуват. \"Това може да обрече е най-бедния град на България да стане и най-заразеният. В условия на мораториум не може да бъде подкрепено подобно решение, още повече, че Сливен е на второ място по заболяваемост от сифилис, има затвор и бежански център\", посочва още Борова.", "date": "2017.12.14", "title": "Закриват кожно-венерическия център в Сливен"}
{"url": "http://www.novinite.bg/articles/154170/Jena-e-s-opasnost-za-jivota-presichala-napravilno", "text": "40-годишна жена е с опасност за живота след неправилно пресичане в Бургас. Инцидентът е станал в сряда около 19.46 часа на улица \"Захари Стоянов\" в морския град, съобщиха от Областната дирекция на полицията. Кола, управлявана от 61-годишен мъж от града,  е блъснала неправилно пресяклата пътното платно пешеходка. Жената е откарана в болница \"Бургасмед\" и настанена в отделение \"Реанимация\" с фрактура на левия крак, ляваа ръка, главата и комоцио, с опасност за живота. ", "date": "2017.12.14", "title": "Жена е с опасност за живота - пресичала направилно"}
{"url": "http://www.novinite.bg/articles/154201/Vkaranite-ot-SASht-orajiya-v-Siriya-barzo-popadnali-v-racete-na-Islyamska-darjava", "text": "САЩ тайно предоставили на сирийските бунтовници оръжия, които бързо са попаднали в ръцете на ДАЕШ (\"Ислямска държава\"). Това съобщава USA Today, позовавайки се на ново проучване.В него се отбелязва, че с притежаваните от ДАЕШ оръжия групировката остава заплаха за водената от САЩ коалиция в Сирия и Ирак.САЩ предоставили различни оръжия, включително противотанкови гранатомети, които в крайна сметка станали притежание на ДАЕШ два месеца след доставянето им от фабриката, според проучването на Организацията за изследване на оръжия в райони на конфликт (Conflict Armament Research).Изследването е финансирано от ЕС и германското правителство.Според организацията доставените от САЩ и други държави оръжия на бунтовническите групи значително са увеличили качеството или количеството оръжия, с които са се сдобили ДАЕШ.В изследването са проучени 40 000 оръжия и други неща, които са иззети от ДАЕШ през последните три години.Разследващите не са успели да установят дали групировката е иззела оръжията по време на битка, дали бунтовниците са ги продали, или са ги предоставили на терористичната организация.Авторите се позовават на пропагандно видео на ДАЕШ, на което екстремистите са с оръжия, които са иззети от Новата сирийска армия през миналата година.Известно е също, че терористите са взели голямо количество американско оръжие, включително танкове и артилерия през 2014 г.В новото проучване се повдигат въпроси относно различните източници на оръжие. По време на администрацията на президента Барак Обама през 2013 г. ЦРУ започна тайно да въоръжава опозицията. По-рано тази година президентът на САЩ Доналд Тръмп прекрати програмата. Саудитска Арабия също е доставяла оръжие на бунтовниците.Проучването подчертава риска от внос на оръжия в гражданска война, тъй като е трудно да се проследят или да се контролират.В доклада не се посочват доказателства доставените за Сирийските демократични сили оръжия да са попаднали в ръцете на ДАЕШ.Повечето от оръжията са закупени от САЩ и Саудитска Арабия от оръжейни предприятия в Източна Европа.", "date": "2017.12.14", "title": "Вкараните от САЩ оръжия в Сирия бързо попаднали в ръцете на „Ислямска държава”"}
{"url": "http://www.novinite.bg/articles/154197/46-016-podpisa-sreshtu-zakona-za-radikalniya-islyam-sabra-Myuftijstvoto", "text": "Висшият мюсюлмански съвет на Мюсюлманско изповедание в България внесе подписка срещу закона за \"радикалния ислям\".Според тях законодателните промени ограничават религиозните свободи и дискриминират гражданите, изповядващи исляма в България.В подписката са се включили 46 016 души. Тя е внесена днес в администрациите на Президента Румен Радев, председателя на Народното събрание Цвета Караянчева, Министър-председателя Бойко Борисов и Омбудсмана Мая Манолова.От Мюфтоийството протестират след като на 6 декември Народното събрание гласува на първо четене предложението за промяна в Наказателния кодекс.Според мюсюлманите промените дават \"абсурдна дефиниция на израза \"радикален ислям\" и инкриминира деянията породени от него\".Позицията на религиозната институция е, че тези предложения за промени съдържат дискриминационни елементи и ограничават религиозните свободи,както и съдържат некомпетентни и преднамерени твърдения.\"Идеология и религия са две различни неща\", е записано в позицията. \"От граматическа и богословска гледна точка понятието \"радикален ислям\" е изцяло неправилно. Идеология и религия са две различни неща\" се твърди в позицията. Централния колективен орган на Мюсюлманско изповедание смята, че от граматическа и богословска гледна точка понятието \"радикален ислям\" е изцяло неправилно.В подписката се призовават депутатите да отхвърлят направените предложения от страна на \"псевдопатриотите\".Мюсюлманите заявяват, че при евентуално приемане на предложенията за промени в Наказателния кодекс, ще потърсят настоятелно правата си.", "date": "2017.12.14", "title": "46 016 подписа срещу закона за \"радикалния ислям\" събра Мюфтийството"}
{"url": "http://www.novinite.bg/articles/154186/Ucheni-otkriha-rakovo-obrazuvanie-v-egipetska-mumiya", "text": "Американски специалисти от болницата \"Краус\" в Сиракюз, щата Ню Йорк, откриха раково образувание в египетска мумия, която е на около 2000 години, съобщи Лента.Учените сканирали мумията с помощта на компютърна томография, за да установят причините за смъртта на древния египтянин. Оказало се, че върху малкия пищял има тумор, който вероятно е злокачествен.По думите на учените, древните египтяни не са знаели за съществуването на смъртоносното заболяване и не умеели да го лекуват. Възможно е обаче въпросният мъж да е умрял на операционната маса. Известно е, че в Древния Египет се извършвали опасни хирургични интервенции, които често водели до смърт.Учените не за пръв път се опитват да изяснят причините за смъртта на този мъж. През 2006 г. мумията също била сканирана, но без успех. Междувременно оборудването бе усъвършенствано, като детекторите в томографа станаха 320.", "date": "2017.12.14", "title": "Учени откриха раково образувание в египетска мумия"}
{"url": "http://www.novinite.bg/articles/154198/Balgariya-shte-podkrepi-vlizaneto-na-Cherna-gora-v-ES", "text": "България и Черна гора имат добри междусъседски отношения и ще продължат да ги развиват, особено по време на българското европредседателство. Около това се обединиха след среща в парламента председателят на Народното събрание Цвета Караянчева и председателят на Скупщината на Република Черна гора Иван Брайович. Делегация, водена от председателя на черногорския парламент, е на двудневно официално посещение в България.Черна гора се надява да отвори оставащите три преговорни глави по време на българското европредседателство. Това обяви пред медиите в парламента председателят на Черногорската скупщина Иван Брайович. Караянчева увери, че като председател на Евросъюза нашата страна ще помогне на Черна гора да отвори трите последни глави от преговорите си с Брюксел.„Ние, от своя страна, потърсихме и получихме подкрепа за кандидатурата ни за секретариата на ПСЮИЕ в България“, съобщи тя.Караянчева подчерта, че една от основните задачи на нашето председателство е приобщаване на Западните Балкани към ЕС. На парламентарно ниво ще продължи доброто сътрудничество на групите за приятелство.Иван Брайович подчерта колко важни са парламентарното сътрудничество и парламентарната дипломация, които оцени като първа основна крачка за добрите отношения между двете държави. „Добрите двустранни политически отношения са главната предпоставка за развитие и на добри икономически отношения, на туризма“, посочи гостът.Председателят на Черногорската скупщина изрази удовлетворение, че е чул от колежката си Караянчева и от българския премиер преди това, че за българското председателство приоритет са Западните Балкани в т.ч присъединяването на Черна гора. Затова са напълно реални и основателни нашите очаквания да отворим оставащите три глави именно през периода на българското европредседателство, посочи Брайович. Той благодари и за подкрепата на България за членството им в НАТО. На свой ред гостът покани председателя на Народното събрание да посети Черна гора.", "date": "2017.12.14", "title": "България ще подкрепи влизането на Черна гора в ЕС"}
{"url": "http://www.novinite.bg/articles/154213/Parlamentat-oficialno-sazdade-noviya-antikorupcionen-organ", "text": "Парламентът oфициално създаде днес новия обединен антикорупционен орган, който ще носи името Комисия за противодействие на корупцията и за отнемане на незаконно придобитото имущество. Тя ще контролира лицата, заемащи висши публични длъжности. Председателят на новия орган ще се избира от Народното събрание, а не от президента, както бе предложението на левицата. Депутатите гласуваха тази точка с 81 гласа \"за\", 38 \"против\" и 14 \"въздържал се\".Въпросът кой да назначава ръководителя на новия антикорупционен орган доведе до сблъсък между БСП и ГЕРБ още преди обсъждането на закона в парламента. БСП са на мнение, че председателят трябва да се назначава от държавния глава, докато ГЕРБ настояват той да бъде излъчен от Народното събрание.Президентът Румен Радев също подкрепи предложението на БСП, защото по този начин органът щял да е независим от властта. Комисията ще има председател, заместник-председател и трима други членове, които ще се избират от Народното събрание. Мандатът на всеки от членовете ще е шест години.Депутатът от БСП Крум Зарков заяви, че новият антикорупционен орган е опорочен. Той е трябвало да бъде изолиран от политиката, а не вкаран в нейния център, каза той.Тома Биков от парламентарната група на ГЕРБ защити управляващите, като обвини президента, че една година не може да назначи директор на пресцентъра си, камо ли да избира шеф на новата структура.", "date": "2017.12.14", "title": "Парламентът официално създаде новия антикорупционен орган"}
{"url": "http://www.novinite.bg/articles/154220/Horata-davat-ocenka-3-na-pravitelstvoto", "text": "Обединените патриоти губят една трета от избирателите си, а „Воля“ се срива и при избори сега не биха минали бариерата за влизане в парламента. Това сочи изследване на Центъра за анализи и маркетинг. Ако сега трябва да гласуваме, ГЕРБ бие БСП с около 3 процента, а Реформаторският блок са на ръба на 4-процентната бариера.Ниските доходи, безработицата, здравеопазването и корупцията по високите етажи на властта са основните проблеми в страната, сочи проучването на Центъра за анализи и маркетинг, представено от Юлий Павлов. Хората дават оценка 3+ на правителството.", "date": "2017.12.14", "title": "Хората дават оценка 3+ на правителството"}
{"url": "http://www.novinite.bg/articles/154190/Anglijski-hirurg-ostavil-inicialite-si-na-cherniya-drob-na-pacienti", "text": "Английският хирург Саймън Брамхол призна пред съда, че оставил инициалите си на органи на двама пациенти, съобщи британският в. „Телеграф”.", "date": "2017.12.14", "title": "Английски хирург оставил инициалите си на черния дроб на пациенти"}
{"url": "http://www.novinite.bg/articles/154164/Pooshtryavat-izryadni-uchenici-s-pari-za-shoforski-knijki", "text": "Училище и община поощряват ученици със средства за шофьорски книжки. Идеята е на ръководството на Средно училище „Цанко Бакалов Церковски” в Никола Козлево, а Общинският съвет подкрепил идеята.Така 20 абитуриенти, които нямат отсъствия от час и с добър успех - над 4.00, ще бъдат поощрени с финансова помощ, за да се включат в организиран шофьорски курс за придобиване на свидетелство за правоуправление на МПС - категория „В”.Заслужилите младежи ще получат по 300 лв. от училището, а от общинската хазна ще се добавят по още 200 лв. Така за крайната сума на курса - 700 лв., родителите на абитуриентите ще трябва да дадат само 200 лв. С това поощрение от училището се надяват да стимулират децата да посещават училище, а също така и да учат усърдно. ", "date": "2017.12.14", "title": "Поощряват изрядни ученици с пари за шофьорски книжки"}
{"url": "http://www.novinite.bg/articles/154205/Cacarov-iska-tvardeniyata-na-Bojko-Rashkov-da-se-obsadyat-v-parlamenta", "text": "Главният прокурор Сотир Цацаров поиска в парламента да се обсъдят последните публични изказвания на председателя на бюрото за контрол на СРС-та Бойко Рашков в последните дни.Цацаров вече е описал идеята си в писма, изпратени до председателите на парламентарните комисии по вътрешна сигурност и за контрол над службите. Главният прокурор иска твърденията на Бойко Рашков за нарушения при използването на СРС-та да се обсъдят на заседание на ресорната комисия или на съвместно заседание на двете комисии. Той дори предлага на заседанието да бъде поканен целият състав на бюрото за контрол на СРС-та, както и председателите на ДАНС и ДАТО. Цацаров иска на заседанието да могат да присъстват и представители на медиите.", "date": "2017.12.14", "title": "Цацаров иска твърденията на Бойко Рашков да се обсъдят в парламента"}
{"url": "http://www.novinite.bg/articles/154217/Bea-ten-Tasher-e-noviyat-Niderlandski-poslanik-v-Sofiya", "text": "Госпожа Беа тен Тъшер е новият посланик на Кралство Нидерландия в България. Тя връчи акредитивните си писма на президента на България Румен Радев, съобщиха от администрацията на президента.Тен Тъшер е родена през 1961 в Хенгело, Нидерландия. През 1985 завършва магистратура по шведски език и литература в университета в Хронинген и през същата година постъпва на работа в Министерството на външните работи (МВнР).Тя е заемала различни позиции, чийто фокус е сътрудничеството за развитие, хуманитарната помощ, човешките права, Централна и Източна Европа, както и младши дипломатически позиции в посолствата в Зимбабве, Чехия и Словакия.От 1996 до 2003 г. г-жа Тен Тъшер е Заместник-ръководител на Дирекция \"Източна Европа\" в МВнР. Работата й е свързана с връзките с Русия. Тя е и Ръководител на дирекцията, отговаряща за въпросите свързани с развитието на жените.В периода 2003 - 2009 г. Тен Тъшер е временно изпълняващ длъжността посланик на Нидерландия в Гватемала, година по-късно е назначена за посланик, а през 2007 година става посланик в Бангладеш.От 2009 до 2012 г. Беа тен Тъшер е Директор по въпросите на човешките права, половете, доброто управление и хуманитарната помощ в МВнР. През 2012 г. и 2013 г. тя е временно изпълняващ длъжността посланик в Азербайджан, Кипър и Унгария.През 2013 г. г-жа Тен Тъшер е назначена за посланик в Норвегия (с акредитация и в Исландия), а от днес тя е посланик на Нидерландия в България.Посланик Беа тен Тъшер притежава експертиза в областите на икономическата дипломация и бизнес-развитието, енергетиката, сътрудничеството за развитие, човешките права и върховенството на закона, равенството между половете, хуманитарната помощ, демократичните и икономическите промени.Новият нидерландски посланик в София владее холандски, английски, френски, немски, испански и шведски език. Омъжена е за Рийн ван Виър, който я придружава в България.", "date": "2017.12.14", "title": "Беа тен Тъшер е новият Нидерландски посланик в София"}
{"url": "http://www.novinite.bg/articles/154212/Bansko-e-lyubimiyat-kurort-na-turskite-turisti-prez-2017-g", "text": "Банско заема първото място сред най-посещаваните от турците туристически дестинации в чужбина през 2017 г.По данни от проучване на агенция N 11 за туристическите пътувания, които са осъществили през 2017 г. турските туристи в чужбина, Банско се нарежда на първо място. След Банско идват Италия и Испания, съобщава за БТА  Нахиде Дениз.Сред пътуванията в чужбина Банско е най-предпочитаният от турските туристи курорт за ски туризъм и зимна ваканция, отбелязва източникът.Докато през 2016 г. повече от посещенията на турските туристи в България са били с културна цел и туризъм, то посещенията за ски туризъм и зимна ваканция в Банско през 2017 г. ги изпреварват значително.След Банско най-много турски туристи са посетили Италия, Испания, остров Пукет и Малдивите.Според източника през 2018 г. също се очаква наплив на турски туристи в Банско.Турските туроператори посочват Банско като най-привлекателния зимен курорт на България, чиято популярност расте и се посещава от туристи от цял свят.\"Банско, най-модерният зимен курорт на България, със своите 15 писти на височина между 990-2 600 метра предлага прекрасни възможности за големи и малки, за семействата, а също и за любителите на екстремните зимни спортове\", посочват туроператорите. Те отбелязват също, че ски туризмът в Банско е сравнително евтин в сравнение с други страни, но не отстъпва на тях по качествата си. ", "date": "2017.12.14", "title": "Банско е любимият курорт на турските туристи през 2017 г."}
{"url": "http://www.novinite.bg/articles/154167/Dimitar-Manolov-2018-a-shte-e-godina-na-povishavane-na-dohodite", "text": "Предстоящата 2018 г. ще бъде година на повишаване на доходите, каза в интервю за БТА президентът на КТ \"Подкрепа\" Димитър Манолов. Той даде положителна оценка на направеното от правителството в тази посока, но се опасява, че паралелно ще се вдигнат и цените.Минималната работна заплата ще продължи да расте дотогава, докато стигне приемливи стойности, каза още Манолов. По думите му минималната работна заплата във всяка държава е основният защитен механизъм на доходите на хората. Темата за класовете е затворена, клас \"Прослужено време\" остава, подчерта Манолов. Големият порок на сегашната ни пенсионна система е изискуемият осигурителен стаж за придобиване право на пенсия, който вече е 40 години, коментира президентът на КТ \"Подкрепа\". По думите му така се наказват хората, които са учили и поради тази причина са се появили по-късно на пазара на труда. Не е реалистично да очакваме намаляване на изискването за осигурителен стаж, смята Манолов.Той обаче има идея да се признава за осигурителен стаж времето, прекарано на ученически и студентски бригади, както и да се преразгледа категорията за пенсиониране при войнишка служба. Това са дреболии, но е хубаво някой да им обърне внимание, посочи синдикалистът. Системата с т. нар. инвалидни пенсии и въобще всички доплащания е създадена през 1953 г. в сегашния си вид. Тя е остаряла и коригирането й оттук и оттам ще доведе само до грешки, затова е необходимо да се пренапише изцяло и наново, категоричен е синдикалният лидер. Според него щетите от контрабанда и кражба на ДДС са далече по-значими и по-големи от нанесената вреда на държавата чрез инвалидни пенсии.", "date": "2017.12.14", "title": "Димитър Манолов: 2018-а ще е година на повишаване на доходите"}
{"url": "http://www.novinite.bg/articles/154157/Do-obyad-oblaci-posle-slance", "text": "До обяд и над източните райони облачността ще намалее и над страната ще е предимно слънчево. Вятърът ще се ориентира от северозапад, ще е слаб до умерен и с него ще проникне хладен въздух. Температурите слабо ще се понижат, максималните ще са между 10° и 15°, в София около 11°.Атмосферното налягане е малко по-ниско от средното за декември и няма да се променя съществено. Над планините ще преобладава слънчево време. Ще духа умерен до силен запад-северозападен вятър. Максимална температура на височина 1200 метра около 6°, на 2000 метра – около 1°.Над Черноморието преди обяд облачността ще е значителна и на отделни места ще превали слаб дъжд. След обяд облачността ще се разкъса и намалее. Ще духа до умерен вятър от запад-северозапад. Максимални температури на въздуха: 12°-15°. Температурата на морската вода е 11°. Вълнението на морето ще бъде около 2 бала.", "date": "2017.12.14", "title": "До обяд облаци, после слънце"}
{"url": "http://www.novinite.bg/articles/154202/S-naj-visoki-dohodi-sa-zavarshilite-informatika-matematika-i-medicina", "text": "С най-високи средни доходи са завършилите висше образование в десет професионални направления - информатика и компютърни науки, математика, комуникационна и компютърна техника, обществено здраве, проучване, добив и обработка на полезни изкопаеми, металургия, военно дело, фармация, медицина, електротехника, електроника и автоматика. Завършилите информатика и компютърни науки в Софийския университет са с най-висок среден месечен облагаем доход от над 3400 лева, а от администрация и управление в Американския университет са със среден месечен доход от над 3 хил. лева.Това съобщи  Георги Стойчев - ръководител на проекта на седмото издание на рейтинговата система на висшите училища, представено в Министерството на образованието и науката, предаде БТА.Рейтинговата система сравнява представянето на 51 висши училища у нас в рамките на 52 професионални направления въз основа на различни показатели. Данните показват, че средният осигурителен доход на завършилите нараства, достигайки до 1075 лева при 1020 лева през миналата година и под 900 лева през 2013 г.За първи  безработицата сред завършилите пада под 3% и е на ниво 2,91% - средно за завършилите в страната през последните пет години, каза Стойчев. Той отбеляза, че през 2013 г. тази безработица е била над 4%, а през 2016 г. - 3,38%. Най-ниска безработица (под 1 процент) и най-висока степен на приложение на висшето образование (над 90 процента) за поредна година има сред завършилите професионалните направления - медицина, фармация, стоматология и военно дело.Безработица от над 4% има само в три професионални направления - религия и теология, социални дейности и материали и материалознание. Най-ниско остава приложението на придобитото висше образование сред завършилите туризъм (19,29%).Най-висок среден успех от дипломата за завършено средно образование имат приетите студенти в първи курс в направленията - медицина (5,57), фармация (5,51) и стоматология (5,46). С най-нисък среден успех от завършеното средно образование са първокурсниците в направленията - животновъдство (4,29), материали и материалознание (4,40), и проучване, добив и обработка на полезни изкопаеми (4,40).Рейтинговата система показва, че Софийският университет, Медицинският университет в София и Химикотехнологичният и металургичен университет са трите висши училища у нас с най-висок индекс на цитируемост на научните публикации.Броят на студентите във висшите училища през 2017 г. намалява с над 10% в сравнение с 2013 г. Най-голям е спадът на студентите в направленията - икономика, администрация и управление. Има обаче увеличение на студентите по медицина и здравни грижи.По данни на МОН към 30 ноември т. г. общо 209 179 са студентите във всички степени и форми на обучение в 51 висши училища у нас. ", "date": "2017.12.14", "title": "С най-високи доходи са завършилите информатика, математика и медицина"}
{"url": "http://www.novinite.bg/articles/154193/Izzeto-e-zarazeno-s-trihineloza-meso-v-oblast-Targovishte", "text": "Два случая на трихинелоза са констатирани в Търговищко. Заразеното месо е от отстреляни диви прасета от ловните дружинки в търговищкото село Кошничари и в поповското село Дриново, съобщи директорът на Областната дирекция по безопасност на храните /ОДБХ/ д-р Анелия Цонева.Инспекторите на Агенцията са описали и иззели намереното количество месо - общо 234 килограма, впоследствие то е изпратено за унищожаване в екарисаж.Първият случая е от 18 ноември, при отстреляно от ловната дружинка в Кошничари диво прасе. Проба от месото е изследвана в акредитирана лаборатория в Търговище, където е установена трихинела. Наличието й е потвърдено и от референтна лаборатория в София, каза Цонева. Експерти на ОДБХ и РЗИ са иззели 31 кг месо.Вторият случая, при който са унищожени общо 203 кг месо от отстреляни шест прасета от ловците в Дриново, е от 11 декември. В една от пробите е установена трихинела, но тъй като пробата е била сборна, е иззето и унищожено всичкото месо.Д-р Цонева призова ловците и особено ръководителите на дружинките да не подценяват опасността от заразата. Месото от отстреляния дивеч задължително трябва да се изследва преди да се пристъпи към консумация.От Българската агенция по безопасност на храните информират, че от началото на годината до момента са констатирани 86 положителни за трихинела проби от диви и домашни свине. От ловните дружинки и частни стопани в различни части на страната са иззети и унищожени над 4600 кг свинско месо и субпродукти.", "date": "2017.12.14", "title": "Иззето е заразено с трихинелоза месо в област Търговище"}
{"url": "http://www.novinite.bg/articles/154211/Yajcata-poskapnaha-s-209-samo-za-mesec", "text": "Поскъпването на яйцата продължава. След като през лятото заради партиди фипронил (инсектицид, използван най-често върху домашни животни срещу бълхи, червеи и кърлежи) цените на яйцата тръгнаха нагоре, включително в България, сега националната статистика отчита нов скок - при това не с 4-5%, а с 20.9 на сто.Това е най-големият скок при храните през ноември, които средно за месеца са поскъпнали с 0.6%.На второ място след яйцата са краставиците с увеличение от 19.7% на килограма. На трето място е изварата - 4%, следват доматите - 3.8%, и млечните масла - 3.3%.Месечната инфлация през ноември е 0.4%, сочат още данните на НСИ. 2.4% е тя от началото на годината (ноември 2017 г. спрямо декември 2016 г.), а годишната (ноември 2017 г. спрямо ноември 2016 г.)  е 3%. Средногодишната инфлация за периода декември 2016 - ноември 2017 г. спрямо периода декември 2015 - ноември 2016 г. е 1.8%.Ето как се движат цените при наблюдаваните групи:• алкохолни напитки и тютюневи изделия - увеличение с 0.4%;• облекло и обувки - увеличение с 0.2%;• жилища, вода, електроенергия, газ и други горива -  увеличение с 0.5%;• жилищно обзавеждане, домакински уреди и принадлежности и обичайно поддържане на дома - увеличение с 0.1%;• здравеопазване - увеличение с 0.1%;• транспорт - увеличение с 1.2%;• развлечения и култура - увеличение с 0.4%;• ресторанти и хотели - увеличение с 0.2%;• образование - цените остават на равнището от миналия месец;• разнообразни стоки и услуги - намаление с 0.1%;• съобщения - намаление с 0.3%.При нехранителните стоки и услуги най-голямо е поскъпването на топлинната енергия за отопление - с 6.1%, газообразните и течни горива за битови нужди отбелязват ръст съответно с 1.8 и 2.0%, въглища - с 0.9%, дърва за отопление - с 1.1%.Дизелово гориво е по-скъпо с с 2.1%, бензин А95Н - с 1.5%, А98Н - с 1.0%.", "date": "2017.12.14", "title": "Яйцата поскъпнаха с 20.9% само за месец"}
{"url": "http://www.novinite.bg/articles/154176/S-55-sa-se-uvelichili-prodajbite-na-novi-koli-v-Balgariya", "text": "В България продажбите на нови коли са се увеличили с 55,4 процента през ноември до 3082. За периода януари-ноември в страната ни са регистрирани нови 28 180 коли, което е с 23,5 процента повече, спрямо същия период на миналата година, сочат данните на Асоциацията на европейските автомобилостроители, предае БНТ.През ноември броят на новите коли, продадени в ЕС, се е увеличил с 5,9 на сто на годишна основа, съобщи ДПА, позовавайки се на месечния бюлетин на Асоциацията на европейските автомобилостроители (ACEA).Увеличението се дължи до голяма степен на факта, че през този ноември е имало един работен ден повече, уточниха експертите на АСЕА.Сред най-големите европейски пазари Испания и Франция са се представили най-добре с увеличение на продажбите съответно с 12,4 на сто и с 10,3 на сто.Новите регистрации на коли са нараснали с 9,4 на сто в Германия и с 6,8 на сто в Италия, докато във Великобритания, чиито власти активно преговарят по излизането на страната от ЕС, е отчетен спад за осми пореден месец с 11,2 на сто.За 11-те месеца на годината продажбите на нови коли в ЕС са се увеличили с 4,1 на сто спрямо същия период на миналата година до над 14 милиона.За същия период търсенето е било подчертано силно в Италия и Испания, където продажбите са скочили с близо 10 на сто, докато във Великобритания те са се понижили с 5 на сто.Продажбите на нови коли се търгуват като показател за икономическото здраве. В ЕС те силно се понижиха след финансовата криза от 2008 година, но тръгнаха нагоре от септември 2013 година.", "date": "2017.12.14", "title": "С 55 % са се увеличили продажбите на нови коли в България"}
{"url": "http://www.novinite.bg/articles/154206/Turski-potok-minava-prez-Balgariya", "text": "Газопроводът \"Турски поток\", който свързва Русия и Турция по дъното на Черно море, ще смени маршрута си и вместо в Гърция, тръбата ще влиза в България и оттам ще продължава за Румъния, Унгария и Австрия.Това твърди турският в. \"Хабертюрк\" в статия, озаглавена \"Турски поток сменя маршрута си\". Според изданието е била направена изненадваща промяна в предварително набелязания маршрут, като тръбопроводът нямало да стига до Гърция, а след Турция ще идва към България и оттам ще продължава за Европа.\"Хабертюрк\" твърди, че промяната в маршрута на газопровода е била обсъдена в турското министерство на енергетиката, като България е била уведомена на най-високо ниво. България вече започнала подготовката.", "date": "2017.12.14", "title": "\"Турски поток\" минава през България?"}
{"url": "http://www.novinite.bg/articles/154225/Nova-parlamentarna-komisiya-shte-bori-podkupite-vav-vlastta", "text": "Нов държавен орган ще се бори с корупцията. Парламентът прие днес на второ четене текстове от Закона за борба с подкупите във властта. Новата комисия ще контролира хората, заемащи висши публични длъжности.Председателят й ще се избира от Народното събрание, а не от президента, както предлагаха от левицата.Кой да назначава началника на новата комисия се превърна в ябълка на раздора между ГЕРБ и БСП още преди влизането на закона в парламента.Президентът Румен Радев тогава подкрепи предложението на социалистите държавният глава да издава указа за шефа на антикорупционната комисия.", "date": "2017.12.14", "title": "Нова парламентарна комисия ще бори подкупите във властта"}
