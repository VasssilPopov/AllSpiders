{"url": "https://www.novinite.bg/articles/183364/Dnes-e-Denyat-na-Sveta-Anna-pokrovitelkata-na-semejstvoto-praznik-na-majchinstvoto", "text": "Българската православна църква чества днес църковния празник Зачатие на Света и праведна Анна, който се чества и като празник на майчинството.В православния календар този празник е тясно свързан с празника на Рождеството на Пресвета Богородица. На него се почита зачатието на Света Анна - майката на Богородица. Това е денят, в който Света Анна е заченала Пресвета Богородица, която е дала на човечеството Исус Христос.Света Анна се смята за покровителка на брака, на семейството и майчинството, както и закрилница на девиците, вдовиците и бременните жени. Праведните Йоаким и Анна дълго време нямали деца и много тъгували.Макар и вече престарели, желанието и молитвите им към Бога били толкова искрени, горещи и всеотдайни, че той изпълнил молбата им.Един ден при Анна се явил Архангел Гавраил и й открил, че ще роди преблагословена дъщеря, чрез която ще се благословят всички земни племена и целият свят ще получи спасение.След девет месеца - на 8 септември, семейството било ощастливено с момиченце, което нарекли Мария, бъдещата майка на Исус.В народния календар освен с майчинството, денят се свързва и с обръщането на слънцето на изток, към пролетта, както и с нарастването на деня.Ражда се нещо ново, нова светлина, ново време, Нова година, нов късмет.Нощта, предхождаща празника, е време на заклинания, прокоби и магии. Поверията твърдят, че в тази нощ черните магии \"хващат\". Затова строго се спазват различните забрани: жените не работят нищо, не бива да пипат вълна, за да не се разболеят децата и добитъкът; мъжете не бива да излизат от селото, защото по поляните играят самодивите и видят ли мъж, отвличат го.", "date": "2019.12.09", "title": "Днес е Денят на Света Анна - покровителката на семейството, празник на майчинството"}
{"url": "https://www.novinite.bg/articles/183401/V-Deliormana-Bashta-prodade-shterka-si-za-1000-leva-na-merakliya", "text": "29-годишна жена с адрес в село Сушица е подала сигнал около 12 часа на 8 декември, че е заведена принудително и насила е държана в къща в град Завет. Това съобщиха от пресцентъра на ОДМВР-Разград.В хода на предприетите оперативни действия е установено, че жената е заставена от 60-годишния си баща да живее на семейни начала с 24-годишен мъж, който е платил 1000 лв. за нея. При изясняването на фактите станало ясно, че още през 2015 година потърпевшата е била продадена за 6000 лв. от баща си за съпруга на 32-годишен мъж от Сушица.Жената е пребивавала в чужбина, където по думите й е била бита и принуждавана да краде и проституира.  през 2018 година. Протоколи за предупреждение по чл.65, ал.2 от ЗМВР във връзка с чл.142 А, ал.1 от НК са съставени на настоящия й „съпруг“ и роднините му. По случая е образувана преписка и отпочната предварителна проверка по чл.143 от НК.", "date": "2019.12.09", "title": "В Делиормана! Баща продаде щерка си за 1000 лева на мераклия"}
{"url": "https://www.novinite.bg/articles/183407/Semeen-skandal-Sin-prebi-majka-si-v-Kneja", "text": "50-годишен мъж е задържан, след като нанесъл побой на майка си, съобщиха от полицията в Плевен. Тежкият инцидент е станал на 7 декември. Пострадалата е подала сигнал в полицията в Кнежа за нападението на сина ѝ при скандал в жилището им. Установени са очевидци на деянието. Пострадалата е откарана до болница, където е прегледана и освободена. Уведомен е прокурор при Районна прокуратура.", "date": "2019.12.09", "title": "Семеен скандал: Син преби майка си в Кнежа"}
{"url": "https://www.novinite.bg/articles/183416/Shterkata-na-Krisko-s-biberon-za-100-leva-i-dizajnerski-peleni", "text": "Малката Амая – дъщерята на Криско, има марков биберон за близо 100 лв. Самият изпълнител се похвали със снимка на наследницата си.На нея се вижда, че дъщерята на Криско расте обградена с лукс. Пелените й са на прочут дизайнер и са на стойност не по-малко от 200 лв.Габровецът, освен това посвети и песен на дъщеря си. Най-новият му хит е именно за бебето, пише \"Телеграф\".Малката се роди на 21 септември в София, а Криско написа с нежност „Бати стана тати”.", "date": "2019.12.09", "title": "Щерката на Криско с биберон за 100 лева и дизайнерски пелени"}
{"url": "https://www.novinite.bg/articles/183368/Godishen-horoskop-za-2020-Vezni-Lyubov-pari-kariera-zdrave", "text": "2020 г. ще бъде година, в която всички  ще могат да поставят ново начало, както в личния си живот, така и във финансов аспект.Везни (родени между 24 септември и 23 октомври), седмият знак на зодиака, е въздушен знак и се управлява от планетата Венера.ако вашият рожден ден е между 23 септември и 3 октомври. Хороскопът на Везни за 2020 г. прогнозира, че предстоят много пътувания на къси разстояния и много взаимодействие както с най-близките ви приятели, така и с важни и мощни нови сътрудници. Това, което показвате на света, ще бъде решителност и сила и ако задържите нещата така, ще постигнете велики неща. ако сте родени между 1 и 4 октомври. Според хороскопа за 2020 г. децата играят много важна роля през следващата година. Или ще имате собствено дете или детето вътре във вас ще ръководи живота ви през тази година. ако вашият рожден ден е между 14 и 23 октомври. Тази година нещото, върху което трябва да работите, е да имате по-голяма вяра в себе си и да намирате сили за всичко, което ви предстои. Добре дошла, 2020! Добре дошла, щастлива година! Новата година започва с празнична атмосфера след бурната 2019 година, която възстановява жизнената сила на Везните и ги призовава да се съсредоточат повече върху своите желания и своите хобита. По този начин, с нова визия за нещата и живота като цяло, 2020 г. е годината на връзките за Везните. И когато казваме взаимоотношения, имаме предвид всички видове отношения: професионални, приятелство, семейство, любов, колаборация и т.н. проявява строгост и прагматизъм, особено в областта на социалните и междуличностните отношения, ограничавайки взаимодействията, които не съответстват на определени жизнени стандарти и норми. Юпитер възстановява безопасността и доверието, вдъхва енергия и жизненост и носи постижения в повечето области на живота. е благоприятен и за тези, които искат да променят вида си към по-добро и да имат по-добри отношения със собственото си тяло. Да спите достатъчно, да се съсредоточите върху здравето, а не върху теглото, да се храните здравословно и да спортувате - това са основните неща, които ще ви помогнат да изглеждате по-добре и да сте по-здрави. Тази година , планетата, която насърчава обновяването и свободата, ще ви предизвика да промените връзката си. Уран има енергизиращ ефект, но също така и непредвидимо действие, което може да ви притесни по различни поводи, като се има предвид, че Везните обичат хармонията. , вашата управляваща планета, може да създаде някои проблеми в работен аспект. Това е момент, в който професионалните взаимоотношения могат да се разпаднат и всичко може да започне от откриването на заговор срещу вас. Везните ще почувстват нуждата да харчат повече пари, да се забавляват, да се открояват чрез социалния си статус.  Всичко това може да навреди на материалното им положение, което също ще бъде изпитание за връзката.В периодът, в който  е ретрограден, ще преразгледате методите за изкарване на пари и ще похарчите доста пари за изплащане на непогасени заеми.  Вижте повече на: ", "date": "2019.12.09", "title": "Годишен хороскоп за 2020- Везни: Любов, пари, кариера, здраве"}
{"url": "https://www.novinite.bg/articles/183402/Geshev-i-Cacarov-otidoha-pri-Patriarh-Neofit-Obedinyavat-usiliya-za-vyarata-i-za-zatvorite", "text": "Негово Светейшество Неофит, Патриарх Български и Митрополит Софийски, прие днес, 09 декември 2019 г., главния прокурор Сотир Цацаров и заместника му Иван Гешев.Главният прокурор и заместникът му изразиха своето уважение към Българската православна църква и лично към Патриарх Неофит. Негово Светейшество поздрави г-н Гешев с назначаването му за главен прокурор и пожела успешен мандат. Обсъдени бяха бъдещи съвместни действия в подкрепа на православната вяра, включително и в местата за лишаване от свобода.", "date": "2019.12.09", "title": "Гешев и Цацаров отидоха при Патриарх Неофит! Обединяват усилия за вярата и за затворите"}
{"url": "https://www.novinite.bg/articles/183365/Stiliyan-Petrov-otkaza-da-sedne-na-goreshtiya-stol-kato-prezident-na-BFS", "text": "Рекордьорът по мачове за националния отбор на България Стилиян Петров е отказал официална покана да бъде издигнат като кандидат за президентския пост в БФС, пише вестник \"Меридиан мач\".Легендата се е прибрал специално до България, за да проведе разговори на най-високо ниво, но остава непреклонен на този етап. След като се пребори с левкемията, Стенли предпочита да се насочи към други предизвикателства с по-малко напрежение.Той е готов да помага на българския футбол, но не е съгласен да заеме отговорния пост, който бе овакантен от Борислав Михайлов след расисткия скандал на мача с Англия през октомври.Изпълкомът вече насрочи дата за извънредния Конгрес. Той ще бъде на 7 юни догодина, а все още няма издигната нито една кандидатура за президент. Друг от фаворитите Атанас Фурнаджиев, също декларира, че не иска тази длъжност. Йордан Лечков има амбиции да управлява, но не се ползва с нужната подкрепа.", "date": "2019.12.09", "title": "Стилиян Петров отказа да седне на горещия стол като президент на БФС"}
{"url": "https://www.novinite.bg/articles/183376/Sobstvenikat-na-Botev-Pd-blagodari-na-Borisov-che-darjavata-shte-dostroi-Koleja", "text": "Босът на Ботев Георги Самуилов изрази официално благодарност, че премиерът Бойко Борисов обяви, че стадион \"Христо Ботев\" ще бъде достроен с държавни пари. Припомняме, че министър-председателят в събота обясни, че \"щом е обещал - ще го изпълни\". Борисов реагира, след като феновете на \"канарчетата\" организираха серия от протести  за дострояването на Колежа. Сега петролният бос Георги Самуилов реши да пусне позицията си в сайта на клуба:", "date": "2019.12.09", "title": "Собственикът на Ботев Пд благодари на Борисов, че държавата ще дострои Колежа"}
{"url": "https://www.novinite.bg/articles/183369/Dneven-horoskop-za-ponedelnik", "text": "Нещата са малко по-странни от обикновено днес, така че може да очаквате да се наложи да се справите с нещастни хора. Добрата новина е, че ситуацията е лесна, просто трябва да комуникирате помежду си.Положете максимално много усилия да се свържете със стар приятел или колега, който е голяма неприятност. Днес ще осъзнаете, че мостовете се изграждат много по-лесно, отколкото сте мислели.Днес ще разберете, че хората говорят за вас. Надявайте се, че казват истината. Може да ви е трудно да оставите тези неща на другите, но това е от съществено значение сега.Вижте повече на: ", "date": "2019.12.09", "title": "Дневен хороскоп за понеделник"}
{"url": "https://www.novinite.bg/articles/183372/Dvojno-uvelichenie-na-postavenite-protivogripni-vaksini", "text": "Закъснението при грипа вече е съществено, над месец. Продължаваме да нямаме положителна проба, съобщи в Сутрешния блок на БНТ главният държавен здравен инспектор доц. д-р Ангел Кунчев. По думите му обаче в Европа вече грипът има широко разпространение в Португалия, Ирландия и Финландия. \"Рано е да се каже какъв точно щам на грипа ще ни атакува\", допълни Кунчев. Той обяви, че има почти двойно увеличение на хората у нас, които са се ваксинирали срещу грипа, но все още сме далеч от такива стойности, които могат да повлияят на епидемичното развитие. А има места, където противогрипните ваксини не са достигнали. \"По наши груби изчисления търсенето е между 250 000 и 300 000 дози, по програмата за хората над 65 години. Ще направим всичко възможно за догодина да достигнем точно тези цифри, защото очевидно интерес към ваксината има. Тази година бяха осигурени средства за 120 000 дози\", обясни Ангел Кунчев. Главният здравен инспектор коментира и влиянието на замърсения въздух върху тялото. \"Съчетанието от ниски температури и висока влажност водят до това, че лигавицата на горните дихателни пътища е по-податлива. Това е стрес за нея. Нивото на заболеваемост от респираторни инфекции обикновено нараства\", посочи той.", "date": "2019.12.09", "title": "Двойно увеличение на поставените противогрипни ваксини"}
{"url": "https://www.novinite.bg/articles/183366/Shtom-zabravyate-znachi-ste-svrah-inteligentni", "text": "Съществуват хора, които могат да ви кажат какво са яли за закуска преди шест месеца и две седмици. Има хора, които затварят вратата след себе си и забелязват в същия момент, че са си забравили ключа вътре.Ако спадате към втората категория имаме добри новини за вас: забравянето може да е знак, че сте особено интелигентни. До това заключение стигат учените Пол Франкленд и Блейк Ричардс от университета в Торонто.Като част от изследването те установяват, че старите спомени в мозъка са буквално „задраскани“ от новите. Това значи, че за нас е по-трудно да помним старите си впечатления. Причината е доста проста. Паметта служи за оптимизиране на процесите на вземане на решения. Така че не става въпрос толкова за създаване на видео на живота ни, до което да имаме достъп по всяко време. По-скоро би трябвало да се поучим от случващото се и въз основа на него да вземаме разумни решения.„За мозъка е важно да забравя ненужни подробности и вместо това да се съсредоточи върху нещата, които ще ни помогнат да вземаме решения в реалния свят“, обяснява Ричардс в интервю пред CNN.Така че ако мозъкът често записва нови спомени върху стари това е добър знак.Но трябва да внимавате: „Ако забравяте много повече от нормалното това е знак за притеснение. Но ако сте човек, който от време на време не се сеща за някоя подробност вероятно това е знак, че паметта ви е идеална и работи съвсем правилно.\"", "date": "2019.12.09", "title": "Щом забравяте - значи сте свръх интелигентни"}
{"url": "https://www.novinite.bg/articles/183385/Vanya-Ivanova-zapisana-v-Gines-kato-naj-barza-frizorka-shte-spasyava-onkobolno-momche", "text": "Коафьорката факир Ваня Иванова влезе в Книгата на рекордите в \"Гинес\" преди три години - на 4 декември 2016 г. в спортната зала \"Васил Левски\" в Пазарджик тя успя да постигна върхово постижение за най-много прически - цели 330 фризури за 8 часа. По повод третата годишнина от записването й в \"Гинес\" тя организира шоу, на което присъстваха нейни колежки от цялата страна.Покрай забавленията дамите се захващат и с благотворителност - събират пари за лечението на 18-годишния Георги Арнаудов, който има рак на тазобедрената кост. Нужни са около 300 000, за да бъде подложен на животоспасяваща операция. Жители на Пазарджишко приеха историята му присърце и се организират множество кампании, за да бъде събрана сумата. В областта са поставени множеството кутии за дарения, организират се и спортни мероприятия. Също така има благотворителен базар във Фейсбук - там всеки може да предложи вещ за продаване, а сумата от търга се прибавя автоматично в сметката на момчето.Ваня и нейните колежки заедно с подкрепата на мотористи от местния клуб събират 700 лева, които ще дадат за лечението на Георги. На шоуто бяха събрани още средства, които ще бъдат насочени към кампанията \"Най-хубавото се вижда със сърцето\", чиято цел е закупуването и засаждането на дръвчета, за да бъде Пазарджик зелен, а планетата облагородена, пише \"България днес\".Георги се нуждае от животоспасяваща операция На шоуто, организирано от най-бързата фризьорка в света, всеки показва уменията си с ножицата, правят и ревю, а в ролята на модели влизат ученици от Професионалната гимназия по икономика и мениджмънт в града. Идеята за рекорд вдъхновява Иванова преди 8 години. Тогава тя прочита, че рускинята Анна Михайлова е направила 319 прически за 12 часа и е поставила рекорд за \"Гинес\".Ваня се амбицира, че може да направи повече прически за по-малко време и започва да се подготвя. Тогава още не знае, че информацията за рускинята е фалшива и няма вписан неин рекорд в \"Гинес\". Тя тренира три години във фитнес залата, за да издържи на физическата натовареност - за 8 часа пие няколко глътки вода и хапва само едно парче шоколад.", "date": "2019.12.09", "title": "Ваня Иванова, записана в Гинес като най-бърза фризьорка, ще спасява онкоболно момче"}
{"url": "https://www.novinite.bg/articles/183390/Bezplatno-prilojenie-pomaga-na-deca-s-komunikativni-problemi", "text": "Безплатното мобилно приложение „Tesi Tool“ помага на децата, които имат проблем с комуникацията и са в риск от социална изолация, предаде „БНТ“.Проектът е разработен от международен екип и се прилага в 6 държави. В България стартира в Пловдив и ще се използва за първи път в учебното заведение за ученици с увреден слух.Идеята е младежите, които имат комуникативни затруднения, да разширят възможностите си за общуване. Това ще е полезно не само за тях, но и за родителите и учителите им.От мястото в града под тепетата споделят, че възпитаниците им са различни. Всеки има своите потребности, проблеми и нужди. Приложението помага на всеки един от тях.Изградено е чрез визуални знаци, с тях възрастните съставят изрази и инструкции. Малчуганите пък могат да изразят желанията си. Това им помага не само в образованието, но и в ежедневието.Онези, които го ползват, вече отбелязват напредък.", "date": "2019.12.09", "title": "Безплатно приложение помага на деца с комуникативни проблеми"}
{"url": "https://www.novinite.bg/articles/183408/Pop-folkat-shte-e-1-pod-tepetata-za-Koleda", "text": "В последните месеци поп-фолк столицата на България - Пловдив, бе разтърсена от поредица събития, които оставиха хиляди почитатели на веселия жанр без място, където да слушат любимата си музика и да танцуват под звуците на своите идоли. Дискотека Сикретс обаче тази вечер отново отваря врати, научи Novinite.bg. За една година, откакто се премести на ново място (в х-л\"Санкт Петербург\") барът набра скорост и всяка вечер се пълнеше. Изведнъж в заведението започнаха да валят проверки на данъчни, на полиция, на различни институции. Нарушения все не бяха откривани, но посетителите бяха държани прави за проверки на документи, а светлините - запалени в продължение на поне половин час всяка вечер, така че от барова атмосфера да няма и помен. Същото бе положението и в друга дискотека - \"Премиер\" (бивш \"Галакси\").Дали са истина слуховете, че атаките са идвали от конкуретна компания, държаща заведения - няма как да знаем и да твърдим. Ясно е едно - поп-фолк \"войната\" се отрази негативно на хората, които бяха свикнали да посещават \"Сикретс\". Те отказаха да \"се преместят\" в други барове. И дочакаха своя миг. Във фейсбук страницата на \"Сикретс\" се появи съобщение, че довечера Софи Маринова ще пее и ще взриви най-голямата и оборотна дискотека с хитовете си. Афтър партито след Студенстския празник е гарантирано, обещават от клуба.А само преди ден на стената на \"Сикретс\" в социалната мрежа се появиха призиви за бунт срещу местната администрация и протест пред сградата на районното кметство в \"Северен\".Явно томахавките са заровени, а партитата преди Коледа ще са грандиозни.   ", "date": "2019.12.09", "title": "Поп-фолкът ще е №1 под тепетата за Коледа"}
{"url": "https://www.novinite.bg/articles/183395/Velikobritaniya-vavejda-3-vida-novi-vizi", "text": "Три вида работни визи ще въведе във Великобритания министър-председателят Борис Джонсън  при победа на предстоящите избори през декември.Първата категория визи „изключителен талант” ще бъдат издавани на учени, гении от стартиращи организации и хора, които ще допринесат за ръста на икономиката на Великобритания. Подобни визи ще бъдат издавани на прима-балерини и първи цигулки, обяснява Джонсън в интервю за вестник „Съндей Таймс”.За такива хора няма да е необходимо да имат предложение за работа в страната, а визи ще им бъдат издавани в оперативен порядък.Във втората категория попадат квалифицираните работници като лекари и медицински сестри, които вече имат предложение за работа в Обединеното кралство.Третият вид визи е предназначен за хора, които идват в страната „на отраслов принцип” за краткосрочна работа, която не изисква квалификация. Такива са сезонните работници в селското стопанство. Тази категория граждани нямат да имат възможност да получат право на постоянно пребиваване.Джонсън обяснява, че системата ще бъде организирана по австралийски образец и ще позволи да се върне контролът върху британските граници след напускането на Евросъюза.След нововъведението Великобритания ще остане „отворена за целия свят”, независимо от очакваното намаляване на броя на пристигащите в страната мигранти.Трудовите мигранти от ЕС и от други държави ще разполагат с равни условия за работа.Предсрочните избори, предизвикани от политическата криза заради Брекзит, ще се проведат на 12 декември. Консерваторите се стремят към осъществяване на Брекзит на 31 декември, докато либералните демократи се обявяват за продължаване на членството в ЕС. Лейбъристите обещават да бъде проведен нов референдум.", "date": "2019.12.09", "title": "Великобритания въвежда 3 вида нови визи"}
{"url": "https://www.novinite.bg/articles/183381/Kalin-Vrachanski-ozvuchava-noviya-balgarski-audioserial-Do-dano", "text": "Калин Врачански влиза в нова драматична роля в премиерния аудиосериал „До дъно“, създаден ексклузивно за Storytel България. Звездата от „Господин Х и морето“, „Стъклен дом“ и „Дървото на живота“ озвучава бившия блестящ следовател и настоящ алкохолик Петър. Поредицата е част от оригиналното българско съдържание на постоянно разрастващата се стрийминг платформа за аудио съдържание - Storytel Original, която вече има над 700 български заглавия в портфолиото си. „До дъно“ разказва история за възмездие и изкупление. Главните герои са мъж, решен да изгради отново своя живот, и жена, която търси отмъщение. Авторката на аудиосериала е Анна Пеева - политолог по образование, сценарист по призвание и графичен дизайнер и журналист по професия.Тя създава покъртителната история за проваления детектив, който трябва да извоюва обратно живота си, като се разплати с призраците от тъмното си минало. „Нашите Storytel Original сериали са създадени специално за аудиторията ни, която е взискателна и търсеща истински добри истории. Добрият вкус на българския слушател е водещ за нас в създаването на достъпно качествено съдържание, което може да се слуша навсякъде и по всяко време“, казва Лиза Василева, мениджър на Storytel България. “До дъно“ е част от серията оригинални български аудиосериали в Storytel, която стартира с „P.S. Някой трябва да плати“ от Богдан Русев. В портфолиото си платформата предлага и редица качествени световни аудиосериали. “Любимо за аудиторията ни е и заглавието „Граничен пост“ – апокалиптичен аудиосериал, написан от известния руски писател Дмитрий Глуховски.Българските слушатели на Storytel са истински фенове и на Съмър Карлсон – героиня на едноименен шведски сериал, написан в духа на любимия Уве на Бакман”, допълва още Лиза Василева. Storytel Original предупреждава: „Вие ще намразите Петър, ще му се надсмивате, ще му съчувствате и накрая ще се влюбите в него. „До дъно“ води до пристрастяване!“. В това може да се убедите и сами, като се запознаете с услугата и по време на Коледния панаир на книгата в НДК. В рамките на 5 дни почитателите на добрите истории ще могат да се насладят на над 700 български и над 50 000 английски аудио книги и аудиосериали. Мястото на срещата е на 4 етаж във Fox Book Café. Повече за Storytel Storytel е водещата стрийминг компания в Северна Европа за аудио и електронни книги, която дава възможност за неограничено слушане и четене на повече от 300 000 заглавия от целия свят. Целта е светът да бъде едно по- съпричастно място със страхотни истории, които да се споделят и преживяват от всеки, навсякъде и по всяко време. Storytel е както дигитална платформа, така и мащабна издателска група. Услугата предлага абонамент за аудио и електронни книги под шапката на Storytel и Mofibo. Издателската дейност на Storytel се осъществява чрез издателските къщи Norstedts, Massolit, StorySide, Printz Publishing, People's Press, Rabén & Sjögren, B.Wahlströms и Norstedts Kartor и Gummerus Kustannus. Ztory – дигитална стрийминг услуга за неограничен достъп до вестници и списания, е част от Storytel от януари 2019 г. Storytel има представителства на 19 световни пазара, а седалището на компанията е в Стокхолм, Швеция.", "date": "2019.12.09", "title": "Калин Врачански озвучава новия български аудиосериал \"До дъно\""}
{"url": "https://www.novinite.bg/articles/183373/Promoutarat-na-Djoshua-Prez-proletta-chakajte-mega-sblasak-sreshtu-Kubrat-Pulev", "text": "Световният шампион в свръхтежката категория на професионалния бокс Антъни Джошуа обяви, че се готви за мач срещу Кубрат Пулев. В интервю за в. „Сън“ 30-годишният британец определи локацията и времето, когато ще се проведе мачът за титлата във версия Международна боксова федерация (IBF). Както е известно, Кобрата е официален претендент за шампионския пояс на IBF.Джошуа в събота вечерта взе реванш от Анди Руис и го победи със съдийско решение в Дирия (Саудитска Арабия). Той призна, че предпочита Дилиан Уайт за следващ съперник, но най-вероятният му опонент ще бъде Кубрат Пулев. Мачът се очаква да е през март на 60-хилядния ултра модерен нов стадион на Тотнъм.„Ще бъде мегасблъсък. Вижте само колко хора дойдоха за мача в Саудитска Арабия. Това показва, че свръхтежката категория все още се радва на голям интерес. Искам да изляза за защита на световните си титли на родна територия. Ще бъде по-добре да се бия с британец, но ако няма такъв шанс, то ще следвам правилата за официалните претенденти“, заяви Джошуа.„Мисля, че ще се бия в Лондон в следващия си мач. Британските фенове имат голяма роля в моята кариера. Освен това на родна територия аз нямам загуба. Започвам незабавна работа, тъй като през март предстои защитата на титлите“, допълни британският боксьор.Изявлението на Джошуа беше прочетено на Кубрат Пулев, който тази сутрин беше гост в предаването „Здравей, България“ по \"Нова Телевизия\". Кобрата направи лаконичен коментар по темата: „Идеално! Аз вече казах, че съм готов за мач с Антъни. Трябва ми един месец, за да вляза във форма и след това здрава работа“.Промоутърът на Антъни Джошуа – Еди Хърн, от своя страна обърна палачинката, след като през миналата седмица твърдеше, че следващият мач на британския боксьор най-вероятно ще е срещу Дионтей Уайлдър в Саудитска Арабия. Причината за това е по-големият интерес от страна на спонсорите. Тогава Хърн все пак призна, че мач с Кобрата е по-възможен в Англия, но някога във времето. Сега това неопределено някога във времето изглежда все по-конкретно.„Новият стадион на Тотнъм е едно прекрасно съоръжение за боксов мач от подобно ниво. Трябва да проучим ситуацията. Телефонът ми прегря след мача в събота. Всички ми предлагат различни дестинации и настояват: „Доведи го тук, доведи го тук“. Всички видяхте какво направиха в Саудитска Арабия и имаме много други опции, но Ей Джей иска да се бие отново във Великобритания. Преди време говорихме с Тотнъм относно вероятността да приемат реванша с Анди Руис, но датите не бяха удобни. Сега обаче може и да имаме разбирателство“, коментира промоутърът Еди Хърн.", "date": "2019.12.09", "title": "Промоутърът на Джошуа: През пролетта чакайте мега сблъсък срещу Кубрат Пулев"}
{"url": "https://www.novinite.bg/articles/183367/Maglivo-sled-tova-slanchevo-shte-e-vremeto-dnes", "text": "Днес ще е предимно слънчево, но на места в низините и котловините през по-голямата част от деня ще е мъгливо. Почти тихо, в Източна България със слаб южен вятър. Максималните температури ще са между 7° и 12°, по-ниски в районите с трайна мъгла.Над планините ще е предимно слънчево. Ще духа слаб до умерен запад-югозападен вятър. Ще се затопли и максималната температура на 1200 метра ще е около 9°, на 2000 метра – около 3°.Над Черноморието ще е предимно слънчево. Сутринта на места видимостта ще е намалена. Ще духа слаб южен вятър. Максимални температури 10-12°. Температурата на морската вода е 11-12°. Вълнението на морето ще е 1-2 бала.", "date": "2019.12.09", "title": "Мъгливо, след това слънчево ще е времето днес"}
{"url": "https://www.novinite.bg/articles/183391/Razbiha-vtora-narkogrupa-ot-Elin-Pelin", "text": "Специализираната прокуратура привлече към наказателна отговорност четири лица за участие в организирана престъпна група за разпространение на наркотици в Елин Пелин и София, съобщиха от пресцентъра на Специализираната прокуратура. Те са били задържани на 7 декември при съвместни действия по разследването на Специализираната прокуратура, ТС БОП – София област. Това е втората наркогрупа, действаща на територията на Елин Пелин и региона, неутрализирана в рамките на 4 денонощия. На 3 декември 2019 г., след сделка с доставчици на наркотични вещества на едро от София, бяха задържани четирима участници в друга престъпна структура в града, у които бяха намерени и иззети 1,8 кг канабис и 1,2 кг. амфетамини в различни разфасовки, подготвени за разпространение на черния пазар, пари и електронни везни. При втората акция отново са били извършени обиски и претърсвания в автомобили и 5 адреса, ползвани от новата разкрита наркогрупа. Иззети са близо половин килограм амфетамини, 40 г. опиати, 320 г. марихуана, разфасована на дози за разпространение. Намерени и иззети бяха и 260 000 фалшиви еврови банкноти, електронни везни, тефтер със записки на клиенти, мобилни телефони, големи суми пари в брой. Събраните до момента доказателства сочат, че групата е била създадена и е действала от октомври 2018 година. На задържаните е наложено прокурорско задържане до 72 часа. Специализираната прокуратура ще внесе в Специализирания наказателен съд искане за налагане на най-тежката мярка за неотклонение „Задържане под стража“ за всеки от тях.", "date": "2019.12.09", "title": "Разбиха втора наркогрупа от Елин Пелин"}
{"url": "https://www.novinite.bg/articles/183414/Zadarjaha-maj-zaradi-zaplaha-vav-Facebook-sreshtu-Zoran-Zaev", "text": "МВР на Северна Македония внесе наказателен иск против гражданин на Скопие, който заплашвал премиера Зоран Заев, съобщава БТА.След получен вчера сигнал за сериозни заплахи за живота на премиера, отправени във Фейсбук, по нареждане на съда секторът за компютърна престъпност на МВР претърсил дома на 49-годишен гражданин на Скопие, при което са открити и иззети предмети във връзка с престъплението, а той е задържан.", "date": "2019.12.09", "title": "Задържаха мъж заради заплаха във Facebook срещу Зоран Заев"}
{"url": "https://www.novinite.bg/articles/183382/Vuchich-na-sad-zaradi-afera-s-ferma-za-marihuana", "text": "Афера, свързана със сръбските лидери през последните дни, ще придобие съвсем ново измерение днес, тъй като ще бъдат повдигнати наказателни обвинения срещу президента Александър Вучич и брат му Андрей. Твърди се, че двамата са свързани с плантация за марихуана във фермата „Йованица“ във Войводина.Делото ще бъде заведено от неговия политически съюзник, за да помогне да се изчисти името на президента на страната, съобщават БГНЕС. Самият Вучич съобщи за наказателните обвинения срещу себе си, заявявайки, че ще бъде съден от подпредседателя на неговата управляваща Сръбска прогресивна партия (СПП) - кметът на Нови Сад Милош Вучевич, за да разкрие истината за „Йованица“, в която заедно с био зеленчуци се отглежда и марихуана, като стартира разследване от прокуратурата и полицията. Афера, свързана със сръбските лидери през последните дни, ще придобие съвсем ново измерение днес, тъй като ще бъдат повдигнати наказателни обвинения срещу президента Александър Вучич и брат му Андрей.Твърди се, че двамата са свързани с плантация за марихуана във фермата „Йованица“ във Войводина. Делото ще бъде заведено от неговия политически съюзник, за да помогне да се изчисти името на президента на страната, съобщават БГНЕС. Самият Вучич съобщи за наказателните обвинения срещу себе си, заявявайки, че ще бъде съден от подпредседателя на неговата управляваща Сръбска прогресивна партия (СПП) - кметът на Нови Сад Милош Вучевич, за да разкрие истината за „Йованица“, в която заедно с био зеленчуци се отглежда и марихуана, като стартира разследване от прокуратурата и полицията.", "date": "2019.12.09", "title": "Вучич на съд заради афера с ферма за марихуана"}
{"url": "https://www.novinite.bg/articles/183375/Izvesten-britanski-rejisor-snima-trilar-pod-tepetata", "text": "Работата, айлякът, красотата на града и един караоке бар. Тези неща накараха режисьорът и продуцент Стивън Луис Симпсън да се установи в Пловдив. Той вече стяга нов филмов проект, който ще бъде реализиран тук. Става въпрос за международен трилър, който той ще продуцира следващата година. Филмът ще бъде заснет под тепетата и в Родопите.Но да се върнем на началото. През 2016 година Стивън Луис Симпсън, по време на пътуването си през Пловдив, попаднал съвсем случайно на бар Айвън Караоке. В крайна сметка той прекарал и трите вечери от престоя си в караокето. На следващата година се озовал в София и, решавайки накъде да поеме, си спомнил за любовта му към Айвън Караоке, скочил на влака и поел към Пловдив. Оттогава той живее тук.Стивън разширил филмовата дистрибуция на бизнеса си в Пловдив. Пускането на филма му „Нито вълк, нито куче“ на голям екран е по средата на най-дългия рилийз, на който и да е филм по американските кина, продължаващ близо десетилетие, и всичко това е постигнато чрез работа от и в Пловдив. Великобританският, канадският и успешният български рилийз също са осъществени от Пловдив.„Откакто се преместих в Пловдив, повече от двадесет пловдивчани са работили по кампанията. Много от тях са прекрасни хора, с които успях да създам трайни приятелства“, казва Стивън пред подтепето.Той се е влюбил до такава степен в Пловдив, че в момента пише международен трилър, който сам ще продуцира тук следващата година. Филмът ще бъде заснет не само тук в Пловдив, но и в заобикалящите го планини. В момента Стивън търси хора, които се интересуват от работа във филмовия бизнес, както и потенциални актьори и дубльори.„Искам да остана в Пловдив. Планирам да направя всичко възможно да подобря филмовия сектор и помощта в развитието на местни таланти ще бъде голяма част от това. Градът и природата са великолепни. От тях черпя вдъхновение за заснемането на бъдещата си продукция“, разкрива той.Връзката между Айвън, Кралят на караокето, и режисьора разцъфва в красиво приятелство. Симпсън и един от неговите приятели се превръщат в едни от най-редовните клиенти в бара. Гордо на входа на заведението стои плакат на последния филм на Стивън – „Нито вълк, нито куче.“ Нещо повече, Айвън поставя специална табела, свързана с правилата на караокето, наречена „Правилото на Стивън”.„Бил съм в много караоке барове по света и мога да кажа, че Айвън е успял да сътвори една несравнима атмосфера. Чуваш се добре, когато пееш ,Айвън пуска най-добрите версии на песните и дава на певците еднакво време и внимание. Наистина е направил важните неща, както трябва.“Стивън казва още: „Когато пристигнах в Пловдив бях тотално изтощен. В годината до този момент работех през всяка една съзнателна секунда. Имайки място, където да разпусна всяка седмица се превърна в едно от най-важните неща, които ми помогнаха да си върна живота от работата. Естествено, за това също много помогна и пловдивската айляшка нагласа“, разкрива режисьорът.", "date": "2019.12.09", "title": "Известен британски режисьор снима трилър под тепетата"}
{"url": "https://www.novinite.bg/articles/183374/BABH-e-propusnala-7-preduprejdeniya-za-salmonela-v-Sofiya-ima-8-sluchaya-na-zaboleli", "text": "БАБХ е пропуснала 7 предупреждения за салмонела, заяви пред БНР д-р Сергей Иванов от Активни потребители във връзка с опасността от заразяване със салмонела, след като стана ясно, че най-малко 100 тона пилешко месо, внос от Полша и заразено с бактерията, са стигнали до българския пазар.„От последния ден на октомври до момента България е получила от Полша и прибалтийските републики 7 нотификации за партиди със салмонела. Не става въпрос за една партида. А от началото на годината са около 19. Имаме заболеваемост от салмонела над 500 случая на болни пациенти от началото на годината. В събота проф. Даскалов от Агенцията по храните, който отговаря за лабораторната диагностика, призна, че от началото на годината в неговата лаборатория има 135 положителни проби за салмонела. В тази лаборатория се изследват само храни, не се изследват пациенти. Т.е. става въпрос за минимум 135 случая на храни със салмонела, за които БАБХ не е съобщила. Това са български храни“, обясни той в предаването „Преди всички“ на програма „Хоризонт“.По-миналата седмица в София имаше 8 случая на заболели със салмонела, което е увеличение, посочи още д-р Иванов и добави:„Имаме сравнително висока заболеваемост и на салмонела, и на много други болести, свързани с храни. Официално обаче няма нищо. Официално от началото на годината в България не е хваната нито една храна, произведена в България, със салмонела“.Според него в случая трябва да реагира Министерството на земеделието и прокуратурата, защото става въпрос за опасни храни, за които е премълчано.За африканската чума по свинете, която мина през България през лятото, д-р Сергей Иванов коментира:„При масовото унищожаване през лятото, голяма част от свинското не беше унищожено, от домашните животни, а просто беше консервирано. Възможно е да има проблеми. Най-вероятно голяма част от консервите, направени през лятото, са замърсени с някакви бактерии. Съветвам хората, които са консервирали тогава месото, много внимателно да подхождат към консумацията му“.По думите му термичната обработка на храните и хигиената са начинът да се избегнат зарази от месо.Днес в пресата излезе и информация за друга болест - Нюкасълска болест по птиците на 11 км от Силистра – в Румъния, която също може да бъде заразна за хората.", "date": "2019.12.09", "title": "БАБХ е пропуснала 7 предупреждения за салмонела, в София има 8 случая на заболели"}
{"url": "https://www.novinite.bg/articles/183410/Pochina-svetilo-na-rodnata-medicina", "text": "Началникът на отделението по вътрешни болести и клинична хематология в УМБАЛ Бургас д-р Димо Рибов, е починал преди няколко часа след кратко боледуване.Той е издъхнал на 78-годишна възраст в София. Поклонението ще е утре в 11:30 часа в църквата „Св.Иван Рилски“ в Бургас.Д-р Димо Рибов бе истинско светило за родното здравеопазване, пише Флагман.бг. Той бе сочен за един от най-добрите хематолози в България. До последните си дни работеше и вдъхновяваше колегите си в окръжната болница.Не е известно д-р Рибов да се е борил с тежко заболяване, казаха лекари от УМБАЛ Бургас. Преди месец и половина си взел продължителен болничен. Обяснил е, че ще ходи на изследвания в София, защото не се чувствал добре.  В този период никой не го е чувал, а новината за смъртта му шокира всички негови колеги в УМБАЛ Бургас.Д-р Димо Рибов е роден на 28 април 1941 година. Завършва Висшия медицински институт във Варна през 1961 година. През 1978 година взема първата си специалност „Вътрешни болести“ в Медицинската академия в София, а след това и втората – „Клинична хематология“.От 1968 година до последния си работен ден е в Окръжната болница на Бургас. Започва от лекар в м.с.Черно море и достига до началник на отделение. През 2007 година се пенсионира, но заради изключителната му експертиза, няколко различни ръководства на УМБАЛ Бургас, настояваха той да остане на работа.Д-р Димо Рибов има син – д-р Димитър Рибов, който е специализант в отделението по „Вътрешни болести и клинична хематология“ на УМБАЛ Бургас.", "date": "2019.12.09", "title": "Почина светило на родната медицина"}
{"url": "https://www.novinite.bg/articles/183384/V-Kitaj-se-rodiha-parvite-hibridi-mejdu-prase-i-majmuna", "text": "В Китай се родиха първите хибриди между прасе и маймуна, като от осем екземпляра са оживели само два, пише в. \"Метро\".При провеждането на експеримента в четвъртия ден на зачатието в 4 хиляди свински ембриона били въведени изкуствено отгледани клетки от маймуни.\r\n\r\n\r\n\r\nВ сърцата, черните и белите дробове на прасенцата е имало ДНК от дългоопашати макаци.От родените десет екземпляра, осем починали в лабораторията след първата седмица и само два оживели.", "date": "2019.12.09", "title": "В Китай се родиха първите хибриди между прасе и маймуна"}
{"url": "https://www.novinite.bg/articles/183383/Spored-OON-Balgariya-e-strana-s-mnogo-visoko-nivo-na-choveshko-razvitie", "text": "", "date": "2019.12.09", "title": "Според ООН - България е страна с много високо ниво на човешко развитие"}
{"url": "https://www.novinite.bg/articles/183386/Izvesten-sporten-jurnalist-e-poredniyat-napusnal-sas-skandal-Nova-tv-na-Domuschiev", "text": "Още един известен журналист напусна екипа на Нова Броудкастинг Груп. Спортният коментатор Илиян Енев се е сбогувал с колегите си в нюзрума на Диема Спорт, след като е бил свален от ефир за двубоя ЦСКА - Лудогорец (0:0) на ”Българска армия”. Първоначално той е трябвало да коментира двубоя, но след отправена \"молба\" от Лудогорец, чиито бос е именно собственикът на Нова Кирил Домусчиев, мястото му е заел друг човек от екипа. След скандал Енев е решил да напусне. Това не е първи скандал в Нова, откакто Домусчиев пое медията. Още в първите дни на управлението му си тръгна екипът на Gong.bg начело с главният редактор Николай Александров, а мястото му зае послушен изпълнител от Спортал.бг. Тогава формалният повод беше обаждане да се публикува материал срещу ЦСКА. Други колеги пък си тръгнаха сами, като дори не чакаха формален повод като намеса в работата им от страна на новото ръководство на медията. В този случай свалянето на Енев от ефир е заради неговия коментар на ситуация от двубoя нa \"oрлитe\" cрeщу Лoкoмoтив Плoвдив, която касае неотсъдена дузпа за \"смърфовете\". В 68-ата минута Йocип Тoмaшeвич нaхлува в нaкaзaтeлнoтo пoлe нa Лудoгoрeц и e прeпънaт oт зaщитникa нa дoмaкинитe Cиcиньo. \"В нaкaзaтeлнoтo пoлe ce рaзвивaт дeйcтвиятa. Дa видим дaли Cиcиньo изби тoпкaтa? Нe мoжa дa игрae c тoпкaтa Cиcиньo cрeщу Тoмaшeвич. Eтo кaк Тoмaшeвич пoвeдe тук тoпкaтa и Cиcиньo гo cпънa. При тoвa в нaкaзaтeлнoтo пoлe – тoвa трябвaшe дa e дузпa\", казва Енев. Думите му, изглежда, не се харесват на ръководството на Лудогорец. След мача с Черно море през уикенда пък Домусчиев нападна остро пловдивския съдия Георги Кабаков, който в последно време получава и наряди в Шампионската лига, с искане да бъде наказан.", "date": "2019.12.09", "title": "Известен спортен журналист е поредният напуснал със скандал Нова тв на Домусчиев"}
{"url": "https://www.novinite.bg/articles/183380/Kak-da-signalizirame-za-izostaveni-avtomobili-v-grad-Sofiya", "text": "Ако видите автомобил, отговарящ поне на едно от горните условия, който е паркиран на обществено място и по който липсват всякакви стикери или маркировки на общината, можете да го снимате и качите в приложението “Гражданите”.  Трябва да изберете вид на нарушението „изоставен автомобил“, да напишете точния адрес на местоположението му и да активирате опцията “изпрати до КАТ” (ние ще получим имейла).\r\nПопълване на нужното в “Гражданите”\r\n Получавайки вашия имейл, ние изпращаме нужното на столичния инспекторат, където проверяват дали имат регистриран автомобила в базата си с данни за изоставени коли. Ако го нямат, известяват районната администация, на чиято територия се намира автомобила. Със заповед на районния кмет се сформира комисия от представители на столичен инспекторат, районното полицейско управление и районната администрация. Ако тази комисия установи, че автомобилът е излязъл извън употреба колата се стикира. Собственикът има тримесечен срок да премести автомобила от общинска или държавна територия. Не го ли направи, районният кмет издава заповед за принудително преместване. Лицензирана фирма, която има договор с общината, премества колата на площадка за временно съхраняване и разкомплектоване. Собственика има 14 дни да прибере автомобила си и да заплати таксата за принудителното преместване и таксата за престой на площадката. Не го ли направи в дадения срок, фирмата има право да разкомплектова автомобила.Цялата процедура от подаване на сигнал до премахване на излязъл от употреба автомобил е около 3 месеца, но реално опитът ни показва, че отнема 6-7 месеца.Вече работим и с 9 района в София, които обработват сигналите директно през портала на “Гражданите”. Районите са Изгрев, Слатина, Люлин, Лозенец, Красно Село, Витоша, Надежда, Нови Искър и Илинден. Ето  може да видите как работим и с един от тях. Работим скоро и останалите райони да се включат, както и други градове, за да могат да реагират по бързо на сигналите. Иначе за тези, които не са в платформата, продължаваме работа по стария начин.Бъдете активни и нека разчистим града от изоставени автомобили. Така ще имаме и малко повече паркоместа", "date": "2019.12.09", "title": "Как да сигнализираме за изоставени автомобили в град София"}
{"url": "https://www.novinite.bg/articles/183379/Nad-20-kolektivni-partnori-se-prisaedinyavat-dnes-kam-novata-platforma-na-Maya-Manolova-Izpravi-seBG", "text": "Мая Манолова организира публичен форум в София, на който към новоучредената й гражданска платформа „Изправи се.БГ“ ще се присъединят колективни и индивидуални партньори и членове. В мрежата на „Изправи се.БГ“ ще се включат граждански сдружения, синдикални организации, неправителствени и съсловни формации, неформални обединения, нови индивидуални членове и партньори от страната и София. Гражданската инициатива бе обявена от Манолова и учредителите в петък, на 6 декември, в офиса на новия проект. Учредителите са близо 30 души. Днес на събитието новите членове и партньори ще обявят общи каузи, по които ще работят съвместно в мрежата „Изправи се.БГ”. Събитието е открито за медии и ще се проведе днес, 9 декември, в Конгресния център на Кула Б (в кулите до КАТ - София) от 18:00 ч. Колеги, за представителите на медиите сме осигурили възможност да се настаняват от 17,30 ч.", "date": "2019.12.09", "title": "Над 20 колективни партньори се присъединяват днес към новата платформа на Мая Манолова „Изправи се.БГ“"}
{"url": "https://www.novinite.bg/articles/183388/Vremenno-e-zatvoren-patyat-prez-Kresnenskoto-defile", "text": "Минути преди 9 часа днес е получен сигнал за пътен инцидент на пътя Е-79 в района между Кресна и разклона за с.Ощава. По първоначална информация, лек автомобил „Тойота“ с 44-годишен водач от с.Яново, движейки се в посока към Благоевград предприел изпреварване и се блъснал в насрещно движещ се товарен автомобил. При инцидента е пострадал водачът на автомобила, който е транспортиран за оказване на медицинска помощ в МБАЛ – Сандански.Пътят временно е затворен за движение и в двете посоки.", "date": "2019.12.09", "title": "Временно е затворен пътят през Кресненското дефиле"}
{"url": "https://www.novinite.bg/articles/183378/Katastrofa-na-patya-Razgrad-Gecovo-ima-postradali", "text": "22-годишно момче и 19-годишно момиче от Разград пострадаха при катастрофа на пътя Разград – Гецово. Сигналът за тежкия инцидент е подаден в 00.10 часа на 9 декември. Пристигналите на място пътни полицаи установили, че лек автомобил „Ауди А3“ е излязъл от пътя и се е забил в крайпътно дърво. Колата била управлявана с несъобразена скорост от 19-годишната водачка, която е настанена в Хирургично отделение с комоцио. Спътникът й е откаран в ОАИЛ с фрактура на черепа, мозъчен кръвоизлив, фрактура на бедрена кост и опасност за живота. На водачката и пътника са взети кръвни проби за изследване. По случая е образувано досъдебно производство по чл.343, ал.1, Б от НК. 29-годишна жена с адрес в село Сушица е подала сигнал около 12 часа на 8 декември, че е заведена принудително и насила е държана в къща в град Завет. В хода на предприетите оперативни действия е установено, че жената е заставена от 60-годишния си баща да живее на семейни начала с 24-годишен мъж, който е платил 1000 лв за нея. При изясняването на фактите станало ясно, че още през 2015 година потърпевшата е била продадена за 6000 лв от баща си за съпруга на 32-годишен мъж от Сушица. Жената е пребивавала в чужбина, където по думите й е била бита и принуждавана да краде и проституира. Избягва през 2018 година. Протоколи за предупреждение по чл.65, ал.2 от ЗМВР във връзка с чл.142 А, ал.1 от НК са съставени на настоящия й „съпруг“ и роднините му. По случая е образувана преписка и отпочната предварителна проверка по чл.143 от НК.", "date": "2019.12.09", "title": "Катастрофа на пътя Разград – Гецово, има пострадали"}
{"url": "https://www.novinite.bg/articles/183370/Sdrujenie-Slovesa-Zashto-v-MK-malchat-i-ne-komentirat-gavrata-s-Pod-igoto-na-Vazov", "text": "Очакваме от министъра на културата Боил Банов още в близките дни да огласи официалното становище на поверената му институция по повод осакатяването и поругаването на емблематичния Вазов роман \"Под игото\", извършено от „преводачката“ и издателка Нели Стефанова, заявяват от сдружение „Словеса“. От гражданската организация поздравяват всички истински родолюбци, патриоти и ценители на българската литература, които през последните две седмици изразиха справедливото си възмущение и огорчение заради т. нар. \"превод\" на романа на съвременен български език, иницииран и извършен от въпросната издателка в навечерието на 170-годишнината от рождението на народния поет Иван Вазов. „Осъвременената“ версия на прочутия Вазов роман е истинско кощунство и са напълно прави всички, които смятат,че в този си „модернизиран вариант“ прочутата литературна творба е изгубила не само своята идентичност, но и неповторим колорит, както и историческата си автентичност и оригиналност, подчертават от сдружение „Словеса“.Пренаписването, манипулативното редактиране на текста на първия български роман, за да станел той уж по-разбираем и по-достъпен за младите хора, е и дръзко посегателство над националната ни идентичност и памет, а по тази причина институциите са длъжни да излязат с официални позиции по скандалното поругаване на творчеството на българския класик, категорични са в сдружение „Словеса“, като същевременно призовават Министерство на културата да санкционира издателката съобразно административнонаказателните разпоредби в Закона за авторското право и сродните му права. Както е известно, според действащото ни законодателство авторското право се закриля, докато авторът е жив и седемдесет години след неговата смърт. От сдружение „Словеса“ напомнят обаче, че според Член 34 на Закона за авторското право „след изтичане на срока на времетраене на авторското право произведенията могат да бъдат използвани свободно при условие, че  по чл. 15, т. 4 и 5,   Повече от ясно е, че издателката на така „осъвременената“ и редактирана версия на Вазовия роман е нарушила целостта на произведението и е редно сега да понесе предвидените в закона санкции за деянието си, посочват от сдружение „Словеса“.От литературното сдружение напомнят, че за съжаление и до днес сме свидетели на поругаване на националната ни светиня, каквато е знаковата къща музей \"Иван Вазов\" в центъра на столицата – анонимни чиновници в Министерство на културата необяснимо защо са дали разрешение н благословия скъпа кръчма трайно да „окупира\" и завземе цялата градина и пристройката към емблематичната къща на ъгъла на улиците \"Г. С. Раковски\" и \"Иван Вазов\"№ 10, при което от най-ранна пролет до късна есен умирисва на манджи, остри подправки и тютюнев дим целия музей на Патриарха на българската литература с безценните му експонати. От сдружение „Словеса“ отбелязват, че емблематичната къща е построена през 1895 г. и в нея националният ни писател живее и работи най-дълго. Тук, на простата дървена маса, Вазов създава знаковите си творби: сборниците с разкази „Видено и чуто\", „Пъстър свят\" и „Утро в Банки\", поетичните книги „Легенди при Царевец\" , „Под гърма на победите\", „Песни за Македония\", „Люлека ми замириса\", „Не ще загине\", комедиите „Вестникар ли?\" и „Службогонци\", историческите драми „Борислав\", „Към пропаст\" и „Ивайло\". Да превърнеш де факто във филиал на скъп ресторант музеят на автора на „Под игото“ в центъра на София, сградата на който е паметник на културата от национално значение, е безобразие и гавра с паметта на българския класик, а Министерство на културата трябва незабавно да прекрати недопустимото „съжителство“ на музея с гостилницата, настоява литературното сдружение.", "date": "2019.12.09", "title": "Сдружение „Словеса“: Защо в МК мълчат и не коментират гаврата с \"Под игото\" на Вазов?"}
{"url": "https://www.novinite.bg/articles/183394/SU-Hristo-Botev-prizna-za-pochinalata-uchenichka-vav-Vraca", "text": "С голямо закъснение от ръководството на гимназия „Христо Ботев“ във Враца официално признаха за починалата ученичка от 7-ми клас. Три часа родители и близки звъняха като луди на децата в даскалото, без да могат да се свържат с тях, пише Булнюз.Причината бе, че преподавателите събрали всички мобилни телефони на учениците, за да не се разчуе за смъртта на детето.Едва 3 часа по-късно от учебното заведение пуснаха съобщение до врачанските медии, в което потвърдиха трагичния случай. В него от ръководството молят за етика и разбиране към опазване психическото и физическо състояние на децата и учителите, както и те да не бъдат притеснявани с въпроси.Междувременно агенция BulNews вече беше публикувала материал за смъртта на 12-годишното момиче и родителите научиха за станалото. По неофициална информация, в междучасието след първия час детето е ходило да си купи дюнер, оставило го е на чина и паднало по очи. Веднага е била извикана фелдшерката, която установила, че сърцето е спряло. Незабавно бил подаден сигнал на тел. 112 и в училището светкавично пристигнал екип на спешното във Враца, който заварил детето изключително бледо и без пулс. Започнала реанимация, която продължила около 50 минути. Междувременно пристигнал втори екип медици, които се включили в борбата за живота на момичето. За съжаление то не могло да бъде спасено.Кметът на Враца Калин Каменов публикува съболезнователен адрес към близките на починалата ученичка, като помоли медиите да уважат скръбта на хората и шокът у ученици и учители.", "date": "2019.12.09", "title": "СУ „Христо Ботев“ призна за починалата ученичка във Враца"}
{"url": "https://www.novinite.bg/articles/183387/Kmetat-na-Blagoevgrad-Parite-za-praznichna-zarya-otivat-za-lechenieto-na-bolno-dete", "text": "Тази година решихме вместо да даваме пари за заря, да дарим надежда на 11-годишния Деян Апостолов. Така кметът на Благоевград инж. Румен Томов отговори на питанията във Фейсбук на съгражданите си защо на откриването на Коледния фестивал и запалването на коледните светлини в града не е имало заря. Много хора негодуваха срещу липсата на празнична заря, която по думите им,  щеше да бъде добър завършек на празничната вечер.Официалната позиция на кмета  на  община Благоевград инж. Румен Томов е, че средствата, които биха били изразходвани за заря, трябва  и ще бъдат пренасочени към много по-значима кауза, каквато е здравето на едно дете.„Сигурен съм, че по-голямата част от гражданите на община Благоевград, ще проявят разбиране и ще одобрят решението, което взех. Според моите виждания, вместо да инвестираме средства в заря, на която щяхме да се радваме няколко минути, тези средства трябва да бъдат дарени от името на общината Благоевград за лечението на  на 11-годишния Деян Апостолов. Целият коледен фестивал ще премине под надслов: „Добрият дарява надежда“ , така че няма нищо по-нормално и логично от това, да се лишим от заря, за да дарим надежда на Деян“, коментира Томов.Кметът заявява още, че миналата година по повод запалването на коледните светлини в Благоевград, общината е платила 3 500 лева, затова, равностойността на тази сума ще бъде дарена за Деян тази година.„Зарята е красива, децата се радват и се създава празнично настроение, аз съм напълно съгласен с това. Трябва да подчертаем обаче, че радостта и празничното настроение стават реалност тогава, когато сме здрави, ние и нашите деца. Вярвам, че няма нищо по-важно от това\", подчертава още кметът Румен Томов.", "date": "2019.12.09", "title": "Кметът на Благоевград: Парите за празнична заря отиват за лечението на болно дете"}
{"url": "https://www.novinite.bg/articles/183393/Oficialno-Izhvarliha-Rusiya-ot-Olimpiadite-i-Mondiala-po-futbol-zaradi-doping", "text": "Заслужено Русия бе изхвърлена от всички големи спортни форуми през следващите 4 години. Решението обяви Световната Антидопингова агенция (УАДА). Така братушките, които в последните десетилетия зобят като невидели ще пропуснат Олимпийските игри в Токио през 2020-а година, както и световното първенство по футбол в Катар през 2022-а. Националният отбор обаче ще играе на Евро 2020, тъй като УЕФА не се счита за организатор на големи шампионати. Все пак както беше и преди атлетите биха могли да участват на големи първенства, ако докажат, че не използват забранени субстанции, като ще се състезават под неутрален флаг. Решението на УАДА е било взето единодушно по време на среща на изпълнителния комитет в Лозана. В основата на тежките санкции е неспазване на правилата от Руската антидопингова агенция, която все пак има 21 дни, за да обжалва пред Спортния арбитражен съд. През 2018-а 168 руски спортисти се състезаваха под неутрален флаг на Зимната Олимпиада в Пьончан. В леката атлетика наказанието на Русия е в сила от 2015-а година.", "date": "2019.12.09", "title": "Официално! Изхвърлиха Русия от Олимпиадите и Мондиала по футбол заради допинг"}
{"url": "https://www.novinite.bg/articles/183398/Lekari-i-eksperti-se-sabirat-v-Sofiya-za-obsajdane-na-problemite-sas-zamarseniya-vazduh", "text": "Здравен форум „Въздух“ ще събере на едно място лекари и експерти в други сфери, свързани с причините за високите нива на замърсяване на въздуха в България и възможни решения. Срещата цели започване на систематични общи усилия за предпазване на населението от непосредствените ефекти на въздушното замърсяване и дългосрочните решения на проблема. За втора поредна година в София се организира Здравен форум „Въздух“, част от международната инициатива Unmask my city. Организатори са Сдружение “Въздух за здраве” и Health and Environment Alliance (HEAL).Събитието ще събере в една зала не само специалисти от различни лечебни заведения и медицински специалности, но и експерти в други области, пряко свързани с качеството на въздуха. Икономисти, урбанисти, експерти в областта на околната среда, представители на Световната банка, както и на Световна здравна организация ще водят панели, чиято цел ще е сглобяване на общата картина от всички причини, влияещи върху качеството на въздуха и нашето здраве, както и възможните мерки. Сред панелистите ще бъдат Светлана Йорданова от Министерство на здравеопазването, Елица Панайотова от Зелена София, Ивайло Хлебаров от За Земята, здравният икономист Аркади Шарков, урбанисът Ангел Буров, Петър Киров от AirВg.info и др.Следобедът ще бъде посветен на две практически работни групи, насочени към медици - „Здравни аспекти на въздушното замърсяване“ и „Технологични аспекти на въздушното замърсяване“. Целта на двете практически обучения е обсъждането на данни и случаи, свързани с качеството на въздуха, превенция, както и възможностите за използване на дигиталните технологии за работа с пациенти, потенциално изложени на замърсяване. Участието за лекари е безплатно, а заявка може да се подаде на сайта на Въздух за здраве. bit.ly/umc_bg „Влошеното качество на въздуха е преди всичко здравен проблем и то такъв, свързан с неотложност. Това е също и комплексен проблем, чието решаване изисква холистичен подход и много тясна работа между различни специалисти. Надяваме се Форум „Въздух“ да е фокус и посока в систематичните ни усилия за подобряването на осведомеността на колегите лекари по темата. Замърсеният въздух е в основата или фактор за обострянето на редица хронични състояния, а също е сред основните причини на инфаркт, инсулт и други животозастрашаващи състояния“ – сподели др. Александър Симидчиев, пулмолог и Председател на сдружение „Въздух за здраве“. Новината за предстоящото събитие идва в период, в който въздушното замърсяване в големите ни градове градовете отново се състезава с високите нива на замърсяване в света. Събитието ще се проведе На 11 ти декември от 9.30 в конгресен център Глобус (сградата на КНСБ)", "date": "2019.12.09", "title": "„Лекари и експерти се събират в София за обсъждане на проблемите със замърсения въздух"}
{"url": "https://www.novinite.bg/articles/183397/Cherniyat-drob-ne-boli-no-govori", "text": "Да се говори за здравна тема, като проблемите на черния дроб, по интересен и провокиращ промяна начин, не е лека задача – с нея се заеха дамите от Triple E.Y.E Project – Елена Розберг, Ива Дойчинова и Евелина Павлова. С ясната цел да поставят темата за грижата за този орган в дневния ред на българина, те поканиха шест популярни и обичани личности, с които говорят „Черно на бяло“ за навиците, стереотипите в нашето общество и пътя към промяната.Защо точно черният дроб? Кампанията е провокирана от плашеща статистика, която сочи, че 80% от хората, които не са правили никакви изследвания за състоянието на органа, НЕ са склонни да проведат такива и в бъдеще. 58% от българите не са изследвали черния си дроб, а 68.7% посочват липсата на конкретни оплаквания като причина за това. Малко хора знаят, че черният дроб не боли.Появата на оплаквания е сигнал за значително напреднал процес на заболяване. В същия момент най-големият вътрешен орган преработва (и съответно се уврежда от) всичко, което влиза в човешкия организъм. Изпълнява над 500 есенциални функции в организма и може да се регенерира. Грижата за черния дроб започва с вниманието каква и колко храна консумиране, дали спортуваме и употребяваме алкохол и лекарства. Това най-често означава промяна в начина ни на живот, което се оказва и най-трудната задача. Ива, Елена и Евелина предлагат различен прочит, защото промяната често идва заради примера на личности, на които се възхищаваме.Така с шеф Петър Михалчев те разговарят за премереността и хранителния режим, а Христо Мутафчиев споделя своя поглед по темата за алкохола и актьорските среди. В интервютата “Черно на бяло“ се включва и талантливата Силвия Петкова, като отдаден професионалист и родител, който често се разкъсва в забързаното си ежедневие. Прекрасен пример за промяната в начина на живот дава Митко Кърнев от една от най- успешните български групи Д2, а психотелесният терапевт Мадлен Алгафари разказва какво е влиянието на мислите върху здравето и защо е важна грижата за душевното и физическото състояние на човек. За финал дамите разговарят „Черно на бяло“ с чаровния парапланерист Веселин Овчаров, който зад дълбоките си сини очи крие много сериозна история, свързана с черния си дроб. Интервютата „Черно на бяло“ ни докосват до личния свят на тези обичани лица, за да ни накарат да се замислим какво иска да ни каже нашият черен дроб. Видеата, както и целите аудио интервюта ще бъдат споделени се споделят на tripleeye.bg, в подкаст, както и в каналите на Triple E.Y.E Project в YouTube и Facebook", "date": "2019.12.09", "title": "Черният дроб не боли, но говори"}
{"url": "https://www.novinite.bg/articles/183400/WhatsApp-spira-poddrajkata-za-nyakoi-vidove-Apple-i-Android-ustrojstva", "text": " скоро може да не работи на  телефона Ви ако той е морално остарял и не му достигат технически параметри за да обновите системата.Популярното мобилно приложение WhatsApp  ще престане да работи на устройства ползващи по-стари версии софтуер от  и Това ще стане от  тази година, така че все още имате достатъчно време за да смените телефона си.", "date": "2019.12.09", "title": "\"WhatsApp\" спира поддръжката за някои видове Apple и Android устройства"}
{"url": "https://www.novinite.bg/articles/183406/Predlagat-sankcii-sreshtu-goreneto-na-otpadaci", "text": "Група народни представители от ГЕРБ ще внесат във вторник искане за закон, свързан със санкции срещу горенето на отпадъците. Това каза кметът на София Йорданка Фандъкова, цитирана от \"Фокус\".\"В последните дни има значителни превишения, а най-големите бяха в неделя вечерта. Ясно е, че не трафикът е виновен за тях, а отоплението с твърдо битово гориво и горенето на отпадъците. Знаете, че по отношение на отоплението с твърдо битово гориво предприемаме мерки и апелираме към хората, които се отопляват с дърва и въглища, да се включат в проектите на Столична община за осигуряване на безплатна подмяна на отоплението с по-екологично”, обясни тя.„В същото време горенето на отпадъци е също голям проблем в някои райони като \"Красна поляна\". Това е голям бич за хората там, затова поисках и в последните месеци се работеше в Народното събрание да приемат инкриминирането на горенето на отпадъци, защото само за последната седмица са направени над 60 проверки за горене на отпадъци на открито, съставени са над 20 акта, но сами по себе си те не вършат никаква работа”, добави Фандъкова.„Заедно с инициативния комитет в \"Красна поляна\" поискахме тази промяна. Във вторник група народни представители от ГЕРБ ще внесат искането ми за промяна на закона, за да може да има по-сериозни, по-строги санкции, така че да не може да се горят отпадъци и това да стане престъпление\", коментира още кметът на София.", "date": "2019.12.09", "title": "Предлагат санкции срещу горенето на отпадъци"}
{"url": "https://www.novinite.bg/articles/183392/Hilyadno-mnojestvo-na-poklonenieto-pred-Kralicata-na-komediyata-Stoyanka-Mutafova", "text": "Изпращаме една голяма епоха в българския театър и в българското кино, – витална, пълна с живот, адски интелигентна, динозавър на нашето време, тя остана една от малкото стожери на българска култура и театър, невероятна жена, невероятен човек. Така обрисуваха Стоянка Мутафова част от хората, които дойдоха днес, за да се сбогуват с нея на поклонението пред паметта й в столичния Сатиричен театър, предаде БГНЕС.По решение на дъщеря й Мария Грубешлиева-Муки ковчегът с актрисата остана затворен след дългото боледуване и лечение, на което бе подложена.Аплодираната от поколения българи и чужденци, Кралицата на българската комедия, Г-жа Стихийно бедствие, както често я наричаха, почина на 6 декември на 97-годишна възраст след тежко и продължително боледуване. На 97-годишна възраст Мутафова бе най-възрастната активно играеща на сцената актриса.„Изпращаме една голяма епоха в българския театър и в българското кино, защото Стоянка Мутафова не беше само епоха в българския театър, а в световния театър и това трябва да се знае от всички”, каза Христо Мутафчиев.„Стояна е, мисля, последния аристократ от нашата тъжна сцена. Изключителен човек, такава порода хора няма вече и не знам дали ще се родят. Тя беше страхотна не само заради енергията, която носеше, не само заради духа, който имаше – 97 години представете си само и до последния момент на сцената , но и заради тази изключителна интелигентност, заради тази нейна изключителна ерудиция, която тя никога не натрапи, никога не сложи пред истинския си талант да дарява радост и усмивка”, каза актьорът Владо Пенев. Той посочи, че когато си толкова интелигентен, колкото беше Стояна, има риск да станеш досаден, но тя никога не стана досадна. „Напротив беше витална, пълна с живот, и аз искам да я помня такава – витална, пълна с живот, адски интелигентна, динозавър на нашето време и настина сме огромни късметлии, всички ние, които сме живели по времето на Стояна Мутафова”, посочи актьорът.„Стоянка ще остане за идните поколения и като актьор, който безпрекословно обичаше сцената, и неслучайно, че хората я обичат до ден днешен и ще я обичат още години наред – има защо. Тази енергия не всеки притежава”, каза певецът Васил Найденов.„Стояна беше едно чудовище, събрало в себе си интелект, възпитание, можене в театъра, много неща. Тя беше една много интелигентна жена”, каза актьорът Славчо Пеев.„Имах честта и привилегията да я познавам в последните години, разговаряли сме – включително на съвсем житейски теми, и в същото време имах наистина голямата привилегия да бъда на последното й престъпление, както се оказа на Г-жа Стихийно бедствие, където отново се видяхме и поговорихме. Невероятна жена, невероятен човек, каза кметът на София Йорданка Фандъкова.Актьорът Любо Нейков подчерта, че Мутафова ще остане един от малкото стожери на българските култура и театър.", "date": "2019.12.09", "title": "Хилядно множество на поклонението пред Кралицата на комедията - Стоянка Мутафова"}
{"url": "https://www.novinite.bg/articles/183411/BChK-zapochna-razdavaneto-na-hranitelni-produkti-za-naj-nujdaeshtite-se-vav-Varna", "text": "\r\nБългарският червен кръст започна раздаването на хранителни продукти за най-нуждаещите се във Варна и областта. Те се отпускат по Европейската програма за материално подпомагане на социално слаби хора, като право на помощ имат близо 14 000 души.\r\n\r\n\r\n\r\n\r\n\r\n\r\n\r\n", "date": "2019.12.09", "title": "БЧК започна раздаването на хранителни продукти за най-нуждаещите се във Варна"}
{"url": "https://www.novinite.bg/articles/183412/Trima-dushi-postradaha-v-katastrofa-na-patya-Varna-Ruse", "text": "\r\nТежка катастрофа с трима ранени стана и на пътя Русе-Разград. Челно са се сблъскали микробус и лек автомобил между селата Бъзън и Писанец.\r\n\r\n\r\n\r\n\r\n", "date": "2019.12.09", "title": "Трима души пострадаха в катастрофа на пътя Варна - Русе"}
{"url": "https://www.novinite.bg/articles/183371/Balgariya-se-proshtava-sas-Stoyanka-Mutafova", "text": "България прекланя глава пред великата Стоянка Мутафова. В петък на 97 години кралицата на комедията си отиде от този свят след дълъг престой в реанимацията на ВМА. Поклонението е в понеделник от 11.00 часа в Сатиричния театър.„Госпожа Стихийно бедствие”, както я наричаха мнозина, се превърна в една от най-възрастните активно играещи актриси в целия свят.По време на дългата си кариера Стоянка Мутафова изигра над 100 роли. В памет на звездата в Сатиричния театър ще има и стол с нейното име. ", "date": "2019.12.09", "title": "България се прощава със Стоянка Мутафова"}
{"url": "https://www.novinite.bg/articles/183403/Radev-Spasenieto-ot-nedejstvitelnite-byuletini-e-mashinnoto-glasuvane", "text": "„Специално за недействителните бюлетини проф. Михаил Константинов обясни много пъти, че проблем има в отбелязването на преференциите. Спасението е машинният вот\". Това каза президентът Румен Радев по време на свикана от него среща с представители на ЦИК, отговорните институции и анализатори на изборния процес във връзка с провеждането и организацията на местния вот през октомври, предаде Агенция „Фокус“.„Така, както банкоматът не те пуска да получиш исканата сума, без да минеш целия цикъл, така и машината предоставя логически механизъм, който не те пуска да отбележиш преференция, без да си отбелязал другото квадратче. От огромен интерес е какво означава недействителна бюлетина и от какво се поражда: невежество, незнание, погрешно задраскване или манипулация от страна на СИК. Защото в Youtube се въртят клипове, където се дават инструкции как да се произвеждат недействителни бюлетини там, където кандидатът или партията са неудобни“, отбеляза държавният глава.По думите му след провелите се местни избори трябва да се извлекат сериозни поуки и да се предприемат енергични действия, тъй като парламентарните избори съвсем не са далеч във времето.„Времето до следващите избори не е далеч предвид огромния обем от работа, която трябва да бъде свършена“, обясни той.Президентът определи броя на недействителни бюлетини за общински съветници като \"неприемлив\". „Това не може да бъде процент за една нормална европейска държава“, заключи Румен Радев. ", "date": "2019.12.09", "title": "Радев: Спасението от недействителните бюлетини е машинното гласуване"}
{"url": "https://www.novinite.bg/articles/183404/Manolova-Kakto-Borisov-sabra-mnozinstvo-za-da-uvelichi-osem-pati-partijnata-subsidiya-taka-da-sabere-i-mnozinstvo-za-sadebnata-reforma", "text": "„Както събра огромно мнозинство да увеличи партийната субсидия от един на осем лева, така би могъл да събере и мнозинство за реформа в съдебната власт.“ Това заяви учредителят на новосъздадената гражданска платформа „Изправи се.БГ“ Мая Манолова днес в ефира на БНР. Тя е категорична, че съдебната реформа е необходима, трябва да се случи и е ангажимент на управляващите. Манолова посочи, че вместо спорната фигура на „независим“ прокурор, която е противоконституционна, премиерът Борисов би могъл да организира, чрез парламентарната група на ГЕРБ, конституционно мнозинство.Предложението на премиера Бойко Борисов да има „независим прокурор“, който да контролира главния прокурор, Манолова определи като „друга ловка маневра в опит да се заблуди не само българското общество, но и международните институции, като Венецианската конвенция.“ „Гражданската платформа „Изправи се.БГ“ поставя като предизвикателство пред себе си да защитава правата на всеки гражданин.Разликата между политическите партии и нашия проект е, че партиите защитават освен своите интереси и тези на определени групи хора“, обясни Манолова в отговор на въпрос какъв е смисълът на наименованието на гражданската платформа. „Името на проекта означава, че българите са обезверени, че мнозина са забравили какво е демокрацията, че властта е от народа, че те са работодателите на институциите, а не институциите техен началник“, По думите й целта на платформата е да се обединят българските граждани, за да отстояват правата си, защото институциите трябва да бъдат накарани да чуят хората, а не да ги приемат като наблюдатели“, допълни тя.Манолова заяви, че на форума, който организира днес, към „Изправи се.БГ“ ще се присъединят над 20 колективни партньори и членове, сред които майките на деца с увреждания от инициативата „Системата ни убива“, пациентски организации, синдикални организации, инициативни комитети с различни каузи, браншови организации и медицински съсловия, както и граждански активисти и експерти. „След като съм казала, че няма да правя партия, няма да правя партия“, заяви учредителят на „Изправи се.БГ“ в отговор на въпрос дали гражданската платформа ще прерасне в политическа формация. „Ние не казваме, че няма да се занимаваме с политика. Ние поставяме политически искания – мерките за мръсния въздух в София са политически мерки, мерките за достатъчно места в детските градини също са политически мерки, втората година от майчинството да е в справедлив размер и вдигането на субсидията на 8 лева са политически решение.“, заяви още Манолова.„На сайта ни има платформа за граждански натиск – за подаване на сигнали и жалби от цялата страна. Организацията „Изправи се.БГ“ ще е с национален обхват, ще организира безплатните приемни за граждани и ще тръгне из страната“, допълни тя. Според Манолова на местните избори е станало ясно, че когато става дума за общо демократичните ценности, хората не се делят на леви или десни, а седят зад правото на честни избори. „На последните избори хората се убедиха какви са пороците на изборния процес – купуване на гласове, избирателните списъци и поправките в протоколите. Доверието на хората в изборния процес пада, което е целта на организаторите на изборите. Решението е в машинното гласуване, а след това и в дистанционното и електронно гласуване“, заяви Манолова относно резултатите на местните избори и допълни, че една от целите на „Изправи се.БГ“ е да се окаже граждански натиск за приемане на машинното гласуване. Манолова заяви, че докато гражданите не се занимават с политика, политиката се занимава с тях и ги „удря“ през ниските доходи, данъците, демографската криза. Относно увеличаването на партийната субсидия от 1 лев на 8 лева на глас, Манолова заяви: „Това е ловка маневра с фалшиви извинения зад гърба на гражданите и подозирам, че предстоят много такива маневри, защото за управляващите най-важното е да запазят властта, да финансират партиите си и не ги е грижа за проблемите на хората.“ Относно, начина, по който ще се финансира гражданската платформа, Манолова обясни, че на сайта на проекта има онлайн платформа за дарения от граждани, а към момента финансирането е с лични средства от нея и учредителите.", "date": "2019.12.09", "title": "Манолова: Както Борисов събра мнозинство, за да увеличи осем пъти партийната субсидия, така да събере и мнозинство за съдебната реформа"}
{"url": "https://www.novinite.bg/articles/183389/Lyusi-Dyakovska-izbuhna-sreshtu-shofor-na-trolej", "text": "Популярната певица Люси Дяковска избухна срещу шофьор на тролей в родния си град Плевен. Тя изрази възмущението си във фейсбук групата „Забелязано в Плевен“, пише ebulgaria.bg.На снимките, които е споделила се вижда, че шофьорът разговаря по телефона, докато управлява тролея. Ето и какво написа Дяковска:„Здравейте група, ако някой сметне за нередно случващото се на снимката и знае към кой да я препрати, нека го направи!Не знам защо, но не мисля, че това е отговорно!“", "date": "2019.12.09", "title": "Люси Дяковска избухна срещу шофьор на тролей"}
{"url": "https://www.novinite.bg/articles/183415/Maka-bezkraj-Sedmoklasnichkata-koyato-pochina-v-mejduchasie-vav-Vraca-bila-edinstveno-dete-v-semejstvoto", "text": "Седмокласничката, която почина между първия и втория час във Враца, е единствено дете в семейството. Трагедията се разиграла в училище \"Христо Ботев\".В понеделник сутринта момичето говорило по телефона с майка си, изведнъж изохкало и паднало на земята. В този момент майката разбира, че нещо се е случило. Съучениците на детето веднага извикали фелдшерката в училището, която направила опити за реанимация.\"Направих обдишване и сърдечен масаж\", разказа тя пред Нова. Незабавно е извикан екип на Спешна помощ, който пристига за 7 минути. След него е пристигнал и друг. За съжаление те не могли да спасят момичето.Седмокласничката няма данни за хронични заболявания. Водела е абсолютно здравословен начин на живот. \"Детето е предпочитало храна, приготвена вкъщи\", каза директорът на училището Виктор Кръстев.В момента се изясняват причините за смъртта й.", "date": "2019.12.09", "title": "Мъка безкрай! Седмокласничката, която почина в междучасие във Враца била единствено дете в семейството"}
{"url": "https://www.novinite.bg/articles/183396/eBay-publikuva-patevoditel-Naj-tarseni-za-pazaruvane-po-praznicite", "text": "eBay публикува пътеводител ‘Най-търсени’ за пазаруване по празниците, в който представя най-желаните артикули от платформата в категории като модни аксесоари, електроника, поп култура, гейминг, спортове и др. Пътеводителят се базира на данните за покупки от милионите потребители и отличава петте най-популярни подаръка във всяка от най- привлекателните за потребителите категории. В пътеводителя ще можете да почерпите вдъхновение за всякакви подаръци – от слушалки, уреди за стилизиране на коса и луксозни чанти до бижута, ретро конзоли и колекционерски комикси. Вижте някои от най-популярните подаръци и научете повече за тях в пътеводителя на eBay. Празничният пътеводител “Най-търсени” 1 ● Pro-фесионално: Тази есен новият телефон на Apple прикова вниманието с нови подобрения на камерата, нощен режим на снимане и т.нар. slofie (селфи на забавен каданс) функция. В резултат от положителните отзиви от потребителите, iPhone 11 е най- желаният продукт в технологичната категория. Купувачите предпочитат Pro версията на този модел, който реализира 138% по-високи продажби от стандартния. - Сред другите предложения за ценителите на Apple са винтидж тениска с логото на компанията от 80-те и безжичните слушалки Apple Airpods 2.● Завръщането на конзолите: Ретро конзолите определено са на мода. Когато Nintendo отбеляза своята 130-а годишнина през септември, eBay регистрира средно по 2 продажби на минута на Nintendo Switch и Nintendo 64. Конзолите N64 скочиха с 205% спрямо същия период на предходната година, което ги прави перфектен подарък за носталгично настроените милениъли. - Още подаръци за феновете на Nintendo: Nintendo Switch Lite, Pokémon Sword и Pokémon Shield● Джаджи за кухнята: След манията по смарт-тенджерите под налягане миналата година, през тази кулинарите предпочитат да добавят въздушен фритюрник към арсенала на своята кухня. Считано от октомври, те изпреварват с 61% продажбите на миналогодишния фаворит. - Най-желаният уред за любителите на кулинарни удоволствия е въздушният фритюрник Ninja 4 Quart● Hands-Free чантите: Малките чанти през рамо, чиито продажби са нараснали с 65% спрямо миналата година, са най-търсени в своята категория по празниците. Благодарение на „ефекта Мегън Маркъл“ например, продажбите на чантата през рамо с марка Strathberry, с която херцогинята на Съсекс се е появявала публично неведнъж, са нараснали с 300% през изминалата година. - Сред другите топ подаръци за повелителите на модните тенденции са колан-чантата на Gucci и малката Celine C.● G.O.A.T. (най-великите за всички времена): Майкъл Джордан продължава да е абсолютен шампион сред най-популярните спортисти, когато става дума за продажби на потници и маратонки. Неговото име се свързва с рекордни продажби на потници в eBay тази година, а култовите маратонки Air Jordan поразяват конкуренцията на други топ атлети със 171 процента. В празничния сезон най-търсени са класическите Air Jordan 1, от които на онлайн платформата през изминалата година са се продавали средно по 20 чифта на час. - Перфектни подаръци за истинските поклонници на Майкъл Джордан са още новите маратонки Air Jordan 2019 с ретро дизайн, както и автентичен NBA All Star потник от 1985 г. с автограф от баскетболната суперзвезда● Приятели завинаги: 25 години след премиерата нa „Приятели“ манията по един от най- обичаните сериали се възражда, благодарение на носталгията на феновете. С официалното отбелязване на годишнината през септември продажбите на eBay нараснаха с 44%, а този сезон най-купуваният артикул, свързан със сериала, са тениските „Приятели“. - Сред топ предложенията за подаръци са още декора на култовото кафене “Central Perk”, направен от LEGO, както и DVD колекция с всички сезони на сериала.● Нека Силата бъде с нас: Мърчъндайзът, играчките и колекционерските предмети на „Междузвездни войни“ продължават да вълнуват феновете и този сезон. Само през 2019 г. година са се продали над 2 млн. артикули, свързани с една от най-популярните кино поредици, като около премиерата на сериала “The Mandalorian“ на Disney+ са се продали десетки хиляди колекционерски предмети с образа на Боба Фет. - На най-сериозните фенове eBay вече предлага ексклузивното последно издание #75 от комикс поредицата Star Wars.● Треска за перли: От фиби и обици през чокъри до декорации за нокти - перлите продължават възхода си в света на аксесоарите. Хиляди артикули с перли са били закупени от eBay през изминалата година, а след една публична поява на топ-модела Джиджи Хадид с цветна тениска и перлено колие, продажбите са се увеличили с цели 21 процента. - Още идеи за колекционерите на бижута: Перлени обици-халки Mizuki и цветно колие тип верига Louis Vuitton „Като една от най-големите и най-динамични търговски платформи в света, ние имаме възможност да наблюдаваме поведението на потребителите при пазаруване и да идентифицираме кои са най- търсените редки, ретро и модерни подаръци за празниците“, казва Сам Брайт, вицепрезидент и генерален търговски мениджър на eBay. „За 2019 г. наблюдаваме засилен интерес към носещите носталгия устройства и игри на Nintendo след 130-ата им годишнина тази година, към малките чанти през рамо, предпочитани от редица популярни личности и инфлуенсъри, както и към мултифункционалните кухненски уреди.”За да да ви помогнат в шопинга за празниците, eBay са направили специална селекция с по нещоза всеки, включително редки модели маратонки и кецове, ретро играчки и джаджи, ръчноизработени предмети, подаръци в подкрепа на благотворителни каузи и мн. други:● Малки съкровища за специални хора● Междузвездни подаръци● За готвачите● Класиката при маратонките● Подаръци под $10● За нея● За него● За феновете на Apple● За любителите на Samsung● Играчки в духа на 90-те● За теб и твоя дом● За ценителите на изкуствотоЗа празниците eBay ще се погрижи да получите подаръка, който най-много сте искали!Възползвайте се от празничния пътеводител “Най-търсени“ на eBay, за да попълните списъка си сжелания за Коледа. За повече информация посетете eBay.com и последвайте @eBay в Twitter,Instagram и Facebook.eBay в цифри● eBay има над 1.4 млрд. обяви● eBay има 183 милиона активни купувачи по цял свят● 72% от артикулите са с безплатна доставка за САЩ, Великобритания и Германия● 80% от всички стоки, продавани на eBay, са нови и широката ни гама от продуктипродължава да расте● 63% от трансакциите на eBay се извършват чрез мобилни устройства● Приложенията на eBay Inc. са свалени общо 490 милиона пъти", "date": "2019.12.09", "title": "eBay публикува пътеводител ‘Най-търсени’ за пазаруване по празниците"}
{"url": "https://www.novinite.bg/articles/183413/Turciya-vavejda-nov-turisticheski-danak", "text": "Турция налага данък върху настаняването в хотели. Президентът Ердоган вече е подписал указа за влизане в сила на закона, съобщава Resmi Gazetе.Законът, който ще влезе в сила от 1 април 2020 година, предвижда данък от 1 %, който ще се плаща от хотели, апартаменти, къщи за гости и други места за настаняване на туристи и обхваща не само нощувките, но и другите туристически услуги.За следващата година се предвижда налогът да нарасне на 2 %.", "date": "2019.12.09", "title": "Турция въвежда нов туристически данък"}
{"url": "https://www.novinite.bg/articles/183405/Radev-provede-sreshta-s-kluba-na-poslanicite-govoreshti-balgarski-ezik", "text": "Езикът е най-силното „оръжие“ на дипломата, който отваря вратите към историята, културата, хората и дава възможност за истинско опознаване на дадена държава. Това заяви президентът Румен Радев, който проведе днес работна среща с дипломатическите представители, членове на клуба на посланиците, говорещи български език. Държавният глава подчерта, че в годината, в която страната ни отбелязва 140 години от създаването на българската дипломатическа служба, подобна стъпка е знак за мотивацията на чуждестранните дипломатически представители да развиват отношения на още по-дълбоко приятелство и партньорство с България. Срещата се проведе в посолството на Република Полша в България, по чиято инициатива се сформира клубът на дипломатическите представители, говорещи български език. В разговора участваха шестнадесет, акредитирани у нас посланици, които поставиха редица въпроси за демографската криза в България, перспективите за икономическо развитие и подходите към образованието, теми от дневния ред на Европейския съюз, подкрепата на страната ни за европейската перспектива на Западните Балкани, въпроси в областта на сигурността и други.  ", "date": "2019.12.09", "title": "Радев проведе среща с клуба на посланиците, говорещи български език"}
{"url": "https://www.novinite.bg/articles/183409/Pacientat-s-parvata-belodrobna-transplantaciya-izvarshena-v-Balgariya-be-izpisan-ot-UB-Lozenec", "text": "Днес, 9 декември 2019 г.,. 70-годишният Мариян, който в края на октомври 2019 г. получи нов шанс за живот, вече е с много добри жизнени показатели и се завърна у дома.„Изключително благодарен съм на целия екип на болница „Лозенец“ и проф. Любомир Спасов за грижите и вниманието. За мен сега животът започва отначало и нямам думи, с които за изразя признателността си към лекарския екип за този втори шанс.“ – по време на изписването си, на което присъстваха всички лекари, взели участие в белодробната трасплантация и лечението му.Белодробната трансплантация на Мариян бе извършена на 26 октомври тази година от екип на УБ „Лозенец“, ръководен от проф. д-р Любомир Спасов, и с участието на д-р Игор Тодораке от университетската болница в Хановер. Трансплантацията продължи около 6 часа.2019 г. се утвърди като знакова за българската хирургия, като освен първата белодробна трансплантация, тази година се навършиха 15 години от първата извършена трансплантация на черен дроб в България. През ноември 2004 г. малката Памела Пекова стана първият пациент с присаден черен дроб в България. Това се случва, когато тя е едва на 7 месеца. Тогава трансплантацията е извършена от проф. д-р Любомир Спасов и екипа на УБ „Лозенец“ с участието на проф. Масимо Малаго.Към днешна дата екипът на УБ „Лозенец“ има извършени на черен дроб, бъбрек, сърце и бял дроб.Първата белодробна трансплантация в България през тази година, както и първата трансплантация на черен дроб преди 15 години – и двете в Университетска болница „Лозенец“, са безспорен пробив на медицината в страната и оставят трайни следи в нейната най-нова история.", "date": "2019.12.09", "title": "Пациентът с първата белодробна трансплантация, извършена в България, бе изписан от УБ „Лозенец“"}
{"url": "https://www.novinite.bg/articles/183399/Veliko-Tarnovo-specheli-finansirane-za-osnoven-remont-na-13-kilometra-patna-mreja-v-severoiztochnata-chast-na-grada", "text": "Близо 13 километра улици и пътища във Велико Търново ще бъдат основно ремонтирани през следващите три години. Днес между общините Велико Търново, Калафат и Управляващия орган на Програма за трансгранично сътрудничество „Interreg V-A Румъния – България“ 2014-2020 бе подписан договорът за финансиране на големия проект „По-добре свързани вторични и третични възли на трансевропейската транспортна мрежа /TEN-T/ чрез общи мерки в трансграничния регион”. Подписа си под споразумението сложи кметът на старопрестолния град Даниел Панов. Водеща организация е Община Велико Търново, а другите партньори са Община Калафат /област Долж, Румъния/и Сдружение „Бъдеще днес” /Видин/. 3,9 милиона евро е размерът на финансовата подкрепа за Община Велико Търново. Инвестицията предвижда реконструкция на следните инфраструктурни обекти: - Улица „Опълченска“ и продължаващия след нея път III-514, включително до връзката с главен път I-5 (Е85) Велико Търново – Русе; - Основни улици в кв. „Света гора“ – „Димитър Найденов“, „Теодосий Търновски“, „Сливница“, „Григорий Цамблак“, както и участъка от обръщалото под студентските общежития до връзката с главен път I-4 (Е772) Велико Търново - Търговище; - Обиколния на крепостта Царевец път и улица „Ксилифорска“ в квартал „Асенов“. Освен цялостно преасфалтиране, дейностите включват изграждане на тротоари, оформяне на джобове за съдовете смет, монтиране на улично осветление. Една от най-важните мерки по проекта е изграждането на два нови моста – в кв. „Света гора“ и в кв. „Асенов“. Първото ново съоръжение ще бъде успоредно на стария Бейски мост, чийто основен ремонт не е целесъобразен от финансова гледна точка. Второто съоръжение ще е до въжения пешеходен мост срещу бившата фабрика „Васил Мавриков“. Инвестицията в улиците и пътищата в североизточната част на Велико Търново ще е първата по рода си в посочените квартали от десетилетия насам. Реализацията на проекта ще подобри значително свързаността и проводимостта в пресечните точки на Паневропейски коридор №9. Инвестиционното намерение предвижда разработване на три съвместни механизма за постигане на тази цел – мерки за безопасност на движението, насочване по маршрута и кампания за повишаване на осведомеността относно сигурността на пътя.", "date": "2019.12.09", "title": "Велико Търново спечели финансиране за основен ремонт на 13 километра пътна мрежа в североизточната част на града"}
