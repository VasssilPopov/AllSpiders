{"url": "http://www.novinite.bg/articles/157475/Dneven-horoskop-za-11-mart", "text": "Големите проблеми се нуждаят от големи решения. Трябва да се напрегнете и да откриете възможно най-добрите решения на днешните проблеми.Днес сте изпълнени с идеи. Може би прекалено много. Осъществете идеите си но не прекалявайте, не се пренатоварвайте.Разстроени сте, но опитайте да не го показвате. Нещата ще излязат извън контрол ако се поддадете на емоциите си.Представителите на останалите зодиакални знаци могат да намерят дневния си хороскоп .", "date": "2018.03.11", "title": "Дневен хороскоп за 11 март"}
{"url": "http://www.novinite.bg/articles/157468/Slancheva-nedelya-ni-ochakva", "text": "Днес ще е предимно слънчево. По-значителна средна и висока облачност ще има в сутрешните часове над Източна България. Почти тихо, с максимални температури между 17° и 22°, по морския бряг между 13° и 18°, в София около 17°Над планините ще бъде слънчево. Ще духа слаб, по билата умерен западен вятър. Ще се затопли още и максималната температура на височина 1200 метра ще бъде 13-14°, на 2000 метра – около 6°.Над Черноморието ще бъде предимно слънчево, преди обяд с разкъсана средна и висока облачност, по-значителна по северното крайбрежие. В следобедните часове ще духа слаб изток-югоизточен вятър. Максимални температури между 13° и 18°. Температурата на морската вода е 6-7°. Вълнението на морето ще бъде 1-2 бала.", "date": "2018.03.11", "title": "Слънчева неделя ни очаква"}
{"url": "http://www.novinite.bg/articles/157477/Patuvaneto-s-avtobus-do-Vitosha-ostava-koshmarno", "text": "Причината е, че интервалът между колите по линия 63 е около 40 минути. Пътниците, които успеят да се качат, пътуват в препълнен автобус, е немалка част се отказват и чакат следващия.Част от  редовно пътуващите  по този маршрут коментираха, че пътуването е мъчение и навалицата често отказва хората от разходки в планината. Колите по тази линия освен малки са и много стари.От Столичната община коментираха, че има допълнително автобуси по линията. Също, че се правят постоянно наблюдения и ако има повишение на потока от пътници, са готови да пуснат и резервни автобуси.", "date": "2018.03.11", "title": "Пътуването с автобус до Витоша остава кошмарно"}
{"url": "http://www.novinite.bg/articles/157472/Intenziven-trafik-na-dva-granichni-punkta", "text": "Интензивен е трафикът на граничните пунктове „Капитан Андреево“ и „Лесово“ за товарни автомобили на изход от страната. Това съобщиха от ГД „Гранична полиция“, като информацията за трафика е към 6.00 часа. На граничните пунктове с Румъния, Гърция, Сърбия и Македония трафикът е нормален.", "date": "2018.03.11", "title": "Интензивен трафик на два гранични пункта"}
{"url": "http://www.novinite.bg/articles/157470/Sboguvame-se-s-aktora-Nikolaj-Nikolaev", "text": "Поклонението пред актьора Николай Николаев - бате Николай, е днес от 11:00 ч. в централното фоайе на Народния театър \"Иван Вазов\", съобщават от трупата и от Съюза на артистите в България. Николай Николаев почина на 77 години след инсулт. Роден е през 1940 г. в Силистра. През 1947 г. семейството му се премества в София. Завършва ВИТИЗ \"Кръстьо Сарафов\" в класа на проф. Кръстьо Мирски през 1965 г. Играе в Народния театър. Има много роли в киното. Изявява се и в цирка - като клоун и илюзионист. Особена популярност му носи детското тв предаване \"Сладкарница \"Захарно петле\", което - като Бате Николай - води заедно с Мариана Аламанчева. В последните години се грижи за настроението на малките пациенти на \"Пирогов\" като клоуна \"професор Коко\" от \"Клиниката по смехотерапия\". През 2015 г. е удостоен с най-високото отличие на Министерството на културата \"Златен век\" за принос в изкуството.", "date": "2018.03.11", "title": "Сбогуваме се с актьора Николай Николаев"}
{"url": "http://www.novinite.bg/articles/157469/Cenite-na-imotite-v-cyalata-strana-belejat-plaven-rast-ot-6-do-8", "text": "Генерално, през 2017 г. цените на имотите в страната вървяха нагоре с различен ръст между 6 и 8%, заяви в студиото на „По света и у нас“ Калоян Богданов, маркетинг мениджър в агенция за недвижими имоти. Ръстът се отчита в големите градове, отбеляза той, докато в малките градове той е доста по-нисък. Заради спада на лихвите по кредитите търсенето на имоти се е увеличило, поясни той.Цените на наемите също вървят нагоре, подчерта той, особено на местата с аутсорсинг и IT компании. Повишаването на цените се дължи отчасти и на директните полети на нискотарифни компании до големите градове в България.", "date": "2018.03.11", "title": "Цените на имотите в цялата страна бележат плавен ръст от 6% до 8%"}
{"url": "http://www.novinite.bg/articles/157474/Osem-dushi-sa-ranenite-pri-katastrofi-v-stranata", "text": "Осем души са ранени при шест катастрофи в страната през изминалото денонощие, съобщи МВР. Загинали няма. В София не е имало пътни инциденти.", "date": "2018.03.11", "title": "Осем души са ранените при катастрофи в страната"}
{"url": "http://www.novinite.bg/articles/157471/Dnes-e-Krastovden", "text": "На 11 март Църквата чества третата неделя от началото на Великия пост, която е посветена на Св. Кръст и се нарича Кръстопоклонна. Българската православна църква извършва поклонение на кръста Господен четири пъти в годината - на третата неделя от Великия пост, наречена Кръстопоклонна, на Велики петък, на 1 август и на 14 септември. По традиция на Кръстовден се спазва строг пост, \"говеее се за кръста\" и не се хапва нищо червено, като червен пипер, домати, репички, червени ябълки и червено грозде. На трапезата има само постни храни. Яде се зелник с праз лук, печена тиква, грозде. Най-възрастната жена в домакинството опича Кръстова пита (кръсташка) - обреден хляб с украса от кръст върху него. За празника се раздават пресни пити – тази \"житна жертва\" умилостивява стихиите, за да дарят стопанина с берекет. На този ден професионален празник имат огнеборците и чакръкчиите, а имен ден: Кръстьо, Кръстина, Кръстил, Кръстила, Кръстилена, Кръстена, Кръстан, Кръстана, Кана, Кънчо,Криста,Кристина,Кристиян.", "date": "2018.03.11", "title": "Днес е Кръстовден"}
{"url": "http://www.novinite.bg/articles/157473/Izgrajdat-novi-parkomesta-v-Plovdiv", "text": "110 новоизградени паркоместа в пловдивския район \"Тракия\" предстои да бъдат отдадени за ползване под наем. Други 152 вече се използват срещу заплащане. По-голямата част от жителите на квартала искат срещу 20 лева на месец да имат гарантирано място пред блока за автомобила си съобщиха от районната администрация.През тази седмица ще се проведе тегленето на първия жребий, тъй като за едни и същи места има по няколко кандидати с еднакъв брой максимални точки. Вече са подадени над 800 молби. Изискването е да си собственик на жилището и на автомобила, както и да имаш постоянен адрес за зоната, където е изграден паркингът.Тази година ще бъдат инвестирани 250 хиляди лева в изграждането на 250 места за автомобили до парк \"Лаута\". Старите гаражи там, които са 150, ще се премахнат. Даден е срок на собствениците до 30 май да ги разчистят. От раздадените до момента паркоместа за първите два месеца на годината приходите са 6000 лева, отчитат от администрацията на района. Договорите за наем са за срок от 3 години.", "date": "2018.03.11", "title": "Изграждат нови паркоместа в Пловдив"}
{"url": "http://www.novinite.bg/articles/157476/Otstraniha-avariyata-vav-Veliko-Tarnovo", "text": "Отстранена е аварията, която остави без вода 100 000 във Велико Търново и още 14 населени места.Магистралният водопровод от язовир „Йовковци”, който се беше спукал, вече е ремонтиран. През целия съботен ден аварийните екипи работиха, за да подменят тръбата.От късните часове снощи водоподаването към всички засегнати населени места е възстановено.", "date": "2018.03.11", "title": "Отстраниха аварията във Велико Търново"}
