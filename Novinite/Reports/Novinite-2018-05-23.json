{"url": "https://www.novinite.bg/articles/160163/Prouchvane-na-obshtestvenoto-mnenie-pokazva-rekordna-podkrepa-za-ES-vapreki-Brekzit", "text": "‒         ‒         ‒         ‒         Една година преди следващите европейски избори председателят на ЕП Антонио Таяни ще представи резултатите от последното проучване на общественото мнение за ЕС. Изследването на „Евробарометър“ е поръчано от Европейския парламент и е проведено през април 2018 г. сред 27 601 души в 28-те държави членки. Резултатите показват, че средно 60% от гражданите вярват, че членството на тяхната страна в ЕС е нещо добро, а над две трети от анкетираните (67%) са убедени, че страната им е извлякла ползи от членството си в ЕС. Това е най-високият резултат, измерен от 1983 г. насам.За пръв път през последното десетилетие мнозинство от анкетираните (48%) вярват, че техният глас се чува в ЕС. Тенденцията сочи, че това положително развитие е започнало през втората половина на 2016 г., което вероятно е свързано с последиците от референдума за излизането на Обединеното кралство от ЕС.За България процентът на анкетираните, които считат че техният глас се чува в ЕС, е 44%, което е значително увеличение със 7 процентни пункта в сравнение с 2017 г. 54% от българите вярват, че членството в ЕС е нещо добро, и 57% са убедени, че страната им е извлякла ползи от членството си в Съюза.Анкетираните в целия ЕС разглеждат процеса с водещите кандидати като изключително важен за демократичния живот в ЕС. Европейските гласоподаватели имаха възможност да вземат косвено участие в избора на председателя на Европейската комисия за пръв път през 2014 г. Днес резултатите показват, че почти половината от гражданите на ЕС-27 (49%) заявяват, че този процес би ги насърчил да гласуват на предстоящите европейски избори. 70% от гражданите вярват, че процесът има смисъл само ако е съпроводен от реален дебат по европейските въпроси и бъдещето на ЕС. Освен това повечето анкетирани изразяват съгласие, че процесът с водещите кандидати води до по-голяма прозрачност (63%), представлява значителен напредък за европейската демокрация (61%) и дава по-голяма легитимност на Европейската комисия (60%). От друга страна, по-малко от половината анкетирани смятат, че този процес би попречил на националните правителства да изберат най-добрия кандидат (46%) или че няма реално въздействие (45%).Половината от българите (50%) също заявяват, че процесът с водещите кандидати би ги насърчил да гласуват на предстоящите европейски избори. 65% от анкетираните очакват процесът да е съпроводен от реален дебат по европейските въпроси и бъдещето на ЕС, което би довело до по-голяма прозрачност (55%), дава по-голяма легитимност на Европейската комисия (56%) и представлява значителен напредък за европейската демокрация (56%).По време на предстоящата предизборна кампания европейците очакват от политиците да предложат решения за сигурността в най-широк смисъл, включително и по отношение на имиграцията. В същото време въпроси, свързани с личния просперитет и благополучие, са еднакво важни за дневния ред.49% от европейците посочват борбата с тероризма като приоритетна тема на кампанията, следвана от борбата с младежката безработица (48%), имиграцията (45%), икономиката и растежа (42%). Около една трета от европейците определят като приоритет борбата с изменението на климата и опазването на околната среда (35%). Насърчаването на правата на човека и демокрацията, както и социалната защита на гражданите на ЕС са важни теми за 32% от анкетираните.За българите приоритетните теми в следващите европейски избори са икономиката и растежът (57%), борбата с тероризма (49%) и социалната защита на гражданите (47%). След тях идват борбата с младежката безработица (44%), защитата на потребителите и безопасността на храните (37%) и имиграцията (35%).За европейците демокрацията е основна ценност както на равнище ЕС, така и в собствената им страна. Мнозинството от анкетираните продължават да са доволни от начина, по който работи демократичният процес в ЕС (46%). Процентът на българите, които са доволни от начина, по който функционира демокрацията в Съюза, е значително над средния за ЕС (52%).Между 2013 г. и 2018 г. в държавите – членки на ЕС, се появиха над 70 нови партии и политически съюзи, някои от които проведоха успешни кампании срещу политическото статукво. Това развитие се възприема като положително от мнозинството европейци.Все пак 70% от анкетираните смятат, че не може да се постигне подобрение в политическата или икономическата сфера само с противопоставяне. В същото време половината от анкетираните в ЕС (50%) считат, че антисистемните партии или движения не представляват заплаха за демокрацията, докато малко повече от една трета (38%) са на противоположното мнение. 53% от гражданите са съгласни с твърдението, че новите партии и движения могат да намерят нови решения по-успешно от настоящите, а 56% вярват, че те могат да донесат реални промени.Данните за България са близки до тези в ЕС: 57% от анкетираните считат, че новите партии и движения могат да донесат реална промяна, а 52% са съгласни с твърдението, че те могат да намерят нови решения по-добре от сегашната политическа класа. По-ниски от средните са стойностите при нагласите на българите, че с противопоставяне може да се постигне подобрение в политическата или икономическа ситуация (55%) и че антисистемните партии или движения представляват заплаха за демокрацията (20%).", "date": "2018.05.23", "title": "Проучване на общественото мнение показва рекордна подкрепа за ЕС въпреки Брекзит"}
{"url": "https://www.novinite.bg/articles/160145/Organizaciya-na-dvijenieto-za-podzemen-parking-na-ulKozloduj", "text": "От 00.00 часа на 30.05.2018г. до 24.00 часа на 31.05.2018г. се забранява влизането на пътни превозни средства в двете посоки по ул.“Козлодуй“ между ул.“Цар Самуил“ и ул.“Братя Миладинови“.", "date": "2018.05.23", "title": "Организация на движението за подземен паркинг на ул.“Козлодуй“"}
{"url": "https://www.novinite.bg/articles/160146/TIR-blasna-avtobus-na-magistrala-Trakiya-ima-postradali", "text": "ТИР блъсна автобус на автомагистрала „Тракия“ край село Лозен. При инцидента има пострадали хора.Сигнал за пътен инцидент е подаден малко след 7:20 часа тази сутрин. Камионът, който е с турска регистрация, е блъснал автобуса на магистрала „Тракия“ на 3-ия км в посока София.Двама от пътниците в автобуса са приети в спешно отделение на болница \"Св. Анна\" и в момента им се правят прегледи.Общо 12 души са хоспитализирани, сред тях има и 4-годишно дете, което е с уплах и затова е прието в \"Пирогов\". В здравното заведение са откарани и други двама пострадали - 24-годишно момиче и 64-годишна жена, които са с травми на долните крайници.Някои от пострадалите са откарани и в ИСУЛ.Автобусът, който е излязъл от пътното платно, се е движел спо линия №7 - от Долни Лозен към Гара Искър в София.", "date": "2018.05.23", "title": "ТИР блъсна автобус на магистрала „Тракия“, има пострадали"}
{"url": "https://www.novinite.bg/articles/160167/Signal-za-bomba-v-Rim", "text": "Полицията в Рим евакуира клона на „Credito Artigiano“, разположен в центъра на града, поради анонимно обаждане за бомба, съобщиха италианските медии. Няколко полицейски служители са пристигнали на място. Те са отцепили периметъра и са в очакване на пристигането на кучета и сапьори.", "date": "2018.05.23", "title": "Сигнал за бомба в Рим"}
{"url": "https://www.novinite.bg/articles/160155/Praznik-na-balgarskata-prosveta-v-parka-zad-NDK", "text": "За първи път пространството около НДК ще се превърне в сцена на празника на българската просвета, култура и славянската писменост. На 24 май от 17.00  ч. в парка зад двореца започва празнична програма на открито с участието на музикалните състави на БНР, именити български музиканти, артисти и художници. Министерството за Българското председателство на Съвета на ЕС, Столичната община, Националният дворец на културата и Българското национално радио обединяват усилия за организацията на празника.Сред изпълнителите ще бъдат вокална група Радиодеца, Оркестърът за народна музика на БНР, Софийският духов оркестър и Биг бендът на БНР. Световноизвестният цигулар Веско Ешкенази ще изпълни специално за празника химна „Върви, народе възродени”.Автор на визията на празника е известният български художник и майстор на плаката проф. Божидар Йонов.Организаторите готвят още много изненади за малките и големи зрители по време на Празника на буквите. За да научите повече за тях, следете .", "date": "2018.05.23", "title": "Празник на българската просвета  в парка зад НДК"}
{"url": "https://www.novinite.bg/articles/160149/Izlizat-probite-na-vodata-v-Sofiya", "text": "Има ли отровни химикали и годна ли е водата за пиене в София? Отговорът на този въпрос се очаква да стане ясен днес след като излязат резултатите от  изследваните проби води.Съмнения за качеството на чешмяната вода в столицата се породиха през социалните мрежи през последните дни.", "date": "2018.05.23", "title": "Излизат пробите на водата в София"}
{"url": "https://www.novinite.bg/articles/160151/Chetirima-ot-postradalite-v-katastrofata-na-AM-Trakiya-sa-v-Pirogov", "text": "Четирима души от пострадалите при катастрофата с автобус на АМ \"Тракия\" тази сутрин са транспортирани в спешното отделение на \"Пирогов\". Сред тях е дете на 4 години и неговата майка, която на този етап не преминава прегледи и изследвания. Всички пострадали са в съзнание, контактни и адекватни. Нито един от тях не е в противошокова зала на \"Пирогов\". Всички преминават подробни прегледи и изследвания, съобщиха от лечебното заведение. Припомняме, че сигналът за пътния инцидент е подаден малко след 7:20 часа тази сутрин. По първоначални данни на АМ \"Тракия\", на трети километър, в посока София, ТИР е ударил отзад автобус, по линията Лозен - София. Засега версията е, че ТИР-ът е тръгнал да изпреварва автобуса, но тепърва ще има официална информация. Вече е уточнено, че ТИР-ът е турски, а шофьорът не иска да говори пред медиите, като казва, че не разбира български език. Тепърва камионът трябва да бъде изтеглен от магистралата, като информацията е, че той тежи 17 тона. От Столичен градски транспорт увериха, че всички пострадали, които имат билети, ще получат обезщетения, тъй като билетът е тяхната застраховка, информира Нова телевизия.", "date": "2018.05.23", "title": "Четирима от пострадалите в катастрофата на АМ \"Тракия\" са в \"Пирогов\""}
{"url": "https://www.novinite.bg/articles/160168/Dajdove-prevarnaha-ulici-v-reki-v-Parij", "text": "Няколко станции на парижкото метро са затворени заради проливните дъждове и градушката, които се изляха в края на вчерашния ден.Много улици се превърнаха в реки, а на места се образува и плътна бяла покривка заради падналия град. Пожарникарите са получили повече от 400 сигнала за наводнени приземни и подземни помещения, включително и няколко спирки на метрото.", "date": "2018.05.23", "title": "Дъждове превърнаха улици в реки в Париж"}
{"url": "https://www.novinite.bg/articles/160144/Dnes-vremeto-shte-e-slanchevo", "text": "Днес времето ще е слънчево. След обяд над западните и планинските райони ще се развива купеста и купесто-дъждовна облачност и на много места там ще има краткотрайни валежи с гръмотевици. Ще духа слаб до умерен вятър предимно от изток. Максималните температури ще са между 25 и 30 градуса, сочи прогнозата на НИМХ-БАН.Атмосферното налягане е и ще остане по-високо от средното за май.В планините ще преобладава слънчево време. Около обяд в масивите от Западна България ще се развива купеста и купесто-дъждовна облачност и главно в следобедните часове ще има краткотрайни валежи с гръмотевици, в отделни райони - значителни. Ще духа слаб до умерен вятър от изток-югоизток. Максималната температура на височина 1200 метра ще е около 18 градуса, на 2000 метра – около 11.По Черноморието ще бъде предимно слънчево. Ще духа слаб до умерен вятър от север-североизток. Максималните температури ще са 21-23 градуса. Температурата на морската вода е 19-23 градуса. Вълнението на морето ще бъде около 2 бала.", "date": "2018.05.23", "title": "Днес времето ще е слънчево"}
{"url": "https://www.novinite.bg/articles/160154/Festival-na-aziatskite-ezici-i-kulturi-na-chetvarti-yuni-do-NDK", "text": "Защо да не подправим началото на седмицата с нещо екзотично и образователно? Начетвърти юни, понеделник, от обяд до късно вечерта, столичани и техните гости ще иматвъзможност да се насладят на богата сценична програма, базар, театър на сетивата иразнообразни работилници в пространството на One More Кино (лятната сцена в градинатапред НДК). Става дума за петото издание на ежегодния фестивал Изток в парка, който този пъттърси общ език с азиатските култури чрез различни средства за комуникация: от думи презкартини до танц, музика и философия. Вход свободен, както винаги.Чрез интерактивен театър на сетивата и безплатна викторина на знанията с награди,посетителите ще имат възможност да покажат и обогатят познанията си за различни източникултури. Танцовата и музикална програма включва богата палитра от съвременни и фолклорнитанци от България, Африка, Близкия и Далечен изток, демонстрирайки исторически връзкимежду културите на Азия и Европа. Както и в предишни издания, предвидени са демонстрациина различни бойни изкуства и други източни практики и изкуства: чаена церемония, хайку,икебана, къна, калиграфия, пясъчна мандала и други.Посетителите ще могат да се сдобият с книги, татуировки с къна, екзотични и био хрании най-различни сувенири и спомени.Събитието стартира в 12:30 на обяд. Викторината на знанието ще започне към 15:3, атанцовата програма – след 17:30. Екипът на феста и участниците ще се погрижат да има музикаи занимания през цялото време.За организаторите, Изток в парка е проводник на максимата, че опознаването на себе сии собствения език е най-пълноценно, когато преминава през другите. Фестът засвидетелстваочарованието на разнообразните култури и пътя на космополитния човек, който откроява себеси, опознавайки другите.Изток в парка – фестивал на азиатските езици и култури – е рожба на ентусиастите отАсоциация АРАБИС. Първите две издания (от 2013-та и 2014-та) се състояха в Борисоватаградина, а следващите: в One More Кино пред НДК. Тази година партньори в начинанието сатанцово студио Ka Pinka и арт/социалната платформа The fridge. Проектът е одобрен ифинансово подкрепен от програма „Култура“ на Столична община.Следете събитието във фейсбук за новини и подробности около участниците и викторината.Още любопитни материали са налични и на сайта на феста: iztokvparka.eastories.com.", "date": "2018.05.23", "title": "Фестивал на азиатските езици и култури на четвърти юни до НДК"}
{"url": "https://www.novinite.bg/articles/160156/Prokuraturata-poiska-otstranyavane-ot-dlajnost-na-Desislava-Ivancheva", "text": "Специализираната прокуратура поиска отстраняване от длъжност на кмета на столичния район „Младост“. Според държавното обвинение Десислава Иванчева е изготвяла документи в качеството си на кмет от ареста. Те са предавани на лица с разширен достъп за свиждане, след което са достигали до общинската администрация. По този начин тя е упражнявала правомощията си на кмет, въпреки задържането й под стража.", "date": "2018.05.23", "title": "Прокуратурата поиска отстраняване от длъжност на Десислава Иванчева"}
{"url": "https://www.novinite.bg/articles/160153/Gosti-na-Veliko-Tarnovo-ot-15-darjavi-se-vklyuchvat-v-shestvieto-za-Denya-na-balgarskata-prosveta", "text": "Велико Търново ще отбележи тържествено Деня на българската просвета икултура и на славянската писменост – 24 май. Над 1000 деца, ученици, студенти,учители и преподаватели, жители на Старата столица и гости от 15 държави ще севключват в шествието, посветено на големия български празник. То ще започне в 10,30ч. сутринта от площад „Велчова завера” и ще продължи до сградата на Общината.Най-малките великотърновци ще носят потрети на светите братя Кирил иМетодий, на техните ученици и последователи, на бележити дейци на науката,образованието, културата и изкуствата от старопрестолния град и България.По традиция, в сутрешните часове на големия празник кметът Даниел Панов щесе срещне с културни и образователни деятели, общественици и изявенивеликотърновци. В 11,00 ч. градоначалникът ще произнесе празнично слово и щенагради носителя на общинската награда за завършен гимназиален етап на обучение„24 май“. Отличието ще бъде връчено на Яница Стойкова – отличничка от Езиковагимназия „Проф. д-р Асен Златаров“ и носителка на наградата „Най-млад преводач“ наЕвропейската комисия. Кратката церемония ще се състои на сцената пред ОбщинаВелико Търново.Впоследствие програмата ще продължи с празничен концерт. В 18,00 ч. предсградата на МДТ „Константин Кисимов“ започват абитуриентските дефилета. В 21,30 ч.на площад „Цар Асен I” ще бъде излъчен аудиовизуалният спектакъл „ЦаревградТърнов – звук и светлина”.Във връзка със събитията, временно ще бъде променена организацията надвижението – от 9,30 ч. на 24 май до 12,00 ч. ще бъдат затворени площад „Велчовазавера”, улиците „Стефан Стамболов” и „Независимост”. Забраната за движение поулица „Васил Левски” ще важи от 9,30 до 14,00 ч., както и от 16,30 до 20,00 ч. Затворенще бъде и площад „Цар Асен I” – за времето от 21,15 ч. до 22,00 ч.", "date": "2018.05.23", "title": "Гости на Велико Търново от 15 държави се включват в шествието за Деня на българската просвета,"}
{"url": "https://www.novinite.bg/articles/160150/Dneven-horoskop-za-sryada", "text": "Работете върху най-големите си мечти днес. Без значение дали става въпрос за повишение в работата или копнеж за истинска любов. Дайте всичко от себе си.Много хора ще се опитат да ви провокират днес, особено по-младите от вас. Запазете спокойствие, не реагирайте остро и им дайте адекватен отговор.Отървете се от рутината. Направете нещо ново днес и бъдете спонтанни. Ще прекарате страхотно време. Вижте повече на  !", "date": "2018.05.23", "title": "Дневен хороскоп за сряда"}
{"url": "https://www.novinite.bg/articles/160159/Stolichnata-obshtina-razkriva-vremenen-punkt-za-izlezli-ot-upotreba-elektricheski-uredi", "text": "Временен мобилен пункт за изземане на електрическо и електронно оборудване щебъде разкрит в четири поредни дни близо до паметника на „В. Левски“ в София. От 28до 31 май мобилният пункт ще приема стари уреди, зарядни, кабели между 12 и 14часа, за да бъде в максимално улеснение на работещите и живеещите в района.Напомняме, че изхвърлянето на електрическо и електронно оборудване в контейнеритеза смесени битови отпадъци е забранено. За улеснение на гражданите, Столичнаобщина има сключени договори с организации по оползотворяване на излязло отупотреба електрическо и електронно оборудване. Всички граждани, които имат уредиза изхвърляне, могат да се обадят на телефон 0800 14 100 или 0885 77 00 41 и уредитеим ще бъдат взети от дома безплатно.Правилното изхвърляне на този вид отпадъци е от изключително значение и има,както екологични, така и социални ефекти.", "date": "2018.05.23", "title": "Столичната община разкрива временен пункт за излезли от употреба електрически  уреди"}
{"url": "https://www.novinite.bg/articles/160160/Organizaciya-na-dvijenieto-za-tarjestvena-smyana-na-pochetniya-gvardejski-karaul", "text": "От 11.30 до 12.30 часа  на 24.05.2018 г. се забранява влизането на пътни превозни средства по ул. „Леге” между бул. „Цар Освободител” и ул. „Съборна”.", "date": "2018.05.23", "title": "Организация на движението за тържествена смяна на почетния гвардейски караул"}
{"url": "https://www.novinite.bg/articles/160157/Dvama-ot-postradalite-pri-katastrofata-na-AM-Trakiya-sa-v-tejko-sastoyanie", "text": "Двама, от хоспитализираните седем пострадали при катастрофата на АМ \"Тракия\" от тази сутрин, са в тежко състояние. Това съобщиха от УМБАЛ \"Св. Анна\" - София АД. Единият е мъж на 60 години. Той е с тежка черепно-мозъчна травма и тежка гръдна травма и хоспитализиран в КАИЛ (реанимация). Жената е на 50 г. и е с тежка лицева травма и фрактура на на мандибула (долна челюст) и е хоспитализирана в Клиника по ЛЧХ.Четирима пациенти са предимно с гръдно-коремни травми и различни травми на долни крайници и са хоспитализирани в Клиниката по неврохирургия и Клиниката по хирургия. Един е освободен за домашно лечение, допълват още от здравното заведение.", "date": "2018.05.23", "title": "Двама от пострадалите при катастрофата на АМ \"Тракия\" са в тежко състояние"}
{"url": "https://www.novinite.bg/articles/160162/Opredeleni-sa-zamestnik-predsedateli-na-DANS", "text": "Правителството определи Недялко Недялков и Николай Ненков за заместник-председатели на Държавна агенция \"Национална сигурност\" за срок от пет години, съобщи пресслужбата на кабинета. Недялко Недялков заема тази длъжност от 2013 г. и решението се налага поради изтичане на досегашния му мандат. До юни 2017 г., когато е назначен за временно изпълняващ функциите на заместник-председател, Николай Ненков е директор на дирекция в ДАНС. Междувременно правителството одобри промяна в Правилника за устройството и дейността на служба \"Военна информация\", с която заместник-директорите на службата се увеличават от трима на четирима, съобщи пресслужбата на кабинета. На новия заместник-директор ще бъдат възложени функции, свързани с ръководството, организацията и осъществяването на контрол на дейността по осигуряване на вътрешната сигурност и контраразузнавателното обезпечаване на разузнавателната дейност.", "date": "2018.05.23", "title": "Определени са заместник-председатели на ДАНС"}
{"url": "https://www.novinite.bg/articles/160147/Variant-1-se-padna-na-vtorata-zadaljitelna-matura", "text": "Изпитният вapиaнт зa втopия зaдължитeлeн зpeлocтeн изпит пo избop мeждy 13 yчeбни пpeдмeтa беше изтеглен в 6:30 ч. в Mиниcтepcтвoтo нa oбpaзoвaниeтo. Изтeглeният Вариант 1 вaжи зa вceĸи пpeдмeт.Изпитът зaпoчвa в 8:00 чaca и пpoдължaвa 4 acтpoнoмичecĸи чaca. Зpeлocтницитe тpябвa дa зaeмaт мecтaтa cи нaй-ĸъcнo дo 7:45 чaca и дa пишaт c чepeн xимиĸaл.Haд 55 000 двaнaйceтoĸлacници ce oчaĸвa дa ce явят нa втopaтa зaдължитeлнa мaтypa. B 9:00 чaca щe бъдe изтeглeн изпитният вapиaнт зa нaциoнaлнo външнo oцeнявaнe пo мaтeмaтиĸa зa ceдмoĸлacницитe. Изпитът щe зaпoчнe в 10:00 чaca. Toй ce cъcтoи oт 2 мoдyлa. Πpoдължитeлнocттa мy e 60 минyти, a мaĸcимaлният бpoй тoчĸи, ĸoйтo мoгaт дa пoлyчaт yчeницитe, e 65.", "date": "2018.05.23", "title": "Вариант 1 се падна на втората задължителна матура"}
{"url": "https://www.novinite.bg/articles/160164/Dokazaha-vodata-v-Sofiya-ne-e-zamarsena-s-himikali", "text": "Няма отровни химикали, нито замърсяване на софийската вода. Това показват резултатите от изследваните проби. Всички показатели са в норма.Причина за проверката бяха появилите се в социалните мрежи съмнения за качеството на чешмяната вода в столицата. Те обаче бяха опровергани от Регионалната здравна инспекция. ", "date": "2018.05.23", "title": "Доказаха - водата в София не е замърсена с химикали"}
{"url": "https://www.novinite.bg/articles/160165/MON-se-otkaza-ot-sporniya-vapros-7-ot-maturata", "text": "Министерството на образованието отстъпи във връзка със спорния въпрос номер 7 от матурата по БЕЛ.От просветното ведомство са категорични, че граматична грешка няма, но все пак, заради създалото се обществено напрежение, са решили да считат за верен въпроса на всички явили се на матурата.В кое от изреченията НЕ е допусната граматична грешка?А) Гласуваните поправки в новия закон ще засегнат пряко въздушния и сухопътен транспорт в страната.Б) Убедително написаното мотивационно писмо на младия и амбициозен кандидат впечатли комисия.В) Още утре г-н Каменов, адвоката на братовчедка ми, ще те потърси, за да подготвиш необходимите документи.Г) По Искърско дефиле, което е с дължина около 100 км, са разположени множество интересни обекти.", "date": "2018.05.23", "title": "МОН се отказа от спорния въпрос 7 от матурата"}
{"url": "https://www.novinite.bg/articles/160171/Edva-5-uchilishta-v-Sofiya-dostapni-za-deca-s-uvrejdaniya", "text": "От 200 общински и държавни училища в София едва в 5 има достъпна среда за деца с увреждания. Това обяви червената депутатка Анелия Клисарова по време на разискване в парламента на питане съм социалния министър Бисер Петков за хората с увреждания.Клисарова настоя, че липсата на достъпна среда е един от основните проблемите и е крайно време държавата да се заеме с него, защото това е нейна отговорност.\"В община Берковица социалната служба е на четвъртия етаж, няма рампа, няма асансьор, така че хората дори не могат да се оплачат от неволите си\", коментира още тя.Бисер Петков пък обяви, че ще има коренна промяна на модела на грижи за хората с увреждания с нов закон за социалните услуги.Депутатите го задължиха до 30 юни да представи в парламента концепцията за този закон.Светлана Ангелова от ГЕРБ обяви, че изготвянето му е приоритетна задача, а забавянето му е поради настояване от страна на неправителствените организаци.\"Това е чувствителна материя и целта е да се чуят различните позиции и да се подготвят максимално прецизно текстовете и не само да имаме закон за социалните услуги, ами той да е работещ\", обясни тя.Според Надя Жекова от БСП политиките за хората в неравностойно положение са изключително мизерни, но са разточителни за обществото и именно заради това определени кръгове са пряко заинтересовани да не се променят нещата.\"Проблемът не е свързан с финансирането, а другаде - лисва устойчивост и предвидимост, липсва реален и гъвкав достъп до услугите, критериите сега са разнородни и има много бумащина\", коментира тя.Хасан Адемов от ДПС също смята, че проблемът не е в парите, защото през години парите за хората с увреждания се увеличават, но недоволството не намалява.\"Причината е, че не се разпределя оптимално финансовият ресурс, това е разковничето, а ние трябва да ги изведем от дома им, да имат достъпна среда, да има програми за рехабилитация, защото сега парите дори и да бъдат двукратно, петкратно увеличени, пак няма да ги има резултатите\", отбелязя той.Според него средствата не трябва да се разпределят от общините.\"Сега министерството ги дава на общините, които да определят кой да има асистент, а местната власт има мандатно мислене, има зачеркнати хора, защото имат други политически пристрастия, получавам такива сигнали\", каза още Адемов.", "date": "2018.05.23", "title": "Едва 5 училища в София достъпни за деца с увреждания"}
{"url": "https://www.novinite.bg/articles/160142/Proleten-bazar-na-knigata-promenya-dvijenieto-v-stolicata", "text": "До 19.30 часа на 22.05.2018 г., от 08.30 до 19.30 часа на 25.05.2018 г., от 08.30 до 19.30 часа на 28.05.2018 г. и от 17.00 до 19.30 часа на 03.06.2018 г. се забранява престоят и паркирането на пътни превозни средства с изключение на автомобилите обслужващи мероприятието на бул. „Патриарх Евтимий”, в частта до ул. „Проф. Фритьоф Нансен”, от страната на НДК. ", "date": "2018.05.23", "title": "„Пролетен базар на книгата” променя движението в столицата"}
{"url": "https://www.novinite.bg/articles/160158/Bez-sinya-zona-na-24-maj-v-Sofiya", "text": "\"Синя\" и \"зелена\" зона в София няма да работят в Деня на българската просвета и култура и на славянската писменост, съобщиха от Центъра градска мобилност.Пловдивчани и гостите на града също ще могат безплатно да паркират автомобилите си в „синя зона“ на 24 май, информираха от ОП „Паркиране и репатриране“.", "date": "2018.05.23", "title": "Без \"синя зона\" на 24 май в София"}
{"url": "https://www.novinite.bg/articles/160152/Organizaciya-na-dvijenieto-za-sabitie-v-Nacionalniya-istoricheski-muzej", "text": "От 12.00 часа  до приключване на приема на 24.05.2018 г. се забранява престоят и паркирането на пътни превозни средства, с изключение на автомобилите на гостите поканени на приема пред Националния исторически музей.От 18.00 часа на 24.05.2018 г. се забранява влизането на пътни превозни средства по локалното пътно платно на Околовръстен път пред НИМ, само при необходимост и по преценка на отдел „Пътна полиция” при СДВР.Столична дирекция на вътрешните работи осигурява охрана и постове за контрол и регулиране на движението. ", "date": "2018.05.23", "title": "Организация на движението за събитие в Националния исторически музей"}
{"url": "https://www.novinite.bg/articles/160170/Ivancheva-Shte-me-otstranyat-narochno-za-da-se-sloji-slujeben-kmet", "text": "В изявление пред медиите Десислава Иванчева изрази съжаление, че е подписала декларация по делото й, според която няма право да разпространява информация по въпроса, съобщава Нов.„Ако той (главният прокурор) разреши, ние можем да ви информираме, което звучи смешно”, каза Иванчева.„Имам официално становище от Елен Герджиков, че имам право да освободя Владимир Клисуров или да не го освободя, както и че имам право да си освобождавам и назначавам зам.-кметовете. Това си е официално и легално”, подчерта тя и добави, че Петър Кърджилов е назначен за заместник-кмет на „Младост” по нейна заповед.„Да, аз съм лицето, което ще си сформира екипа. Единствено и само за екипа. Всичко свързано, което има, че ужким ще вредя на служителите на администрацията, са глупости. Никога не сме разговаряли с хората от администрацията. Нямаме и шанс да разговаряме с тях”, заяви тя.„Искам да си знам каква ми е отпуската. Нормално е да пиша дали Влади Клисуров иска да е кмет или няма да иска. Ще му разреша ли или няма да му разреша. Но това е свързано само с екипа ми, няма нищо свързано със свидетели или администрация”, каза Иванчева.", "date": "2018.05.23", "title": "Иванчева: Ще ме отстранят нарочно, за да се сложи служебен кмет"}
{"url": "https://www.novinite.bg/articles/160161/Borisov-Ako-ne-vzemem-merki-AEC-Belene-otiva-za-skrap", "text": "\"Относно АЕЦ „Белене“ - какви ли не теории чух. Става въпрос за следното – в момента имаме стока и площадка, в която българския данъкоплатец е вложил над 3,5 млрд. лв. Ако не вземем някакви мерки за тази стока, тя не е домати и краставици, а ядрени ректори, от милиарди ще стане милиони и ще отиде за скрап\". Това каза в началото на правителственото заседание министър-председателят Бойко Борисов, цитиран от БГНЕС.\"Не сме толкова богати, че да можем да си го позволим. Продажбата става с разрешение на производителя. Ако ще ги пращаме в музей, значи трябва да направим специален музей, където да ги закараме. Това ще е най-скъпия музей за над 3,5 млрд. лв. Хипотезата, че реакторите са много скъпи, се оказа невярна. И руският производител ни ги докара и ни ги стовари в двора. Осъди ни в Париж да ги платим с лихвите. Лихвите ги опростиха\", добави Борисов.Премиерът заяви, че не може да разбере протест срещу него, че ще има среща в Русия при положение, че президентът е там.\"Не можах да схвана, президентът е в Москва, а протестът е срещу мен. Не се вкарвайте в тези диалози, обиди, подмятания и крайности дали Съвета в София има успех. Безспорно има успех – цял свят го призна. Това, че президентът е в Москва, пак е добре. Не случайно Хашим Тачи и Вучич си стиснаха ръцете. Гърция и Македония даваха пресконференции в страната\", каза Борисов. ", "date": "2018.05.23", "title": "Борисов: Ако не вземем мерки, АЕЦ \"Белене\" отива за скрап"}
{"url": "https://www.novinite.bg/articles/160148/Mind-Against-gostuva-na-YALTA-CLUB-v-sabota", "text": "Този уикенд в  ни предстоят две обещаващи събития, които не са за изпускане. На 25 май (петък) ще празнуваме Деня на Африка в Room 1 заедно със SoulFiction и DIASS (NoOrders). В събота (26 май) ще чуем берлинското дуо MindAgainst от Afterlife, заедно с LiuboUrsiny, партито ще в Room 2.Следвайки традицията от последните години, в петък ще отпразнуваме Деня на Африка. Този път мястото е YALTACLUB, заедно със SoulFiction и DIASS (NOORDERS), които ще изпълнят голяма зала на клуба с глобални хаус ритми. Те ще са инспирирани от всички краища на света, до които африканската култура и вибрации са достигнали по един или друг начин.Проектът SoulFiction, с главни действащи лица SoulfulTraveller и GeorgeQuest, е изключително добър избор за вечерта. Талантливите музиканти са изцяло отдадени на разпространението на afro-deep, soulful, afro-tech и deep house музиката в България. Мисия, която изпълняват успешно като домакини на редица партита и канейки световно известни имена като Djeff Afrozilla, DJ Angelo, Eva Gardner и други. В колаборация със SoulFiction ще се включи и DIASS с концепцията NOORDERS, която предлага едно въздействащо пътешествие из дебрите на мелодичната и дълбока електронна музика. През изминалата година NOORDERS партитата се установиха като едни от най-интересните събития за електронна музика – силно индивидуални и насочени най-вече към духовното осъзнаване и пробуждане. Безспорно, колаборацията обещава една забележителна вечер в компанията на артисти, вдъхновени от африканските звуци и култура. Вечерта ще бъде допълнително украсена от импровизации на флейта, представени от RALFA.Съботната вечер ще бъде в ръцете на MindAgainst – дуото, което е неизменна част от лейбъла на TaleOfUs, Afterlife. Родени в Италия, но базирани в Берлин, Alessandro Fognini и Federico Fognini са силно повлияни от саундтраци от 80-те години, както и от акценти от съвременната денс музика. Освен със силни DJ сетове в световните клубове, момчетата са познати и с уменията си в студиото, където наблягат на синтезаторите и перкусионните инструменти.От началото на кариерата си през 2012 година момчетата са правили колаборации с Tale OfUs и Somne, както и компилации за Cocoon и Plangent. Дискографията им нараства с релийзи за Afterlife, колаборации с LockedGroove и Aether и много други. В същото време MindAgainst не спират да гостуват на водещи клубове и фестивали за електронна музика, където демонстрират брилянтната си селекция от музика и умения зад пулта. През 2018 година на Берлинското дуо предстои още едно EP за Afterlife, което феновете им чакат с нетърпение.Предстои ни един уикенд в YALTACLUB, който ще ни потопи в магията на африканските ритми в петък, последвано от докосване до Afterlife и MindAgainst в събота. ", "date": "2018.05.23", "title": "Mind Against гостува на YALTA CLUB в събота"}
{"url": "https://www.novinite.bg/articles/160166/Angelkova-Shte-predlojim-sazdavaneto-na-edinna-strategiya-za-energijna-efektivnost-v-sektor-turizam", "text": "Ще предложим създаването на единна стратегия за енергийна ефективност в туризма.Темата е изключително важна за сектора, който е на трето място според дял приформирането на икономиката на ЕС. Туристическите дестинации в Общносттапосрещат 538 милиона международни посетители през 2017 г., което представлява 40%от всички международни туристи. Това каза министърът на туризма НиколинаАнгелкова на Международна конференция за макрорегионално сътрудничество вобластта на туризма и енергетиката. В събитието участваха министърът наенергетиката Теменужка Петкова, проф. Самуеле Фурфари, съветник в генералнадирекция „Енергетика“ в Европейската комисия и международни експерти.Конференцията се провежда в рамките на Българското председателство на Съвета наЕС.Европа продължава да е водещата световна туристическа дестинация с огроменпотенциал. Туризмът има дял от 10% от БВП на ЕС с общи приходи над 340 милиардаевро и с 12% дял от европейската работна ръка той създава заетост на над 26 милионадуши, каза още министър Ангелкова.И за България туризмът е изключително важен и приоритетен сектор. Делът му в БВПна страната е около 13 на сто. Приходите от чуждестранни туристи за 2017 г. са 6, 9млрд. лв. което е ръст с 9,3% спрямо 2016 г. За миналата година сме посрещнали с 1,8млн. повече чуждестранни гости от собственото население на България. В същотовреме българите са реализирали 9 млн. нощувки в местата за настаняване с над 10легла.Резултатите са много оптимистични, но още по-радостно е, че ръстовете в туризма икато брой посетители, и като приходи стават устойчиви. Само за първите три месеца на2018 г. приходите от международен туризъм са близо 400 млн. евро.Министърът информира, че макрорегионалното сътрудничество в областта на туризмае една отлична възможност за страните да се възползват от своите възможности и чрезобщи действия да постигнат икономически растеж. Пример в тази посока еинициативата за създаване на общ Балкански туристически маршрут. Той е механизъм,който е в пълно съответствие с една от ключовите цели на Българскотопредседателство, а именно интеграцията на страните от Западните Балкани в региона.Решихме да сме пионери и да направим първа такава среща, на която да обсъдимвъзможностите и предизвикателствата пред туристически сектор за въвеждането наенергийната ефективност в местата за настаняване и хранене и как това ще се отрази наикономиката и ресурса, който може бъде спестен, посочи министърът на туризма. Идопълни, че очаква в края на форума експертите да има конкретни предложения засъздаването на обща стратегия.Друга цел на форума е да се покаже необходимостта от по-специален инструмент,който да бъде свързан с развитието на сектор туризъм, заяви министър Ангелкова. Иуточни, че сега е точният момент това да стане, защото започват преговорите заследващата многогодишна финансова рамка. Министърът посочи още, че какъв подходще се избере е въпрос на преценка, важно е да има финансиране, което да подпомагаразвитието на сектора и работата на малките и средни предприетия. Подобна идея засъздаване на европейски фонд, който да отпуска средства за развитието на туризма,беше обсъждана и на съвета на ресорните министри през февруари в София.В момента се правят анализи за нуждите от финансиране на културни-историческитепаметници, регионалния туризъм и маркетинг в сектора. Те могат да залегнат веврофондове, като ОП „Региони в растеж“ и Програма за развитие на селските райони.Правим цялостен анализ какво е постигнато в сектор туризъм благодарение нафинансирането от европейските програми, за да може да обосновем нуждите заследващия, обясни министър Ангелкова. Тя допълни още, че срещи като днешната саизключително полезни в нашите усилия и благодари за подкрепата на Европейскатакомисия за организацията на събитието.", "date": "2018.05.23", "title": "Ангелкова: Ще предложим създаването на единна стратегия за  енергийна ефективност в сектор туризъм"}
{"url": "https://www.novinite.bg/articles/160169/20760-lv-stava-minimalnata-pensiya-ot-1-yuli", "text": "От първи юли влиза в сила решението за увеличение с 3,8% на всички пенсии, отпуснати до края на 2017 г., припомни пред журналисти в парламента социалният министър Бисер Петков.Увеличението ще се изрази с близо 15 лева повече за средната пенсия в страната. Минималната пенсия за осигурителен стаж и възраст ще нарасне от 200 лева на 207,60 лева.Бисер Петков - министър на труда и социалната политика: Увеличението на пенсиите ще стане от първи юли с 3,8% всички пенсии, отпуснати до края на 2017 г. ще бъдат актуализирани с този процент ,като това ще стане чрез преизчисляване на пенсиите с по - висока тежест на година осигурителен стаж. А има проект на постановление на Министерски съвет за определяне на нов размер на социалната пенсия за старост и тя да стане 125 лв. т.е отново и при нея ще има увеличение с 3,8%.", "date": "2018.05.23", "title": "207,60 лв. става минималната пенсия от 1 юли"}
