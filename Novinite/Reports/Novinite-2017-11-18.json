{"url": "http://www.novinite.bg/articles/153055/Dneven-horoskop-za-18-noemvri", "text": "Овен Не вярвайте на всяко нещо, което чуете днес. Отстъпете назад и премислете всички възможни уловки. Ако можете да се справите с това, сте в състояние да постигнете сериозен напредък. Телец Опитайте да изслушвате хората днес. Дори да мислите, че всички говорят пълни глупости, слушайте ги. Не се знае от кого може да научите важни уроци и да разберете нещо ново. Близнаци Ако отчаяно искате да постигнете нещо голямо днес, трябва да загърбите всичко останало и да се фокусирате върху това, с което се занимавате. Дори да го направите, ще бъде изключително трудно да имате напредък. Ако сте представител на някоя от останалите зодии, можете да намерите своя дневен хороскоп ТУК.", "date": "2017.11.18", "title": "Дневен хороскоп за 18 ноември"}
{"url": "http://www.novinite.bg/articles/153057/Edin-zaginal-i-sedem-raneni-pri-nova-tejka-katastrofa-v-Loveshko", "text": "Един човек загина при катастрофа в Ловешко. Пострадали са други седем души. От тях една жена е с опасност за живота. Пътният инцидент е станал в същия район, в който в петък се случи жестоката катастрофа между автобус и камион. Тя отне живота на 9 души, а 17 бяха ранени.", "date": "2017.11.18", "title": "Един загинал и седем ранени при нова тежка катастрофа в Ловешко"}
{"url": "http://www.novinite.bg/articles/153053/Nasilie-nad-2-godishno-dete-v-chastna-yasla", "text": "БЪЛГАРИЯ Насилие над 2-годишно дете в частна ясла (ВИДЕО) 18 ноември 2017 09:53 4500 са официалните случаи на насилие в училище за изминалата учебна година. Интересна е тенденцията обаче в детските ясли и градини. Вербалната и физическата агресия там също са част от статистиката. Пореден случай - 2-годишно дете е било удряно в яслата, съобщава NOVA.4500 са официалните случаи на насилие в училище за изминалата учебна година. Интересна е тенденцията обаче в детските ясли и градини. Вербалната и физическата агресия там също са част от статистиката. Пореден случай - 2-годишно дете е било удряно в яслата, съобщава NOVA. Всичко започва през юли 2016 г. Майката записва момченцето си в частен детски център в центъра на София. Пореден сигнал за насилие над дете в детска градина \"Когато отидох да го взема към 16:30 ч. го намерих с наранявания и по двете страни на лицето. Имаше синини, следи от нокти, наранявания по ушите, засъхнала кръв по клепача на окото. Стъписах се\", спомня си майката, която желае да запази анонимност, за да не тревожи близките си. Версиите на служителите в частния център са четири. Според нея - и четирите са неверни. Две от тях са, че детето само се е наранило, а третата, че се е спречкало с друго дете от групата. Възпитателка в детска градина насърчава децата да се бият (ВИДЕО) Жената подава сигнали до Агенция за закрила на детето, Районната прокуратура в София, Столичната община, Регионалния инспекторат по образованието и полицията. 10 години Gong.bg - топ 10 на най-великите пилоти във Ф1 Gong.bg \"Имам отговор от инстанциите, но той е неудовлетворителен\", разказа тя. Съмнения за бой в детска градина: Родител взе детето си със синини (ВИДЕО) Единственият начин тя да потърси правата си е започване на гражданско съдебно дело. \"Въпросният център няма нищо общо с заведенията, които се регистрират по закона. Този център е регистриран по Търговския закон, така че той не е в правомощията на Закона за предучилищно и училищно образование\", заяви Деница Сачева, заместник-министър на образованието. \"Някой си е направил фирма и я е кръстил \"образователен център\". Това не трябва да заблуждава хората\", допълни тя.", "date": "2017.11.18", "title": "Насилие над 2-годишно дете в частна ясла"}
{"url": "http://www.novinite.bg/articles/153051/Garciya-e-v-tridneven-traur", "text": "Гърция е в тридневен траур след най-тежкото наводнение там за последните 20 години. Възстановяването след бедствието продължава и до момента. Пожарникари изпомпват водата от пострадалите райони.Около 1 500 постройки са с нарушена конструкция. По тази причина инженери от Атина са в наводнените райони, за да обследват сградите. Един от факторите, допринесли за трагедията в региона, е незаконното застрояване. Част от къщите са били издигнати в самите дерета. А склоновете около тях са били умишлено запалени. Така не е имало подходяща растителност, която да спре прииждащите кални маси. Европейският съюз отпусна 5 милиона евро спешна помощ след наводнението.", "date": "2017.11.18", "title": "Гърция е в тридневен траур"}
{"url": "http://www.novinite.bg/articles/153060/Kola-pomlya-patrulka-dokato-policaite-praveli-ogled-na-katastrofa", "text": "Шофьор помля патрулка, докато полицаите правели оглед на катастрофа край Враца. Служителите на реда били повикани за микробус, който се обърнал по таван, защото на водача му прилошало. СНИМКИ ОТ ИНЦИДЕНТА ВИЖТЕ ТУК В момент, в който патрулът бил в ниското лек автомобил връхлетял върху служебната кола и двете превозни средства полетели към падналия по таван микробус. По щастлива случайност няма жертви.Според основната версия водачът на лекия автомобил забелязал станалата преди това катастрофа, ударил спирачка и завъртайки се на мократа настилка колата му помела патрулката и я запратила в дола.", "date": "2017.11.18", "title": "Кола помля патрулка, докато полицаите правели оглед на катастрофа"}
{"url": "http://www.novinite.bg/articles/153052/Silno-zemetresenie-razlyulya-Tibet", "text": "Силно земетресение с магнитуд 6,3 разлюля слабо населен район на Тибет, съобщи Геофизичният институт на САЩ, цитиран от Ройтерс. Силно земетресение край Индонезия Няма данни за причинени щети вследствие на земетресението. Първоначално беше съобщено, че то е с магнитуд 6,7. Трусът беше усетен на Тибетското плато в 6:34 местно време (22:34 ч. вчера по Гринуич), на дълбочина от 10 км. Местното правителство съобщи, че засегнатият район в близост до границата с Индия е слабо населен и засега не са получени данни за пострадали. Силно земетресение разлюля Китай (ВИДЕО) Земетресение с магнитуд 6,3 се смята за силно и може да доведе до сериозни щети. В югозападните райони на Китай трусовете са често явление. През 2008 г. при тежко земетресение в провинция Съчуан загинаха близо 70 000 души, припомня Ройтерс.", "date": "2017.11.18", "title": "Силно земетресение разлюля Тибет"}
{"url": "http://www.novinite.bg/articles/153058/Izchezna-podvodnica-s-44-dushi-na-borda", "text": "Аржентинска подводница с 44-ма души на борда изчезна. Последният контакт с плавателния съд е бил преди 2 дни. Флотът разпореди издрвателна операция. Подводницата се намирала в южната част на Атлантическия океан и е плавала от база в град Ушуая към друго пристанище в Аржентина.От флота още се надяват да става въпрос за проблем с комуникацията, а не за по-сериозна авария.По правилник, ако не може да се свърже с брега или друг плавателен съд, подводницата трябва да изплува на повърхността. Засега тя обаче не е била забелязана от търсещите я кораби, самолети и хеликоптери. ", "date": "2017.11.18", "title": "Изчезна подводница с 44 души на борда"}
{"url": "http://www.novinite.bg/articles/153056/Ravnosmetkata-ot-politicheskite-trusove", "text": "Левицата ще обсъди случая с Димитър Главчев, както и вота на недоверие срещу ГЕРБ. \"Удовлетворени сме от оставката на Главчев. Но от коментарите на ГЕРБ разбираме, че те не разбират същността на проблема. Не разбират как функционира демокрацията в страната\", коментира Драгомир Стойнев от БСП.Припомняме, че преди няколко дни Главчев отстрани лидера на БСП Корнелия Нинова от парламентарно заседание. Той видя обидно поведение към министър-председателя в четена от Нинова декларация. Като реакция от БСП обявиха, че няма да участват в заседанията на парламента, докато Главчев не подаде оставка. В коментар за думите на депутата Иво Христов, който нарече 80% от българите \"дебили\", трябва да подаде оставка, Стойнев коментира: \"Той не е институция. Той излезе и се извини за думите си. А Главчев е институция\". \"От Левицата искаме смяна на властта\", заяви Драгомир Стойнев. В разгара на скандала с Димитър Главчев след изгонването на Корнелия Нинова от парламента и напускането на цялата парламентарна група – остава въпросът стоят ли БСП в основата на кризата от тази седмица? ", "date": "2017.11.18", "title": "Равносметката от политическите трусове"}
{"url": "http://www.novinite.bg/articles/153059/Kristof-Kastaner-be-izbran-za-lider-na-partiyata-na-Makron", "text": "Кристоф Кастанер бе избран за лидер на партията на Макрон.Кристоф Кастанер, говорителят на френското правителство и верен поддръжник на президента Еманюел Макрон, бе избран начело на френската партия \"Република, напред\", съобщи Асошиейтед прес. Кастанер ще ръководи партията в идните три години. Той нямаше конкуренция в битката за поста. Изборът се проведе в град Лион на първото заседание на управителния съвет на партията.Кристоф Кастанер, който е на 51 години, е бивш член на Социалистическата партия и допреди година беше до голяма степен неизвестен в политиката. Членовете на партията на Макрон се надяват, че неговото избиране за лидер, ще даде нов стимул на движението и ще спре оттеглянето на негови членове. Макрон замени извънредното положение във Франция със закон Партията на Макрон спечели изборите за парламент през юли. Впоследствие подкрепата за нея намаля, но тя си остава водеща политическа сила, пише БТА.", "date": "2017.11.18", "title": "Кристоф Кастанер бе избран за лидер на партията на Макрон"}
{"url": "http://www.novinite.bg/articles/153061/Moderno-videonablyudenie-spasyava-Montana-ot-kradci-i-djigiti", "text": "Ултрамодерна система за видеонаблюдение вече има Монтана. Тя далеч не се изчерпва с поставянето на камери, а е интерактивна и с нея могат да работят както от общината, така и от полицията. За играждането на системата ръководството на града си е сътрудничило активно с Мтел. Телекомуникационната компания реално е изградила системата за аналитично видеонаблюдение, която бе представена официално, въпреки че вече работи и дори има 1-2 случая на разкрити чрез нея престъпления.Новата придобивка на Монтана, която спомага за превръщането на града в умен, бе представена от кмета на града Златко Живков, старшият директор „Корпоративни комуникации“ на Мтел Иван Иванов и началникът на местната полиция главен инспектор Илиян Филипов. Системата за видеонаблюдение ще помогне много на града да се предпази от всякакви престъпления, нарушения на обществения ред, незаконни гонки, каране с превишена скорост, разрушаване на общинско имущество, джебчийство и т.н., стана ясно от думите на Живков. Той изрази надежда, че редицата местни жители, които до момента са си позволявали да вършат каквото си искат в Монтана, вече ще се дисциплинират, както правят, когато са някъде в чужбина. Кметът е сигурен, че ефектът ще бъде налице, тъй като новата система покрива почти изцяло града, включително и всичките му 5 входно-изходни точки. По този начин никой няма да може да си позволи да открадне нещо и да избяга, да кара с превишена скорост, да руши, без да бъде засечен и заловен.Новата умна система за аналитично видеонаблюдение на Монтана използва най-съвременните технологични постижения в тази сфера. Благодарение на което постига над 98% разпознаваемост на издирвани автомбоили, за локализирането им в райони, където имат обсег камерите. Освен това всички данни влизат веднага в централизирана система. Така общината, заедно с Мтел, направи първата крачка към превръщането на града в умен, отбеляза Иванов.Той допълни, че като част от австрийския телеком А1, Мтел успешно използва ноу-хау от колегите от Австрия, за да навлезе с по-бързи темпове в света на дигитализацията. „Днешният повод е типичен пример за първата и най-важна крачка за изграждането на град като Монтана и превръщането му в умен град. Аналитичното видеонаблюдение е най-важната първа стъпка за тази цел. Благодаря и за съдействието на общината, която ни даде възможност да реализираме този проект“, каза още Иванов. Като допълни и че компанията е не просто мобилен оператор, а винаги се е стремила да бъде социалноотговорна, полезна за хората и институциите и този проект е само първата крачка в едно по-широко сътрудничество с община Монтана.„Смятам, че темповете, с които се развива света в 21 век и технологиите, аналитичното видеонаблюдение е нещо много по-различно от обикновеното. Хората са свикнали да го свързват с инсталирането просто на камери. А тук става дума за цялостна система, която превръща видеокамерите в средство за гарантиране на сигурността и спокойствието на гражданите“, каза Иванов.По време на представянето на новата система кметът на града подчерта, че общината, която реално ще оперира с новата система, няма да се колебае да я използва и предоставя данни от нея на полицията, които са й необходими, за да се гарантира сигурността и спокойствието на града. Живков отбеляза, че разчита системата да създаде у тези граждани и гости на  чувство на самоконтрол, за да могат всички в града да се чувстват спокойни. Да няма повече джебчии, които да крадат в района на железопътната, автогарата и пазара, да няма повече гонки с коли по улиците, както и по парковете и на стадиона, каквито случаи е имало. Същото се отнася и до хората, които рушат общинско имущество, като даде пример от преди 2 дни, когато шестима младежи, не роми, не криминално проявени, не от бедни семейства, са били заловени през нощта да режат чисто нова пейка в централната градина, която се реновира в момента със средствата по ОПРР. Той предупреди и телефонните измамници, които лъжат и измъкват пари от възрастните хора, че вече ще бъдат хващани благодарение на модерната система за видеонаблюдение. И отново припомни, че още преди официалния старт са налице 1-2 случая на заловени хора, престъпили закона. „Нека всички в Монтана да разберат, че ще трябва да влизат в града и да излизат от него с допустимата скорост. Защото всяка една кола, която влиза или излиза, без значение в коя част от денонощието, без значение от коя от 5-те входно-изходни точки го правят, ще бъдат засичани. И нарушителите ще понасят съответните санкции“, предупреди Живков.„Контролът трябва да е на ниво, санкциите – още повече. И по този начин се надяваме, че ще падне процентът на нарушения и престъпление, ще бъдат изчистени тези проблемни зони, каквито ние имаме. Аз лично се надявам, че тази система ще даде подобен резултат. И това не е репресивна система. Нормалните хора, които спазват правилата и законите, няма от какво да се притесняват“, допълни кметът.Той отбеляза също, че новото видеонаблюдение ще бъде от полза не само на монтанчани, но и на цяла България. Като даде пример с издирваните по каквато и да било причина в страната автомобили. Ако те влязат или излязат от Монтана, веднага ще бъдат засичани и централизираната система ще има данни за тях. ", "date": "2017.11.18", "title": "Модерно видеонаблюдение спасява Монтана от крадци и джигити"}
{"url": "http://www.novinite.bg/articles/153050/Uikendat-zapochva-s-dajd", "text": "Днес времето ще се задържи облачно с валежи от дъжд. На места в Рило-Родопската област и в Източна България количествата ще са по-значителни. Ще духа слаб до умерен вятър от изток-североизток. Максималните температури ще са между 8° и 13°, за София около 8°. Атмосферното налягане е близко до средното за ноември и бавно ще се понижава. В планините ще е облачно и мъгливо, с валежи от дъжд, над около 1800 метра – сняг. Ще духа слаб до умерен югоизточен, по билата - южен вятър. Максимална температура на височина 1200 метра около 6°, на 2000 метра – около 2°. По Черноморието ще е облачно и дъждовно. Ще духа слаб до умерен североизточен вятър. Максимални температури на въздуха: 12°-14°. Температурата на морската вода е 14°. Вълнението на морето ще бъде около 3 бала.", "date": "2017.11.18", "title": "Уикендът започва с дъжд"}
{"url": "http://www.novinite.bg/articles/153054/Koj-i-zashto-vze-glavata-na-Dimitar-Glavchev", "text": "„Относно Димитър Главчев – от 2-3 седмици от БСП търсеха скандал. Госпожа Корнелия Нинова в продължение на няколко дни провокираше в парламента”. Това заяви за „Събуди се” депутатът от ГЕРБ Тома Биков, ден след като председателят на Народното събрание Димитър Главчев се оттегли от поста си. Нинова: Решението на Главчев е неизбежно и правилно (ВИДЕО) Преди няколко дни Главчев отстрани лидера на БСП Корнелия Нинова от парламентарно заседание. Той видя обидно поведение към министър-председателя в четена от Нинова декларация. Като реакция от БСП обявиха, че няма да участват в заседанията на парламента, докато Главчев не подаде оставка.", "date": "2017.11.18", "title": "Кой и защо взе главата на Димитър Главчев?"}
