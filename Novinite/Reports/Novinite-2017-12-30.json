{"url": "http://www.novinite.bg/articles/154985/Ogromni-opashki-pred-ski-zonata-v-Bansko", "text": "Огромни опашки пред ски зоната в Банско са се образували тази сутрин, съобщи БГНЕС. Работата на кабинковия лифт е започнала навреме около 8:00 сутринта като паралелно с това десет микробуса на концесионера извозват чакащите скиори до ски зоната. Днес кметът на града Георги Икономов и министърът на околната среда Нено Димов ще дадат брифинг по възможните решения на проблема с опашките пред начална станция, разрешени след промяната на действащия план за управление на национален парк Пирин. Темата на срещата е решението на Министерския съвет от 28 декември, с което се възлага на министъра на околната среда и водите, при наличие на инвестиционен интерес за изграждане на нова туристическа кабинкова линия в ски зона Банско и съпътстващата я инфраструктура, да предприеме спешни действия за съгласуване по реда на екологичното законодателство на всички необходими устройствени планове и инвестиционни предложения.Срещата започва в 16.00 часа.", "date": "2017.12.30", "title": "Огромни опашки пред ски зоната в Банско"}
{"url": "http://www.novinite.bg/articles/154972/Lipsvat-sacialni-rabotnici", "text": "Заради ниските заплати, социалните служби трудно намират служители. Свободните места в страната са 85. 35 от тях са в София, съобщиха от Агенциятя за социално подпомагане. Най-сериозни затрудения изпитват работещите в отделите за \"Закрила на детето\", предаде БНТ. Дирекцията за социално подпомагане в столичния квартал 'Люлин\" обслужва 250 хиляди души. Около 10% от щатните места за социални работници са свободни. Дирекцията на практика работи с около 60% от служителите си, защото често има хора в болнични и отпуски.Димитрийка Цанова - директор \"Социално подпомагане\", Люлин: \"Една доста голяма част имат и телкови решения. От своя страна, хората с телкове, като са болни взимат повече и болнични - по-често. И това натоварва пък, тези които остават в дирекциите. \"Недостигът на кадри натоварва най-много служителите в отдела за \"Закрила на детето\". В Люлин те са само четирима.Димитрийка Цанова директор \"Социално подпомагане\", Люлин:\" На един социален работник се падат около 150 случая при норматив 16 -18 по европейски стандарт. Ние решаваме съдби на деца, съдби на семейства. \"Евдокия работи в отдела от 3 години Донесла е личния си копютър, купува канцеларски материали със собствени средства и почти всеки ден остава да работи извънредно.Евдокия Латовска - социален работник: Не се плаща нищо допълнително и основното възнаграждение, което имаме въобще не може да се коментира. Не е нещо, което стимулира социалните работници.Голямата натовареност се отразява и на хората, които използват социални услуги.Евдокия Латовска - социален работник: \"Ние работим с деца с увреждания, на които осигуряваме направления за социални услуги. И поради големия обем на работа понякога се забаваме в издаването на тези направления.\"Средната заплата на социален работник е 628 лева, а на новопостъпил без опит със 108 лева по-малко, въпреки, че по закон се изисква средно в големите градове назначават само социални работници с висше образование.Рая Иванова - директор \"Човешки ресурси\", АСП \"Поради ниското заплащане в случая се получава така,че тъкмо обучаваме един служител - той навлиза в работата и след това си намира по-атрактивна заплата. \"Предвижда се догодина заплатите на социалните работници да се увеличат с до 10%. Друг стимул за привличане на нови кадри в системата е възможността за кариерно развитие, допълват от Агенцията за социално подпомагане.", "date": "2017.12.30", "title": "Липсват сациални работници"}
{"url": "http://www.novinite.bg/articles/154973/Antipravitelstveni-protesti-v-Iran", "text": "Стотици излязоха по улиците на някои от най-големите градове в страната. В началото повод за недоволството бяха покачващите се цени, но по-късно хората се обявиха срещу правителствените политики и властта на ислямските лидери. Протестиращите започнаха да хвърлят камъни срещу органите на реда. Полицията отговори с водни оръдия. Най-масови бяха протестите в градовете Ращ и Карменшах. Няколко души бяха арестувани.", "date": "2017.12.30", "title": "Антиправителствени протести в Иран"}
{"url": "http://www.novinite.bg/articles/154975/2017-godina-vajna-za-pravata-na-jenite", "text": "Протестиращи с розови шапчици проведоха шествия с участието на милиони, известни личности нарекоха \"свине\" хората, упражнили тормоз над тях, а страни от Индия до Чили приеха закони в подкрепа на жените, което направи 2017 г. много важна за правата на жените, въпреки наличието и на неуспехи, казаха активисти.   Като се започне с встъпването в длъжност на американския президент Доналд Тръмп, който побърза да предприеме мерки за ограничаване на абортите по целия свят, 2017 г. може да послужи на мнозина като припомняне, че по въпроса за правата на жените има да бъде изминат още дълъг път.   В САЩ и на други места обаче започна нова ера на съпротива, а страни в Близкия изток, Африка и Латинска Америка предприехастъпки за прекратяване на половата дискриминация, заявиха активисти.   \"Това бе година на борба срещу дискриминационните законодателства\", каза пред Ройтерс изпълнителният директор на агенцията ООН \"Жени\" Фумзиле Мламбо-Нгкука. В Ливан, Тунис и Йордания тази година бяха отменени закони, позволяващи на изнасилващи да избегнат наказание, ако се оженят за жертвата си - нещо, което, надяват се активисти, ще направят и други арабски държави. При поредица успехи срещу детските бракове Малави, Хондурас, Тринидад и Тобаго, Салвадор и Гватемала промениха националните си законодателства така, че да забранят тази практика, заяви Мламбо-Нгкука.   А в Индия, където детските бракове са незаконни, но са често явление, парламентът реши, че полови актове със съпруги на възраст между 15 и 18 години са наказуеми като изнасилване.   Разширяването от Тръмп на прилагането на правилото за забрана върху американското финансиране за клиники или организации, предоставящи информация за аборти, нанесе удар на услугите за семейно планиране и женското здравеопазване в световен мащаб, заявиха благотворителни организации.   Участниците в тази кампания обаче отбелязаха победа в Чили, където властите решиха да узаконят извършването при определени обстоятелства на аборти, като така в света остават само няколко страни, в които те са изцяло забранени. Продължаваме да виждаме напредък в защитата на репродуктивните човешки права в условията на враждебна глобална обстановка\", каза Лилиан Сепулведа от световната програма за правна помощ на Центъра за репродуктивни права.   Други водачи на кампании за защита правата на жените заявиха, че 2017 г. е забележителна заради съпротивата срещу сексизма.   \"Тази година се промени самият прочит на нещата - премина се от обвиняване, недоверие и стигматизиране по отношение на жертвите към търсене на сметка от извършителите на тормоз\", каза Мламбо-Нгкука. В деня след встъпването в длъжност на Тръмп милиони жени по целия свят излязоха на протестни шествия срещу американския президент, като много от тях носеха розови шапчици заради негов коментар за женските гениталии на видеозапис от 2005 г.   Няколко месеца по-късно милиони хора се включиха в популярно протестно движение, споделяйки в социалните мрежи под хаштагове #Me too (на английски \"И аз също\") и #balancetonporc (на френски \"изобличи твоята свиня\") истории за сексуален тормоз. \"Смятам, че това е само началото на ново пробуждане за жените\", каза Боб Бланд, един от националните съпредседатели на движението \"Марш на жените\" във Вашингтон. \"С настъпването на 2018 г. имаме стимул да продължим борбата\", заяви тя пред Ройтерс.", "date": "2017.12.30", "title": "2017 година - важна за правата на жените"}
{"url": "http://www.novinite.bg/articles/154977/Pazardjik-e-v-bedstveno-polojenie-ot-dnes-zaradi-smetta", "text": "От днес в Пазарджик е обявено частично бедствено положение заради проблем с извозването на боклука. Бедственото положение бе обявено от кризисния щаб за седем дни, но може да бъде удължено. До проблема със сметосъбирането се стигна след европейска директива, според която всички сметища извън екологичните норми трябва да спрат работа. Гратисният период изтича в края на годината и с новата 2018 г. старите сметища трябва да не приемат отпадъци. Така общините в Пазарджик трябва да извозват боклука към регионалното депо, което обаче няма оператор, предаде БНТ.Обявяването на бедствено положение позволява на кметовете да сключват директен договор с фирма, която да стане временен оператор на депото.Проблемът не стои само за община Пазарджик - 113 депа за битови отпадъци в страната трябва да бъдат затворени. Кризата с боклука ще засегне 9 общини в Пазарджишка област, 6 - в Благоевградско, Кюстендилско и Дупница.Подобен е проблемът и за Бяла, Полски Тръмбеш и Две могили. ", "date": "2017.12.30", "title": "Пазарджик е в бедствено положение от днес заради сметта"}
{"url": "http://www.novinite.bg/articles/154979/Dete-pochina-sled-uslojneniya-ot-grip", "text": "Дете на 3 години и 8 месеца е починало вследствие на тежки усложнения от грип в София.Дете на 3 години и 8 месеца е починало вследствие на тежки усложнения от грип в София. Доказан е грипен вирус А H1N1. Пробата била подадена от специализирана столична болница.. Пробата била подадена от специализирана столична болница.Това е първият грипен вирус тип А за сезона, потвърди за \"По света и у нас\" проф. Тодор Кантарджиев, директор на Националния център по заразни и паразитни болести. През миналата седмица са доказани 5 случая на грип тип В. Техните проби са изпратени от различни столични болници. В момента се разпространяват и двата вида грип.", "date": "2017.12.30", "title": "Дете почина след усложнения от грип"}
{"url": "http://www.novinite.bg/articles/154971/Inflaciyata-v-Germaniya-dostiga-petgodishen-maksimum", "text": "Инфлацията в Германия е достигнала най-бърз темп от 5 години през 2017 година, засилвайки натиска върху Европейската централна банка (ЕЦБ) да свие програмата си за стимулиране на икономиката, предаде БГНЕС.   Годишния индекс на потребителските цени в най-голямата европейска икономика тази година е бил средно 1,8 на сто, съобщи днес федералната статистическа служба Дестатис.Тласък за увеличаването на разходите за живот е дало поскъпването на енергията и храните в страната. ЕЦБ тази година тази година направи стъпки да започне да свива дългогодишната си схема за стимулиране на икономиката, която трябваше да ускори растежа в 19-членната еврозона и да ускори повишението на потребителските цени до целевото равнище от малко под 2 на сто.Годишната инфлация в Германия през 2016 г. бе 0,5 на сто. Потребителските цени в момента отчитат най-високото ниво от 2012 година, когато нараснаха с 2 на сто. Политици и икономисти от Германия критикуваха ЕЦБ заради политиката й на \"евтини пари\" и оказват натиск върху институцията да ускори усилията да сложи край на програмата.През декември инфлацията в Германия е била 1,7 на сто спрямо същия месец на миналата година след 1,8 на сто през ноември, допълва Дестатис.", "date": "2017.12.30", "title": "Инфлацията в Германия достига петгодишен максимум"}
{"url": "http://www.novinite.bg/articles/154983/Globite-za-prevartane-na-kilometraj-veche-sa-ot-2-000-do-7-000-lev", "text": "По пътищата у нас се движат близо 4 милиона автомобили. Само за година превозните средства в страната са се увеличили с близо 300 хиляди.От тях чисто новите са над 43 хиляди, тези до 5 години са близо 13 хиляди, а старите коли, бусове и камиони са близо 230 хиляди. По данни на МВР у нас са регистрирани общо 3,6 милиона превозни средства, като най-много са старите. Близо 1,3 милиона превозни средства са на повече от 20 години.А глобите за превъртане на километраж вече са от 2 000 до 7 000 лева. Според вносители на автомобили проблемът с превъртането на километражите започвал още от чужбина. То става буквално за минути. Оказва се, че всеки може да сдобие със софтуер за превъртане.Един от начините да се установи превъртян километраж е чрез проверка в лицензиран шоурум на марката на автомобила. Там се проследява сервизната история на колата, но това невинаги може да даде отговор на въпроса за километража. Ако колата ви е внесена от Германия или Италия, от Съюза на българските автомобилисти дават ценен съвет. Обикновено на година в тези държави се изминават между 35 и 50 хиляди километра. Ако колата е на десет години, умножавате по тези числа и ще разберете действителния километраж.  Според експерти най-лесно се манипулират километражите на германски и японски коли. Затова държавата планира да въведе специален софтуер в пунктовете за техническото състояние на колите. Предстои той да заработи още в началото на следващата година.   Рекордни студове сковават Съединените щати. Температурите са нетипично ниски в огромен район от Тенеси до Мейн.На места термометрите показаха минус 45 градуса. А учени изчислиха, че в някои американски градове е било по-студено, отколкото на Марс.Заледен път предизвика верижна катастрофа на над 40 автомобила и затвори магистрала в Мичиган.Синоптиците очакват на Нова година да бъдат регистрирани десетки рекорди за най-студен празничен ден. ", "date": "2017.12.30", "title": "Глобите за превъртане на километраж вече са от 2 000 до 7 000 лев"}
{"url": "http://www.novinite.bg/articles/154984/Dvijenieto-po-stolichniya-bulevard-Montevideo-v-kvartal-Ovcha-kupel-veche-e-pusnato", "text": "Движението по столичния булевард \"Монтевидео\" в квартал \"Овча купел\" вече е пуснато.Ремонтните дейности продължиха няколко месеца, а това предизвикваше големи задръствания.Сега обаче автомобилите ще се движат по изцяло обновения булевард с нова пътна настилка и светофарна уредба.Възстановено е и движението на автобусните линии 45 и 73.Продължава строежа на третия лъч на метрото в района, който се очаква да заработи през 2019-а. ", "date": "2017.12.30", "title": "Движението по столичния булевард \"Монтевидео\" в квартал \"Овча купел\" вече е пуснато"}
{"url": "http://www.novinite.bg/articles/154976/Dneven-horoskop-za-30-dekemvri", "text": "Днес имате много важна задача, но ви е трудно да останете фокусирани. Концентрирайте се, свършете всичко, което имате и след това се отдайте на по-приятни занимания.Днес ще получите много нова информация, която трябва да съгласувате с интуицията си. Едва след като приемете и осмислите новата информация ще можете да продължите напред.Отделете целия си ден на отношенията си с любимия. Трябва да поддържате връзката си, а това е по-важно от всички други задачи.Ако сте представител на някой от останалите зодиакални знаци, можете да намерите своя дневен хороскоп ", "date": "2017.12.30", "title": "Дневен хороскоп за 30 декември"}
{"url": "http://www.novinite.bg/articles/154986/Dimitrov-smyata-che-e-vreme-da-vdigne-titla-ot-Golemiya-Shlem", "text": "Родна ракета №1 Григор Димитров смята, чее е време да вдигне титла от Големия Шлем. В началото на новата година българинът започва похода си към защита на трофея в Бризбън, където ще стартира срещу Джон Милман или квалификант. На брифинг преди старта на турнира в Австралия нашето момче разкри какви са очакванията му за 2018. \"Бях наистина развълнуван след този край на изминалия сезон. Имах нужда да си почина по най-добрия начин. Физически се чувствах добре, което е добър знак. Психологически бях изтощен. Починах си пет-шест дни и след това бавно се насочих рутинните си работни задължения. Поставил съм си по-високи цели за следващата година\", обясни хасковлията. \"Засега ситуацията около мен изглежда добре. Три седмици тренирахме здраво. Търся отново своя ритъм – това е главната цел пред мен. Най-сериозната цел е да спечеля титла от Големия шлем. Доказал съм през годините, че мога да играя силни мачове срещу най-добрите, на топ кортовете. Следващата стъпка е да го направя в рамките на две седмици. Вярвам, че мога. В началото на всяка една година се опитвам да смаля малко очакванията си. Като цяло до момента всичко се развива чудесно – здрав съм. Ако върша правилните неща, резултатите ще дойдат\", каза Димитров. \"Не очаквах случилото се през миналия сезон. Сега трябва да намеря своя баланс. Рано или късно нещата ще се получат. След загубата от Надал в Австралия  ми беше тежко, защото усещах, че мога да премина тази бариера и да достигна първия си финал в Големия шлем. Ето, че след това ситуацията се разви страхотно за мен. Сега трябва да намеря своя баланс. Рано или късно нещата ще се получат\", завърши изказването си Григор.", "date": "2017.12.30", "title": "Димитров смята, че е време да вдигне титла от Големия Шлем"}
{"url": "http://www.novinite.bg/articles/154974/Kak-da-prigotvim-perfektnoto-kafe", "text": "Специалисти от университета \"Томас Джеферсън\" в град Филаделфия, щата Пенсилвания, уверяват, че а по дългия, тъй-наречен  , то , съобщава изданието \"Сайънтифик рипорт\".   Учените сравнили вкуса на напитката при различните начини на приготвяне на кафе. Когато , получената течност киселее.   А и се държи да се разтвори в продължение на едно денонощия, тогава е налице . Получава се и много , който може да се консумира при   Може да се прибави по желание, ,лед и т.н. Така приготвеното кафе е и. Неговата концентрация не се влияе от това колко едро е било смляно кафето.   При този способ се получава по-висока концентрация на кофеин и на хлорогенова киселина.", "date": "2017.12.30", "title": "Как да приготвим перфектното кафе?"}
{"url": "http://www.novinite.bg/articles/154970/Disni-otnovo-dominira-v-godishnata-amerikanska-boks-ofis-klasaciya", "text": "Компанията \"Уолт Дисни\" доминира в американската бокс-офис класация за 2017 г., благодарение на хитове като \"Междузвездни войни: Последните джедаи\" и \"Красавицата и Звяра\", съобщи Асошиейтед прес. Годишните приходи на \"Дисни\" от прожекции на филмите на компанията в киносалоните са над 2,2 милиарда щатски долара. Това е 21,2 процента от пазарния дял.Миналата година \"Дисни\" също оглавяваше годишната американска бокс-офис класация, предаде БНТ.На второ място е \"Уорнър брос.\" с около 2 милиарда приходи и 19 процента от пазарния дял, благодарение на филми като \"Жената чудо\", \"То\", \"Бягай!\".Въпреки някои много успешни филми, приходите от продажба на билети в киносалоните през 2017 г. са по-малко с 2,6 процента в сравнение с рекорда от 11,4 милиарда долара през 2016 г., по данни на comScore. Очаква се към 1 януари приходите да бъдат 11,1 милиарда долара. Така 2017 г. ще е на трето място по приходи в историята на киното в САЩ. Най-успешните филми през 2017 г. в САЩ са \"Красавицата и Звяра\" - 504 милиона долара, \"Междузвездни войни: Последните джедаи\" - 424 милиона долара, \"Жената чудо\" - 412,5 милиона долара.", "date": "2017.12.30", "title": "\"Дисни\" отново доминира в годишната американска бокс-офис класация"}
{"url": "http://www.novinite.bg/articles/154980/Validnostta-na-godishnite-vinetki-za-2017-g-izticha-na-31-yanuari-2018-g", "text": "На 31 януари 2018 г. изтича валидността на годишните винетки за 2017 г., напомниха от АПИ. От началото на годината до края на ноември т.г. са продадени 6 985 024 винетки. Начислените приходи са 338 619 953 лв. Спрямо същия период на миналата година постъпленията нарастват с над 20 млн. лв., а броят на продадените стикери се увеличава с над половин милион броя. От събраните до момента 338 млн.лв., близо 244 млн.лв. са от винетките за леки автомобили, а около 95 млн.лв. от тези за камионите над 3,5 тона, посочват от пътната агенция. На дирекциите \"Социално подпомагане\" до края на ноември т.г. са предоставени 221 хиляди безплатни годишни винетки. Те са за 21,5 млн. лв. и са за сметка на бюджета на АПИ. До края на ноември 2016 г. са били предоставени 210 903 бр., което е с 11 027 бр. по-малко. През 2018 г. - за трета поредна година, цените на всички винетки за леки автомобили са непроменени. Годишната е 97 лв., месечната 30 лв., а седмичната 15 лв. От следващата година за първи път ще има и тримесечна винетка за леките коли. Цената й е 54 лв. Тя ще позволи на хората, които карат автомобилите си предимно през лятото или по време на по-дълга отпуска или пък не живеят постоянно в страната да използват по-краткосрочен стикер, допълват още от АПИ. За първи път годишната винетка за всички превозни средства ще важи за срок от една година от датата на купуването й - ако шофьор си вземе стикер например на 3 март 2018 г., когато тръгва на път за Националния празник, то той ще важи до 2 март 2019 г. Необходимо е да се изиска и касова бележка с вписан регистрационен номер на превозното средство, която трябва да се пази, уточняват от пътната агенция. Винетки се продават в над 3000 разпространителски пункта. От тях 372 броя са с денонощен режим на работа. Това са големите бензиностанции, офисите на \"Български пощи\", областните пътни управления и гранично контролно-пропускателните пунктове.", "date": "2017.12.30", "title": "Валидността на годишните винетки за 2017 г. изтича на 31 януари 2018 г."}
{"url": "http://www.novinite.bg/articles/154969/Do-obyad-valejite-v-povecheto-mesta-shte-sprat", "text": "Днес до обяд валежите в повечето места ще спрат и над западната половина от страната облачността ще намалее до слънчево. По-късно през деня от запад отново ще се заоблачи. В Източна България ще се задържи облачно с валежи от дъжд, главно в югоизточните райони. Ще духа слаб до умерен вятър от запад-северозапад. Максималните температури ще са между 4° и 9°.Атмосферното налягане е по-ниско от средното за месеца, ще се повишава. В планините облачността ще е разкъсана, по-значителна в масивите от Източна България. На отделни места ще превали слаб сняг. Ще духа слаб до умерен вятър от север-северозапад. Максималната температура на височина 1200 метра ще е около минус 2°, на 2000 метра около минус 6°.По Черноморието ще е облачно с валежи от дъжд, по-значителни по южното крайбрежие. Ще духа слаб до умерен северозападен вятър. Максималните температури ще са 7°-9°. Температурата на морската вода е 9°-10°. Вълнението на морето ще бъде 1-2 бала.", "date": "2017.12.30", "title": "До обяд валежите в повечето места ще спрат"}
{"url": "http://www.novinite.bg/articles/154982/Islyamska-darjava-poe-otgovornost-za-vzriva-v-supermarket-v-Sankt-Peterburg", "text": "Групировката Ислямска държава пое отговорност за бомбения взрив в супермаркет в руския град Санкт Петербург, предаде Ройтерс, като се позова на изявление на нейната информационна агенция Амак.   Ислямска държава не даде доказателства за твърдението си. При взрива в сряда бяха ранени 13 души   Ислямска държава пое отговорност и за нападението срещу коптска църква в предградие на Кайро, предадоха Ройтерс и ДПА, като се позоваха на изявление на информационната агенция на групировката Амак.   Амак заяви, че бойци на Ислямска държава са атакували църквата \"Свети Мина\" в предградието Хелуан.   Въоръжен мъж откри огън по богомолци и полицаи пред църквата, след което беше ранен и арестуван. При нападението бяха убити 11 души.", "date": "2017.12.30", "title": "Ислямска държава пое отговорност за взрива в супермаркет в Санкт Петербург"}
{"url": "http://www.novinite.bg/articles/154987/Pochina-pisatelkata-Syu-Graftan", "text": "Сю Графтън, авторката на бестселъри, чиито заглавия включват отделни букви от азбуката, почина на 77-годишна възраст в Санта Барбара, съобщиха Асошиейтед прес и Франс прес.\"Тя умря, обкръжена от семейството си след двегодишна битка с рака - заяви дъщеря й Джейми Кларк на страницата на писателката във Facebook - Макар да знаехме, че смъртта ще я застигне, кончината й бе неочаквана и дойде бързо.\" Първата от въпросната поредица книги на Сю Графтън - \"А като алиби\" е публикувана през 1982 г., а последната - \"В като вчера\" - през август. Дъщеря й уточни, че това ще е последната й книга. Известни са също книгите й \"Б като блъф\", \"Ж като жертва\", \"О като опасност\". \"Много от феновете й знаят, че тя бе категорично против да бъдат заснети филми или сериали, адаптирани по книгите й\", отбеляза Джейми Кларк.Основният персонаж в тези книги е Кинси Милхоун - бивша полицайка, станала частен детектив, уточнява БГНЕС.", "date": "2017.12.30", "title": "Почина писателката Сю Графтън"}
{"url": "http://www.novinite.bg/articles/154978/Trafik-v-Yaponiya", "text": "Милиони японци се отправиха към домовете си и местата, на които ще посрещнат Новата година. Гарите се изпълниха с хора, а магистралите станаха арена на огромен трафик, предаде БНТ.Тълпи. Тълпи.И пак тълпи. Такава беше картинката на всички жп и автогари в Япония. Известните с работохолизма си жители на островната държава се трудеха и през последния работен ден за годината преди да се приберат към родните си места. Местата във всички влакове-стрели на компания Шинкасен са почти напълно резервирани. Специалните наблюдатели на трафика по магистралите, заявяват че се очаква задръстванията да продължат и през днешния ден, така че, ако страдате от енохлофобия, или така наречения страх от тълпи, не е добре да пътувате в страната на изгряващото слънце по това време на годината.", "date": "2017.12.30", "title": "Трафик в Япония"}
{"url": "http://www.novinite.bg/articles/154981/NDK-posveshtava-koncerta-na-1-vi-yanuari-na-evropredsedatelstvoto", "text": "В първия ден на 2018 г. по традиция в НДК ще звучи класическа музика. Този път празничният новогодишен концерт представя \"Духът на Европа\". Произведенията на композиторите от Стария континент ще бъдат изпълнени под диригентската палка на маестро Емил Табаков, а солист ще бъде цигуларят Светлин Русев, предаде БНТ. Различни народи, различни традиции, различни култури. На 1 януари 28 музикални произведения ще обедият държавите на Стария континент, така както ги обединява и Европейският съюз.Емил Табаков, диригент: Обединил съм и някои произведения да кажем унгарската музика, която съм избрал не е писана от унгарски автор, а от немски автор - Йоханес Брамс, унгарският танц е от немски автор, румънски танц от унгарски композитор, така че искам да подчертая, че ние сме едно общо.Сред богатството от велики европейски композитори нашата страна ще бъде представена с музика по уникален български обичай.Емил Табаков, диригент: От България ще чуем известния \"Нестинарски танц\" от Марин Големинов. Той е много познат, много емблематичен. Произведение, което показва точно българския дух. Между другото всички тези произведения, които съм избрал за концерта, мисля че много добре изразяват точно духа на дадената държава, на хората.НДК посвещава концерта на българското председателство на Съвета на ЕС.", "date": "2017.12.30", "title": "НДК посвещава концерта на 1-ви януари на европредседателството"}
