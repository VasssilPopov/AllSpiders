{"url": "http://www.novinite.bg/articles/156857/Universiteti-i-biznes-obsajdat-satrudnichestvoto-si-v-Sofiya", "text": "На 22 и 23 февруари 2018 г. в Националния дворец на културата (НДК) в рамките на Българското председателство на Съвета на ЕС ще се състои форумът „Университети-бизнес“, съобщиха от пресцентъра на МОН. Темата на десетото му издание е сътрудничеството между висшето образование и частния сектор като движеща сила за модернизация и растеж. Форумът събира български и чуждестранни представители на висшето образование, бизнеса, местната и регионална власт и ще предостави възможност за обмяна на опит, споделяне на добри практики и търсене на нови идеи за бъдещето. Събитието ще се фокусира върху теми, свързани с управлението на висшите училища, тяхната роля и тази на бизнеса в развитието на регионите и за стимулиране предприемачество сред студентите. Зам.-министърът на образованието и науката Петър Николов ще открие събитието, което се организира от Европейската комисия в партньорство с Министерство на образованието и науката на България, Българска Стопанска Камара и Съветa на ректорите.", "date": "2018.02.21", "title": "Университети и бизнес обсъждат сътрудничеството си в София"}
{"url": "http://www.novinite.bg/articles/156851/Stolicata-s-chetiri-novi-proekta-za-nad-170-mln-leva", "text": "Столична община сключи договори за четири проекта с Министерството на регионалното развитие и благоустройството (МРРБ) за облагородяване на София, които са на обща стойност 173,5 млн. лева. Проектите се финансират по Оперативна програма \"Региони в растеж\" 2014-2020 г. Безвъзмездното финансиране е в размер на 151 млн. лв., а Столична община съфинансира от общинския бюджет 23 млн. лева. \"Проектите са четири - два от тях са големите проекти за градската среда и за столичния градски транспорт\", уточни Йорданка Фандъкова. По думите й ще се извърши цялостна реконструкция и благоустройство на близо 200 декара територия в централната градска част на София. Това включва цялостна реконструкция на улица \"Граф Игнатиев\", площад \"Славейков\" и съседни улици, както и градинката на църквата \"Св. Седмочисленици\". Предвижда се и цялостна реконструкция на зоната около Храм-паметника \"Св. Александър Невски\", частта пред сградата на Народното събрание. \"Това е най-представителната част на нашия град, която благодарение на тези средства в следващите две години трябва трябва да бъде напълно обновена\", допълни Фандъкова.", "date": "2018.02.21", "title": "Столицата с четири нови проекта за над 170 млн. лева"}
{"url": "http://www.novinite.bg/articles/156856/Ot-proletta-puskat-noshten-gradski-transport", "text": "От пролетта Столична община пуска нощен градски транспорт.С карта за 2 лева, софиянци ще могат да използват всички линии, които ще продължат да се движат след полунощ.Все още се уточняват превозните средства, които пробно ще бъдат пуснати през нощта. Ясно е обаче, че метрото няма да е сред тях.Председателят на общинската транспортна комисия Екатерина Йорданова коментира, че след тестовия период местната власт ще реши дали има смисъл от въвеждането на постоянен нощен транспорт и какви средства ще са необходими за това.", "date": "2018.02.21", "title": "От пролетта пускат нощен градски транспорт"}
{"url": "http://www.novinite.bg/articles/156853/Zakrivat-Sofiya-Film-Fest-na-18-mart", "text": "Един интригуващ омнибус-проект ще бъде включен в голямата тема \"1968 година\". Документалната мозайка ще закрие основната програма на София Филм Фест на 18 март в кино \"Люмиер Лидл\".Филмът, разказващ за месец август 1968 година, е субективен поглед към войниците от \"братските\" армии и техните мисли и чувства за Чехословашката окупация и функциите им в нея. Зад документалния проект стои продуцентът Мартичка Божилова, а проектът е копроукция между Словакия, Чехия, Полша, България и Унгария.Основният въпрос, около който обединяват работата си режисьорите Стефан Командарев, Мари Елиза Шайд, Линда Домбровжки, Магдалена Жимков и Евдокия Москвина, е как \"малкият човек в Европа\" се отнася с така наречената \"голяма история“.Каква е ролята на личната отговорност, запазването на личната гледна точка и морал и какво се случва с тях, когато човекът е поставен пред избора да спаси живота си, или да се подчини на правилата?За \"братските армии“ окупацията на Чехословакия през 1968 година е съвсем различно събитие от това, което чехите и словаците преживяват. Пресъздаването на историята предлага среща с войници от различни националности и ранг.За да бъде постигната многопластовост и разнообразие на гледните точки върху сложната тема, по филма работят петима режисьори от пет държави от бившия Варшавски договор, участвали в окупацията на Чехословакия – Русия, Полша, Германия, Унгария и България. А пъзела на омнибуса е подреден от филмите \"Ненужен герой“ (България), \"Гласове в гората\" (Германия), \"Червена роза“ или \"Приятелство и любов по време на окупация\" (Унгария), \"Войнишки жени и шпиони\" (Полша), \"Последната мисия на генерал Ермаков\" (Русия).", "date": "2018.02.21", "title": "Закриват София Филм Фест на 18 март"}
{"url": "http://www.novinite.bg/articles/156858/Vaztanovyavat-shadravana-na-pl-Slavejkov", "text": "\"На определени зони на площада ще се разположат само търговци на книги, без учебници, без кашони. Това е специално мое изискване, за да има по-добър вид. От друга страна това наистина е едно културно пространство и затова съм привърженик на оставането на постоянен книжен пазар и също така възстановяването на злополучния фонтан. Приключиха всички съдебни дела и можем да пристъпим към неговото възстановяване\", коментира кметът на София. \"За другата зона – там, където има жълти павета, ще си останат жълти павета. Там, където са гранитни, ще останат такива. Много тежка зона е цялостната подмяна на ВиК системата. Най-напред и на ул. „Граф Игнатиев“ още напролет трябва да влезе „Софийска вода“, за да подмени канализацията и водопровода. Същото ще се случи и в зоната около „Св. Александър Невски\", добави Фандъкова. Според нея ремонтите няма толкова много да са свързани с проблеми в движението, защото на ул. „Граф Игнатиев“ и в момента в по-голямата част няма движение. „Ще има затруднение в спиране на трамвайното движение в периода на строителство. Ще има промяна в движението на хората, които ползват трамваите по ул. „Граф Игнатиев“. Това ще бъде най-голямото неудобство. По отношение на автомобилното движение, няма да има съществено затруднение. Канализацията може би там е на 100 години“, каза още Йорданка Фандъкова.\r\n", "date": "2018.02.21", "title": "Възтановяват шадравана на пл. \"Славейков\""}
{"url": "http://www.novinite.bg/articles/156836/Promeni-v-dvijenieto-dnes-zaradi-poklonenie-na-chudotvornata-ikona", "text": "От 08:00 до 18:00 часа на 21.02.2018 г., от 08:00 до 18:00 часа на 22.02.2018 г. и от 08:00 до 18:00 часа на 23.02.2018 г. се забранява престоят и паркирането на пътни превозни средства на ул. „Цар Калоян“ № 9- 2 /две/ паркоместа. „Център за градска мобилност” ЕАД ще осигури специализиран автомобил за принудително преместване на паркирани в нарушение автомобили, само по нареждане на отдел „Пътна полиция” при СДВР, за времето и мястото посочени по-горе, съгласно чл.171, т.5 от Закона за движението по пътищата.", "date": "2018.02.21", "title": "Промени в движението, днес, заради поклонение на чудотворната икона"}
{"url": "http://www.novinite.bg/articles/156861/3-lv-za-uchenicheska-belejka", "text": "„Ученическата бележка ще бъде на стойност не повече от 3 лв., тя ще излезе от задължителния пакет на общопрактикуващия лекар. На този етап това е споразумението, което постигнахме заедно със Надзорния съвет на НЗОК“, каза още той и обясни, че е решено бележката да излезе от пакета, защото тя е административна дейност, предаде Фокус. Д-р Грозев коментира и темата за ограничението от 10 минути преглед при личен лекар. „Направихме така нещата, че тези 10 минути няма да бъдат изискуеми при профилактичен преглед. Профилактичен преглед е преглед, който е поетапен – той може да бъде отчитан и в последващ период, тъй като се чакат изследвания, образна диагностика, лаборатории и др.“, коментира той.", "date": "2018.02.21", "title": "3 лв. за ученическа бележка"}
{"url": "http://www.novinite.bg/articles/156863/MON-obyavi-merki-za-po-leki-uchenicheski-ranici", "text": "Министерството на образованието обяви мерките за намаляване на тежестта на раниците. Учебниците с обем над 144 страници вече ще се печатат на две части. Министерството ще отпусне пари за достъп до електронни учебници от 1 до 7 клас, те ще бъдат публикувани в специален електронен портал.", "date": "2018.02.21", "title": "МОН обяви мерки за по-леки ученически раници"}
{"url": "http://www.novinite.bg/articles/156833/Gradskiya-transport-i-to-v-Sofiya-se-sdobi-s-USB-port", "text": "USB порт на дръжката в автобуса на градския транспорт и то в София. Находката, на която попаднал младеж, станала повод за пост във Facebook.Константин Петровски редовно ползва автобусна линия 85 в столицата, но за пръв път вижда устройството за зареждане на мобилни телефони и таблети. Прави му впечатление и веднага го споделя в социалната мрежа. Въпреки че не е с добри впечатления от шофьорите и отоплението в рейсовете, USB-то е придобивка, която го радва. Много е полезна, може бързо да си заредиш смартфона, казва той. В момента над 200 автобуса, обслужващи 20 линии в София, са оборудвани с USB портове. Инициативата беше презентирана през лятото на миналата година. Тогава от Столична община обявиха намерението си устройствата да бъдат добавени към всички закупени през последните години автобуси. Идеята е да бъдат монтирани по 2-3 в превозно средство, така че да има до всяка врата. През август беше направен пилотен тест в един автобус, а след това бяха оборудвани и други.И все пак: Потребителите не бива да забравят, че ползването на произволни USB портове на обществени места крие и своите рискове, включително за информацията в устройството.", "date": "2018.02.21", "title": "Градския транспорт и то, в София се сдоби с USB порт"}
{"url": "http://www.novinite.bg/articles/156865/Po-visoki-ceni-na-klinichnite-pateki-ot-1-april", "text": "По-високи цени на клиничните пътеки от  1 април. За това се договориха Надзорният съвет на здравната каса и Българския лекарски съюз по време на финалните преговори за нов рамков договор.Двете страни сложиха и таван на ученическите извинителни бележки. За да извинят детето си, когато отсъства по болест, родителите ще плащат не повече от 3 лева за бележка от личния лекар. До момента общопрактикуващите лекари имаха свободата сами да определят каква да е таксата и дали изобщо да я има. Джипитата отново ще могат да преценяват цената на бележката, но тя не трябва да надвишава 3 лева. ", "date": "2018.02.21", "title": "По-високи цени на клиничните пътеки от 1 април"}
{"url": "http://www.novinite.bg/articles/156846/Radev-s-novo-veto", "text": "Президентът Румен Радев наложи вето на Закона за банковата несъстоятелност. Той върна за ново обсъждане в парламента нормативния акт, който беше приет на 9 февруари.\"Държавният глава има възражения по някои от Преходните и заключителните разпоредби на приетия закон. С тях се преуреждат с обратно действие в нарушение на правовата държава настъпили правни последици, придобити права и погасени задължения\", уточниха от Президенството.В мотивите си Радев подчертава, че обществото има нужда да знае конкретните измерения на последиците от приетия закон: \"Когато решава да приложи такава крайна мярка, Народното събрание трябва открито да дебатира колко са обезпеченията, които ще бъдат нищожни, колко са прехвърлянията на акции и дялове, които ще бъдат относително недействителни, приблизително каква ще е стойността, с която ще бъде увеличена масата на несъстоятелността на КТБ след прилагането на закона\".  ", "date": "2018.02.21", "title": "Радев с ново вето"}
{"url": "http://www.novinite.bg/articles/156834/Drugata-sedmica-bezplatni-konsultacii-za-lechenie-v-chujbina", "text": "Благодарение на опита си и изградените трайни взаимоотношения с едни от най-добрите клиники в Турция, Израел и Европа, експертите на „Медикъл Караджъ“ имат възможност да съдействат за бърз и безпроблемен контакт с едни от най-добрите специалисти и лечебни заведения в света, включително при сложни или спешни случаи. Те знаят към кого да се обърнат в зависимост от конкретния случай, какви документи да предоставят и как да го направят, така че да бъдат разгледани във възможно най-кратки срокове. Така на пациентите и техните близки не се налага да се притесняват към коя клиника и лекар да се обърнат; разумна ли е цената, която ще платят; как да организират пътуването и престоя си. От тази услуга, която е напълно безплатна за пациента, се възползват най-често хора с онкологични, ревматологични и сложни хирургични проблеми, но също и такива, които са преминали няколко неуспешни опита за инвитро оплождане в България или търсят по-специфично лечение на диабет например. За допълнителна информация и записване: тел. 0879 977 401 или 0879 977 402.", "date": "2018.02.21", "title": "Другата седмица -  безплатни консултации за лечение в чужбина"}
{"url": "http://www.novinite.bg/articles/156837/Dneven-horoskop-za-sryada", "text": "Днес усещате много повече контрол върху емоциите си от обикновено и от хората около вас. Денят е много подходящ да предадете на семейството си ценен урок- че не всеки конфликт трябва да се превръща в скандал.Фокусирайте цялата си енергия върху изцелението и самоусъвършенстването- имате много да дадете на света, а вашите хора ще се погрижат много добре за вас. Денят е подходящ да се оттеглите и да останете насаме със себе си.Опитайте да помогнете на приятелите си да се организират, макар че някои от тях не се нуждаят от помощ, за да го направят. Ако е така, насочете вниманието си навътре, тъй като може да намерите нови начини да олесните живота си. Представителите на другите зодии могат да проверят хороскопа си на :", "date": "2018.02.21", "title": "Дневен хороскоп за сряда"}
{"url": "http://www.novinite.bg/articles/156839/Zadarjaha-maja-kojto-se-barikadira-v-doma-si", "text": "Полицията задържа 35-годишният мъж, който стреля по служители на реда, а впоследствие се барикадира в дома си в тополовградското село Орешник. Операцията се проведе късно снощи. В нея се сключиха 80 униформени от отряд \"Кобра\", специализираният отряд за борба с тероризма, полицията и жандармерията, предаде БНТ. ", "date": "2018.02.21", "title": "Задържаха мъжа, който се барикадира в дома си"}
{"url": "http://www.novinite.bg/articles/156859/Speshna-kravodaritelska-akciya", "text": "Кръвният център в УМБАЛ Бургас ще работи с удължено работно време днес, до 18.00 часа. Причината е извънредна кръводарителска акция за 17- годишен ученик, опериран по спешност. Момчето се нуждае от кръв и негови съученици и приятели са изразили желание да станат дарители. Детето е получило травми в областта на лицето, опериран е от началника на УНГ-отделението д-р Даниел Петков, в момента се намира в реанимацията, с опасност за живота му. Всеки, желаещ да дари кръв за него, може да го направи. Дори събраното количество да бъде повече, кръвта ще се използва за други нуждаещи се.", "date": "2018.02.21", "title": "Спешна кръводарителска акция"}
{"url": "http://www.novinite.bg/articles/156838/Osvobodiha-majkata-na-nedohranenite-bliznaci", "text": "Освободиха майката на недохранените близнаци, които бяха приети в болница в много тежко съсътояние. Момченцето е със спукан череп и хематом. То е в кома опасност за живота. Момиченцето е със синини по тялото.Към настоящия момент не можем да заключим, че имаме данни за домашно насилие. Става въпрос за един нелеп инцидент, при който пострада детенцето, което е в много тежко състояние. Бих си обяснил синините по другото дете вследствие на падането на същия този предмет\", заяви за \"Здравей, България\" директорът на полицията в Пловдив старши комисар Атанас Илков. Той поясни, че е изтекла 24-часовата заповед за задържане на майката и в момента тя се намира в жилището си.\"Има данни, че децата не са гледани както трябва, защото физическото им състояние не отговаря на тяхната възраст\", коментира Надя Танева от Дирекция \"Социално подпомагане\" в Пловдив. Tя уточни, че във вторник са научили за казуса с двете 3-годишни деца. Предстои децата да бъдат приети в приемно семейство или в резидентна услуга с медицинска грижа.  ", "date": "2018.02.21", "title": "Освободиха майката на недохранените близнаци"}
{"url": "http://www.novinite.bg/articles/156849/Maj-skochi-ot-9-etaj-v-stolicata", "text": "Мъж скочи от висока жилищна сграда в София. Сигнал за инцидента е подаден тази сутрин към 09.50 часа, съобщиха за Novini.bg от пресцентъра на МВР. По първоначални данни става дума за 56-годишен мъж, който паднал от 9 етаж на блок в квартал „Красна поляна“. Той скочил от жилището, в което живее и починал на място. Причините за инцидента се изясняват. Води се разследване по случая.", "date": "2018.02.21", "title": "Мъж скочи от 9 етаж в столицата"}
{"url": "http://www.novinite.bg/articles/156844/Falstart-na-deloto-za-napadenieto-v-Shejnovo", "text": "Отсъствие на адвокат стана причина стартът на делото за нападението срещу д-р Албена Гагова да бъде отложен. За днес районният съд беше насрочил първо, разпоредително заседание по процеса. В съдебната зала стана ясно, че адвокатът на нападнатата лекарка отсъства. Подсъдим за нападението е Владимир Стоянов, който според обвинителния акт ударил лекарката в болницата \"Шейново\". Причината - искал плацентата на новороденото си дете, но д-р Гагова му отказала.", "date": "2018.02.21", "title": "Фалстарт на делото за нападението в \"Шейново\""}
{"url": "http://www.novinite.bg/articles/156845/Spipaha-nezakonna-klanica-kraj-Kardjali", "text": "Полицаи от Районно управление на МВР-Кърджали разкриха незаконна кланица в село Среднево. Това съобщиха от ОДМВР-Кърджали. При съвместна проверка вчера със специалисти от Областната дирекция по безопасност на храните в помещение, използвано от 49-годишен мъж, били открити 1237 кг месо. По първоначални данни в района са били изкупувани животни, които били разфасовани на място, а месото предназначено за продажба. След претърсването на помещението е образувано досъдебно производство по чл.350, ал.2 от Наказателния кодекс за нарушени правила при добива, преработката, съхранението или търговията с животни, с което могат да бъдат изложени на опасност животът и здравето на хората. Служителите от Областната дирекция по безопасност на храните са съставили акт по Закона за ветеринарномедицинската дейност. Месото е иззето. Работата по случая продължава", "date": "2018.02.21", "title": "Спипаха незаконна кланица край Кърджали"}
{"url": "http://www.novinite.bg/articles/156854/Dancho-Dyakov-stava-shef-na-NSO", "text": "Генерал-майор Данчо Дяков да е новият началник на Националната служба за охрана се съгласи правителството. По закон, президентът назначава шеф на НСО, но със съгласието на Министерския съвет.Дяков поема поста след Ангел Антонов, който подаде оставка в момент на прокурорска проверка срещу службата и беше назначен за почетен консул на България в Санкт Петербург.", "date": "2018.02.21", "title": "Данчо Дяков става шеф на НСО"}
{"url": "http://www.novinite.bg/articles/156848/Morbili-ubiva-sarbite", "text": "Заболяването морбили продължава да сее смърт в Сърбия, написа белградският в. Блиц. Изданието съобщава, че заразната болест е взела втора жертва в балканската страна. Първият летален изход бе обявен в края на миналата година. \"Последната жертва на инфекцията е лекарка от столична болница. 30-годишната жена е работила като ендокринолог и нейната професия не предполага преки контакти с болни\", допълва медията. \"По данни на здравните власти в Сърбия има 2280 регистрирани случая на морбили, а едва 30% от заразените са хоспитализирани\", пише още Блиц.", "date": "2018.02.21", "title": "Морбили убива сърбите"}
{"url": "http://www.novinite.bg/articles/156843/Napadnaha-policaj-v-Kardjali", "text": "Трима са задържани в РУ-Кърджали за опит за осуетяване на полицейска проверка и оказана съпротива срещу служителите на реда, съобщиха от пресцентъра на МВР. Инцидентът е станал снощи, около 21 часа, на ул. “Добруджа“ в областния център. Двама полицаи поискали документи за проверка на трима мъже на 42, 45 и 48 години. Освен че отказали за представят личните си карти, тримата се нахвърлили с ругатни и блъскали полицейските служители, изпълняващи задълженията си по охрана на обществения ред. Мъжете са задържани с полицейска мярка за 24 часа в полицейското управление. Образувано е досъдебно производство по чл.325, ал.2 от Наказателния кодекс за хулиганство, съпроводено със съпротива срещу орган на властта.", "date": "2018.02.21", "title": "Нападнаха полицай в Кърджали"}
{"url": "http://www.novinite.bg/articles/156860/Verijna-katastrofa-v-Germaniya", "text": "19 деца пострадаха при верижна катастрофа между няколко автомобила и училищен автобус в Германия, предаде БГНЕС.По първоначални данни катастрофата е станала, когато кола е излязла от странична улица на главния път и шофьорът ѝ не е видял идващия автобус.Автобусът превозвал около 40 деца за уроци по плуване, като ударил няколко автомобила и закачил светофар, след което се блъснал в стена.При катастрофата е счупено предното стъкло на автобуса..18 от децата са пътували в автобуса, а едно било ранено в един от другите автомобили.", "date": "2018.02.21", "title": "Верижна катастрофа в Германия"}
{"url": "http://www.novinite.bg/articles/156835/Prodaljava-akciyata-po-sabirane-na-stari-gumi-v-Sofiya", "text": "На 23.02, 24.02 и 25.02.2018 г. жителите на район „Сердика“ могат да изхвърлят стари автомобилни гуми на два стационарни пункта, които ще бъдат открити на следните адреси:- ул. „Струга“ на ъгъла с ул. „Княз Борис I\";- ул. „Мара Бунева“, кв. „Орландовци“, читалището „Райна Княгиня“. Инициативата по събирането на стари гуми от домакинствата е на Столична община, чрез Столичен инспекторат и районна администрация „Сердика“. Целта е да се намали възможността този вид отпадък да се изхвърля безразборно и да не се замърсява околната среда. До момента са събрани над 4500 стари гуми в райните \"Овча купел\", \"Младост\", \"Люлин\", \"Връбница\", \"Красна поляна\", \"Надежда\" и \"Искър\", предаде БГНЕС. Напомняме, че търговските обекти (автосервизи и пунктове за смяна на излезли от употреба гуми) са задължени да имат сключен договор с лицензирана фирма, на която да предават събраните гуми, както и отработените моторни масла. Всеки обект, който нарушава разпоредбите на законодателството, подлежи на санкция в размер от 1400 до 4000 лв. Събирането на стари автомобилни гуми ще продължи и в други райони на София.", "date": "2018.02.21", "title": "Продължава акцията по събиране на стари гуми в София"}
{"url": "http://www.novinite.bg/articles/156832/Dajd-a-na-zapad-i-snyag", "text": "Атмосферното налягане е по-ниско от средното за месеца и ще остане без съществена промяна.Днес ще преобладава облачно време, с превалявания предимно от дъжд. В сутрешните часове все още в Северозападна България и високите полета на Западна ът ще се примесва със сняг. Ще духа слаб, в Дунавската равнина и Източна България, до умерен вятър от изток-североизток. Максималните ще са предимно между 4° и 9°.В планините ще бъде облачно, със слаби валежи от сняг. Ще духа умерен до силен югоизточен вятър, по високите части - от югозапад. Максималната температура на височина 1200 метра ще е около 0°, на 2000 метра – около минус 4°По Черноморието ще бъде облачно, с превалявания от дъжд. Ще духа умерен вятър от изток-североизток. Максималните температури ще са 6°-7°. Температурата на морската вода е 7 - 8°. Вълнението на морето ще е 3 – 4 бала.На 21.02.2018 слънцето ще изгрее в 07:15 часа и ще залезе в 18:06 часа. Продължителност на деня 10:51 часа.На 21.02.2018 луната ще изгрее в 10:16 часа и ще залезе в 23:58 часа. Осветеност на диска в 0h UT 26 %. Фаза на луната: първа четвърт.", "date": "2018.02.21", "title": "Дъжд, а на запад и сняг"}
{"url": "http://www.novinite.bg/articles/156862/Koga-si-otiva-loshoto-vreme", "text": "През следващото денонощие времето ще се задържи почти без промяна. Ще бъде облачно, на много места с превалявания от дъжд, а в Северна България и планинските райони - от дъжд и сняг. Почти без валежи, в следобедните часове - и с разкъсвания на облачността, ще бъде времето над Югозападна България. Ще продължи да духа слаб, в Дунавската равнина и Източна България - умерен, североизточен вятър. Минимални температури: между 0 и 5 градуса, максимални - между 1 и 6 градуса; в югозападните райони - до 10-11 градуса, сочи прогнозата на НИМХ-БАН.Атмосферното налягане ще бъде по-ниско от средното за месеца и през деня ще се задържи почти без промяна.   Над Черноморието ще бъде облачно с превалявания от дъжд. Ще духа умерен североизточен вятър. Максималните температури ще бъдат 6-7 градуса. Температурата на морската вода е 7 градуса. Вълнението на морето ще бъде 3 бала.   В планините ще бъде облачно, на много места - с превалявания от сняг. Разкъсвания на облачността ще има над масивите от Югозападна България. Ще духа умерен югоизточен вятър, по най-високите върхове на Рила и Пирин - юг-югозападен, но през деня постепенно ще отслабне. Максималната температура на височина 1200 метра ще е около 1 градус, на 2000 метра - минус 2-минус 3 градуса. В петък и събота ще преобладава облачно време, почти без валежи. Вятърът ще бъде от изток-югоизток, слаб. Температурите ще останат без съществена промяна - минималните между минус 1 и 4 градуса, максималните - предимно между 2 и 7 градуса.През нощта срещу неделя отново ще започнат валежи.", "date": "2018.02.21", "title": "Kога си отива лошото време?"}
{"url": "http://www.novinite.bg/articles/156847/Osvobodiha-Jablyanov-ot-posta-mu", "text": "Мнозинството в парламента освободи Валери Жаблянов от \"БСП за България\" от поста заместник-председател на Народното събрание. Решението беше взето със 110 гласа \"за\" и 71 \"против\". ГЕРБ, \"Обединени патриоти\" и \"Воля\" гласуваха \"за\" оставката на Жаблянов, от \"БСП за България\" бяха \"против\", а ДПС не участваха в гласуването. Искането за предсрочно освобождаване на Жаблянов беше внесено от ГЕРБ и \"Обединени патриоти\".", "date": "2018.02.21", "title": "Освободиха  Жаблянов от поста му"}
{"url": "http://www.novinite.bg/articles/156841/Deteto-s-uvrejdane-padnalo-ot-3-tiya-etaj-oshte-e-v-tejko-sastoyanie", "text": ", остава в критично състояние. Младежът е с черепно-мозъчна травма и наранявания на гръдния кош, предаде Нова ТВ. Все още не е ясно дали той се е надвесил и е паднал случайно или умишлено е скочил, казва Георги Костов, началник на отдел в Агенцията за социално подпомагане в Мездра. \"Всичко прилича на нещастен случай. Самото дете не е показвало, че подобно нещо ще се случи. То не е проявявало насилие, нито е имало суицидни прояви\", коментира Капка Нецова от Агенцията. Това потвърдиха и служителите от самия дом за деца с увреждания.След случилото се, три болници в София са отказали да приемат пострадалото момче, научи NOVA. Причините са били различни - липса на готовност за приемане на пострадал с политравма, липса на свободни легла и липса на конкретен специалист. В момента момчето е настанено за лечение в университетската болница в Плевен, където вчера бе транспортирано от болницата във Враца. ", "date": "2018.02.21", "title": "Детето с увреждане, паднало от 3-тия етаж, още е в тежко състояние"}
{"url": "http://www.novinite.bg/articles/156864/Tereza-Mej-Grajdanite-na-ES-tryabva-da-ostanat-vav-Velikobritaniya", "text": "Британската министър-председателка Тереза Мей заяви днес, че иска всички граждани на Европейския съюз, които законно живеят във Великобритания, да останат след Брекзит през 2019 г. Тя обеща и модернизирана система за тяхното регистриране, за да могат да останат, предаде Ройтерс, цитирана от БГНЕС.\"Те имат огромен принос за нашата страна, затова искаме те и техните семейства да останат. Напълно ясно заявявам, че гражданите на ЕС, които живеят законно във Великобритания сега, ще могат да останат\", каза Мей пред парламента.\"Ще има цифрова система, която ще бъде модернизирана, благоприятна за потребителите и гарантираща, че този процес е колкото се може по-прост и лесен за хората\", заяви тя. ", "date": "2018.02.21", "title": "Тереза Мей: Гражданите на ЕС трябва да останат във Великобритания"}
{"url": "http://www.novinite.bg/articles/156852/Gotvyat-novosti-v-sofijskiya-gradski-transport", "text": "220нови електронни табла и видеонаблюдение по спирките ще бъдат част от подобренията за градският транспорт в София, обяви заместник-кметът по транспорт в Столична община Евгени Крусев пред Радио \"Фокус\".Целта е да се подобри чувствително качеството на услугата в София по най-натоварените направления.\"Ще бъдат рехабилитирани основни трасета като най-големият компонент по проекта \"Интегриран градски транспорт\" е реконструкцията и рехабилитацията на трамвайното трасе по бул. \"Цар Борис II\"“, маршрута на трамвай №5. Основната цел е да се постигне модернизирано трасе с изцяло нови нископодови, климатизирани трамвайни мотриси и скоростта на придвижване да се увеличи. Съответно хората да получат по-комфортна и по-конкурентноспособна услуга\", подчерта Евгени Крусев.Той допълни, че предстои и реконструкция на трамвайното трасе по ул. \"Каменоделска\", с която ще започнат ремонтите. В момента текат процедури по избор на изпълнител и се очаква строежите да започнат през лятото, уточни Евгени Крусев.По време на ремонтите ще се ползва заместващи автобусни линии.", "date": "2018.02.21", "title": "Готвят новости в софийския градски транспорт"}
{"url": "http://www.novinite.bg/articles/156850/Premierat-iska-poskapvane-na-sinyata-zona-v-stolicata", "text": "По-скъпа \"синя зона\" в центъра на София поиска премиерът Бойко Борисов на днешното правителствено заседание. Поводът са четири проекта, с които Столичната община ще обнови града и ще купи нови трамваи.„Вие трябва да почнете да мислите, едно време, аз катo бях кмет, най-младият тролей беше по-стар от мен”, каза премиерът.„Сега всичко е обновено, трябва да направите скъпа зона, защото трябва тези пари да отидат в места, където да свалим хората от автомобилите”, добави той.Столичният кмет Фандъкова заяви, че това ще помогне за една цялостна реконструкция и благоустройство на София. ", "date": "2018.02.21", "title": "Премиерът иска поскъпване на синята зона в столицата"}
{"url": "http://www.novinite.bg/articles/156840/Bez-jertvi-po-patishtata-prez-izminaloto-denonoshtie", "text": "17 тежки катастрофи са станали на територията на страната през изминалото денонощие, съобщиха от пресцентъра на МВР. При тях няма загинали. Ранени са 20 души. 4 тежки и 165 леки ПТП са станали на територията на София. При тях са ранени четирима души.", "date": "2018.02.21", "title": "Без жертви по пътищата през изминалото денонощие"}
{"url": "http://www.novinite.bg/articles/156866/Turciya-vavede-svoya-jandarmeriya-v-Afrin", "text": "В рамките на водената операция на турската армия „Маслинова клонка” в сирийския град Африн, Анкара въвежда в района екипи на специалните части на жандармерията и на специалните части на полицията, пише вестник „Джумхуриет”, цитиран от \"Фокус\".Задачата им е да водят специфични операции в населените места от типа овладяване и хегемония на „жилищен квартал”. За целта части на специалните жандармерийски и полицейски части вече са прехвърлени от вътрешността на Турция – провинциите Адъяман, Измир и Коджаели, в пограничните със Сирия турски градове, посочва още „Джумхуриет”.  ", "date": "2018.02.21", "title": "Турция въведе своя жандармерия в Африн"}
{"url": "http://www.novinite.bg/articles/156842/Bez-po-skapi-hrani-za-Velikden", "text": "Добра новина за българите за Великден. Според експерт трапезата за най-големия християнски празник тази година няма да поскъпва. „Абсолютно не очаквам цените да се повишат спекулативно около Великден“, заяви пред БНТ председателят на Държавната комисия по стоковите борси и тържищата Владимир Иванов.Той отбеляза, че в момента се наблюдават леки колебания в цените на едро на зеленчуците, но обясни, че това е съвсем нормално, тъй като такъв сезонът. „Плодовете в момента са \"нагоре\", тъй като излизат от сезон. Влизат зеленчуците, те ще влязат \"в сезон\", още не са и затова сме свидетели на ценови сезонни колебания“ обясни още Иванов.Експертът отбеляза, че по отношение на основните хранителни продукти сме свидетели на абсолютно балансиран пазар, високо конкурентен, с превес на предлагането. „При захарта, олиото, ориза и варивата цените са стабилни и това е тенденция за последните 7 години, не от вчера или онзи ден“, коментира Иванов.", "date": "2018.02.21", "title": "Без по-скъпи храни за Великден"}
{"url": "http://www.novinite.bg/articles/156855/Polsha-otkriva-pochetno-konsulstvo-v-Nesebar", "text": "Правителството даде съгласие Полша да открие почетно консулство в Несебър с консулски окръг, обхващащ територията на общините Бургас, Варна и Добрич, съобщи пресслужбата на кабинета. За почетен консул е предложена Лидия Барбара Пиетшик-Вангелова, предаде БНТ.Пиетшик-Вангелова има професионален опит в областта на международната търговия. От 2004 г. тя е ръководител на Полското културно-образователно дружество \"Владислав Варненчик\" /отдел Бургас/. Удостоявана е с наградата \"Бене Мерито\" на министъра на външните работи на Полша и със Златен кръст за заслуги от президента на Полша.Откриването на почетното консулство ще допринесе за стимулирането на българско-полските отношения, които през последните години се развиват динамично във всички сфери на обществения живот.", "date": "2018.02.21", "title": "Полша открива почетно консулство в Несебър"}
