{"url": "https://www.novinite.bg/articles/162505/Lyatoto-se-zavrashta", "text": "Наближава месец август, а с него и лятото се завръща.Топлото време, типично за сезона, ще се усещи много скоро, коментира в сутрешния блок на Нова телевизия синоптикът Вяра Рафаелова.„Има известно , но все още ще трябва да изчакаме до 2 август. Дотогава всеки ден има условия за краткотрайни валежи с гръмотевици”, посочи тя.По думите й между 3 и 8 август ще преобладава слънчево време, а около средата на месеца се очакват температури до 35 градуса. За август не се очаква максималната температура да е до абсолютния максимум.Стойностите ще бъдат типични за този период от годината. Не се очакват и нови порои през месеца. „Температурите на морската вода през последните 10 години се повишава. Вчера в Ахтопол беше измерена 27,4 градуса. Във Варна тя е 25 градуса, а по цялото крайбрежие между 24 и 27 градуса. Тя ще остане висока до средата на август. Вълнението на морската вода е един бал”, допълни синоптикът.", "date": "2018.07.29", "title": "Лятото се завръща"}
{"url": "https://www.novinite.bg/articles/162497/Poveche-ot-1300-ogneborci-se-boryat-s-pojarite-v-Kaliforniya", "text": "Горските пожари в Северна Калифорния убиха шест души, включително две деца и тяхната прабаба, и принудиха повече от 38 000 души да напуснат домовете си, предаде BBC.В неизвесност са 17 души.Пожарникарите се борят със стихията, като досега са овладяли само 5% от площта. Хиляди домове са застрашени.Горският пожар започна преди няколко дни, след като автомобил се запали. Той е причната за изгарянето на  над 60 000 хектара земя - площ, по-голяма от град Сан Франциско.Със стихията се борят повече от 1300 огнеборци. Тя вече унищожи 500 сгради, превърна в пепел огромни площи, предизвика затварянето на пътища, а поради климата и бързото напредване на огъня, щатският губернатор обяви бедствено положение и поиска помощ от федералното правителство.Малко след започването пожара беше задържан 32-годишен мъж, Брандън Макглоувър, който е заподозрян за подпалването на девет пожара югозападно от община Ривърсайд. В петък му бяха повдигнати обвинения в подпалвачество, които той отхвърля.От лумването на пожара повече от 3 400 пожарникари бяха ангажирани  - но местната пожарна служба предупреди, че горещото, сухо време прогнозира, че ситуацията може да се влоши.", "date": "2018.07.29", "title": "Повече от 1300 огнеборци се борят с пожарите в Калифорния"}
{"url": "https://www.novinite.bg/articles/162506/Erdogan-zaplashi-SASht-sas-zagubata-na-sayuznik-v-liceto-na-Turciya-0", "text": "САЩ могат да загубят своя добър съюзник, ако Вашингтон не промени отношението си към Анкара. Това съобщи турският президент Реджеп Ердоган по турската телевизия НТВ, цитиран от ТАСС.\"Ние не сме вързани за САЩ, те не трябва да забравят, че ако не променят отношението си, ще загубят силен и искрен съюзник в лицето наТурция,\" каза Ердоган.  Така той коментира изявленията на Вашингтон относно случая на американския пастор Андрю Брансън.Тръмп заплаши Турция със \"значителни санкции\" заради продължителното задържане на американския пастор Андрю Брансън, който е обвиняван за връзки с ФЕТО.Според турските власти Брансън, който оглавява малка протестантска църква в Измир, и който беше един от първите осъдени американци след опита за държавен преврат в Турция през 2016-а година, има връзки с групировката, която е заподозряна в извършване на опита за преврат.Говорителят на Белия дом Сара Сандърс заяви, че САЩ няма да наложи санкции срещу Турция, ако Брънсън бъде освободен. Тръмп заяви, че очаква пасторът да се завърне в САЩ и заплаши Турция със санкции, ако това не се случи. Подобна позиция изрази и вицепрезидентът Майкъл Пенс.В същото време турският външен министър, по време на телефонен разговор с американския държавен секретар Майкъл Помпео в петък, заяви, че Турция \"няма да се поклони пред заплахите на никого, а върховенството на закона се отнася за всички без изключение“.", "date": "2018.07.29", "title": "Ердоган заплаши САЩ със загубата на съюзник в лицето на Турция 0"}
{"url": "https://www.novinite.bg/articles/162499/Dajdovete-namaliha-rekoltata-ot-pshenica-s-1-milion-ton", "text": "За разлика от миналата година, когато фермерите получиха богата реколта с изключително високо качество, след обилните дъждове това лято пшеницата става повече за фураж. Хлебното зърно в някои региони е едва 20-30 процента от прибраната реколта.Това показва обобщената справка на Националната асоциация на зърнопроизводителите в края на жътвата.Неофициално се предвижда реколтата от пшеница този сезон да се движи около 5 - 5,5 млн. дка при 6,2 млн. тона през 2017 година, пише sinor.bg.Колкото до другите две есенни култури - там ситуацията е малко по-добра - тъй като ечемикът беше прибран основно преди големите валежи, затова и добивите там са доста над очакваното. В Добричко например от декар са ожънати по 600 кг, повече от прибраната пшеница, което е необичайно, коментират фермери.В по-голямата част от страната кампанията вече е приключила, като само в единични области поради климатичните условия остава да бъдат прибрани между 20 и 30 на сто от пшеничените полета. След последните градушки и бури в Старозагорско загубите за стопаните са огромни, тъй като жътвата не беше приключила и на големи площи реколтата е напълно унищожена.Големият проблем тази година е покълването на зърното на самия клас, което автоматично влошава качеството и го прави фуражно. Този проблем отчитат в повечето областта на страната.Подобно е положението и в Добруджа. Около Добрич и Генерал Тошево очакваните добиви са много под обичайните - между 480 и 580 кг от декар за първата област и 500 кг - във втората община.И в Южна България добивите масово са под 480 кг от декар, единици са фермерите с добра реколта.", "date": "2018.07.29", "title": "Дъждовете намалиха реколтата от пшеница с 1 милион тон"}
{"url": "https://www.novinite.bg/articles/162511/Celiyat-pokriv-na-Carskite-konyushni-e-izgoryal-ima-podozreniya-za-umishlen-palej", "text": "Пожар избухна тази сутрин към 3:15 ч в т.нар. \"Царски конюшни\" на бул. \"Дондуков\" в столицата. Няма пострадали. Все още не се знаят причините за пожара и дали той е бил умишлен. Изгорял е покривът на постройките, наводнени са офиси в съседство, заради гасенето на пламъците. Пожарът е потушен за няколко часа. Към момента огнеборците продължават да пускат струи вода, за да не се възпламени отново сградата, а до довечера в близост ще има дежурна пожарна кола. Съвсем близо до изгорялата сграда е Първа английска гимназия. Кметът на район Оборище заяви, ще се направи оглед на изгорелия таван, за да не би да паднат останки отгоре, когато учениците тръгнат на училище. Причините за пожара на този етап не са ясни, не се знае дали той е умишлен. Очевидците го свързват с делата, които се точат за продажбата на \"Царските конюшни\". Именно заради тази сделка, бившият областен управител на София Веселин Пенев и оценителката Юлия Цекова са обвинени за продажбата на имота на ниска цена.", "date": "2018.07.29", "title": "Целият покрив на \"Царските конюшни\" е изгорял, има подозрения за умишлен палеж"}
{"url": "https://www.novinite.bg/articles/162508/Srabskite-advokati-spirat-rabota-za-edna-sedmica-v-pamet-na-ubitiya-Ognyanovich", "text": "Адвокатите в Сърбия от утре спират напълно работа за една седмица заради убийството на техния колега, известния адвокат по наказателно право Драгослав Миша Огнянович. Той беше застрелян снощи на прага на дома си в квартал Нови Белград. 26-годишният син на адвоката, който е бил до него, е ранен в ръката. С решението си да спрат работа адвокатите искат да изпратят ясно послание за единство на професията и да изразят твърда решимост да не се примиряват с такива случаи, съобщи адвокатската камара. Оттам обявиха и че отпускат парична награда за гражданите, които дадат на прокуратурата достоверна информация, която да доведе до повдигане на обвинение против извършителите и поръчителите на убийството. Огнянович беше част от юридическия екип, защитавал бившия югославски президент Слободан Милошевич в Международния трибунал за бивша Югославия в Хага. Сръбски медии отбелязват, че той е защитавал много клиенти, извършили тежки престъпления, а в последните години представляваше един от водачите на престъпен клан, Лука Бойович, който в Сърбия беше оправдан по всички обвинения, а в Испания излежава присъда за неразрешено притежание на арсенал оръжия. Представлявал е и майката на Лука Бойович, която миналата година беше задържана в Черна гора, както и Джордже Прелич, един от водачите на футболния клуб \"Партизан\", осъден за убийството на френски гражданин от футболни хулигани след мач в Белград. В. \"Блиц\" съобщава, че в последните няколко месеца в Белград са убити няколко приятели на Бойович. По сведения на вестника това е свързано с войната между престъпни кланове, занимаващи се с разпространение на наркотици. Допуска се, че адвокатът може да е станал жертва на такава конфронтация.", "date": "2018.07.29", "title": "Сръбските адвокати спират работа за една седмица в памет на убития Огнянович"}
{"url": "https://www.novinite.bg/articles/162507/Predotvratiha-zastroyavaneto-na-zelena-plosht-v-Mladost", "text": "Зелената площ в софийския квартал \"Младост\", на която се планираше строеж, ще бъде запазена и ще остане непокътната. Това става ясно от доклад до Столичният общински съвет внесен от трима общински съветници - инж. Симеон Славчев, съпредседател на \"Политическа група 5\", Карлос Контрера от \"Патриоти за София - ВМРО и Атака\" и Йордан Господинов от ГЕРБ. Докладът е внесен в петък (20 юли т. г.) и влиза за решение в СОС в четвъртък, 26 юли т. г.Теренът е 1 693,00 кв.м. и се намира в \"Младост 1\", на \"Цариградско шосе\", където според действащия Подробният устройствен план - план за регулация и застрояване /ПУП-ПРЗ/ е разрешено строителството на сгради до 20 етажа. За да се реши проблемът въпросният имот ще бъде дарен на СО, а СО ще дари на дружеството собственик друг имот в \"Младост 4\".През февруари 2017-a година в район \"Младост\" са постъпили жалби на живеещите в близост до зелената площ граждани, адресирани до кмета на Столична община и главния архитект на Столична община. С тях домоуправителите на блоковете и гражданите посочват, че към момента имотът представлява празно незастроенo място, коeто се използва като озеленена площ. Те са категорично против отнемането на това пространство. Към жалбите има и приложена подписка с над 100 граждани против застрояването на имота.", "date": "2018.07.29", "title": "Предотвратиха застрояването на зелена площ в „Младост”"}
{"url": "https://www.novinite.bg/articles/162500/Ostava-tejko-sastoyanieto-na-momcheto-namushkano-ot-svoj-vrastnik", "text": "Тежко остава състоянието на 16-годишното момче, което беше нападнато с нож от свой съученик преди в четвъртък. Християн е с прободни рани в корема и шията.15-годишният нападател от смесен брак остава в ареста. Даниал Бейкверди е обвинен в опит за убийство. Той е задържан за 72 часа и вече е изразил съжаление за стореното.Обяснил постъпката си с това, че бил тормозен в продължение на една година основно в интернет.Както е планирано, в неделя съдът ще решава каква мярка за неотклонение да му бъде наложена.", "date": "2018.07.29", "title": "Остава тежко състоянието на момчето, намушкано от свой връстник"}
{"url": "https://www.novinite.bg/articles/162501/Promenyat-dvijenieto-v-Sofiya", "text": "Въвежда се временна организация на движението във връзка с провеждането на Еко рали.Това съобщиха от пресцентъра наЗабраняват се престоят и паркирането на пътни превозни средства както следва:- От 15.00 часа до 21.00 часа днес на паркинга на пл. „Княз Александър I“ - 30 паркоместа.", "date": "2018.07.29", "title": "Променят движението в София"}
{"url": "https://www.novinite.bg/articles/162498/Silno-zemetresenie-raztarsi-Indoneziya-ima-zaginali-i-raneni", "text": "Земетресение с магнитуд 6,4 по Рихтер разтърси популярния индонезийски остров Ломбок, съобщи индонезийската служба за справяне с бедствията цитирана от CNN.Трусът отне живота на 10 души и рани поне 40.Земетресението разруши десетки сгради и се усети в по-широка област, включително в Бали, където за момента няма информация за загинали или ранени.Трусът причини голямо свлачище в планината Ринджани.Земетресението е станало около 5:45 часа в неделя местно време на дълбочина от 7,5 километра, според Геологическа топографска служба на САЩВластите още проучват последиците от земетресението.Засечени са 66 вторични труса, един от които – 5,7 по Рихтер.", "date": "2018.07.29", "title": "Силно земетресение разтърси Индонезия, има загинали и ранени"}
{"url": "https://www.novinite.bg/articles/162502/Blizo-1200-migranti-byaha-spaseni-ot-ispanskite-vlasti-v-ramkite-na-dva-dni-0", "text": "Повече от 1200 мигранти са спасени в близост до испанския бряг за последните два дни. Това съобщи испанският външен министър Фернандо Гранде-Марласка, цитиран от Агенция \"Фокус\".Той призова ЕС да намери решение на кризата с нелегалната миграция. Министърът е посетил югозападния район Кадис, за да инспектира лично как полицията и Червеният кръст се справят със ситуацията по отношение на мигрантите.Рано сутринта в събота бреговата охрана е спасила 334 мигранти от 17 лодки, а в петък са спасени 888 души.Повече от 19 580 мигранти са достигнали испанските брегове от началото на 2018-а година по данни на Международната организация по миграция.", "date": "2018.07.29", "title": "Близо 1200 мигранти бяха спасени от испанските власти в рамките на два дни 0"}
{"url": "https://www.novinite.bg/articles/162504/Martva-riba-izpluva-kraj-Bachkovo", "text": "Поредният случай на мъртва риба. Този път е изплувала край Бачково.Информацията за замърсяване е получена на телефон 112.Сигналът се проверява от Регионалната инспекция по  и водите в Пловдив.Експертите ще обходят участъка от река Чепеларска. За да разберат приничите за проблема, специалистите ще вземат проби от водата.Резултатите ще бъдат допълнително оповестени.", "date": "2018.07.29", "title": "Мъртва риба изплува край Бачково"}
{"url": "https://www.novinite.bg/articles/162496/Dnes-shte-bade-predimno-slanchevo", "text": "Днес преди обяд над по-голямата част от страната ще бъде предимно слънчево, но през деня отново ще се развива купеста и купесто-дъждовна облачност. Преди обяд главно над централните райони, а в следобедните часове и преди полунощ в почти цялата страна и ще има краткотрайни, в отделни райони интензивни валежи, придружени и с гръмотевици. Ще има условия и за градушки. Максималните температури ще са между 28° и 33°, в София - около 28°. В планините ще се развива купесто-дъждовна облачност и ще има краткотрайни валежи с гръмотевици. Ще духа слаб север-северозападен вятър. Максимална температура на височина 1200 метра около 21°, на 2000 метра – около 16°.Над Черноморието ще бъде предимно слънчево, но в следобедните часове и до полунощ отново ще се има краткотрайни валежи придружени с гръмотевици. Вятърът ще е слаб, от север-североизток. Максимални температури: 28°-29°. Температурата на морската вода е 25°-27°. Вълнението на морето ще бъде 1-2 бала.", "date": "2018.07.29", "title": "Днес ще бъде предимно слънчево"}
{"url": "https://www.novinite.bg/articles/162510/Fandakova-Shte-zadaljim-sobstvenika-na-Carskite-konyushni-da-vazstanovi-sgradata", "text": "Кметът на София Йорданка Фандъкова сформира експертна комисия от \"Направление архитектура и градоустройство\" на Столична община и от район \"Оборище\", която да оцени щетите на опожарената сграда на \"Царските конюшни\" и да задължи собственика да я възстанови в автентичния й вид, съобщиха от пресцентъра на общината. От там припомнят, че с приетия през 2015 г. Подробен устройствен план за местност \"Център - Зона А\" Столичната община запазва сградите на \"Царските конюшни\", защото при изработването на плана установява, че сградите притежават висока историческа стойност, въпреки че нямат статут на Паметник на културата. В специфичните правила и норми, които са неразделна част от плана, е записано, че \"в кв. 532 не се допуска пристрояване, надстрояване и ново строителство\". Единствено допустими са дейности по консерванция и реставрация на сградите в комплекса. Това е и причината главният архитект на Столична община през май 2017 г. да откаже издаването на виза за високо строителство, поискано от собственика. През февруари тази година кметът на София е поискала от Министерство на културата сградите на \"Царските конюшни\" да бъдат обявени за паметник на културата с най-високата степен на защита \"От национално значение\". Със същото писмо е поискан статут и за къща на ул. \"Хан Крум\", както и възстановяване на свален статут на още три сгради - на ул. \"Шести септември\", на бул. \"Васил Левски\" и на бул. \"Цариградско шосе\".", "date": "2018.07.29", "title": "Фандъкова: Ще задължим собственика на \"Царските конюшни\" да възстанови сградата"}
{"url": "https://www.novinite.bg/articles/162503/Lyatna-akademiya-za-deca-i-uchenici-otvarya-vrati-v-Sofiya-0", "text": "Деветото издание на Лятна академия за деца и ученици към Националната художествена академия ще бъде открито с хепънинг  „Летящите хора“, на първи август, пред галерия Академия.Лятната детска академия е дългосрочен образователен проект на НХА, организиран от Фондация Св. Пимен Зографски. Проектът е предназначен за деца и ученици от 6 до 15-годишна възраст. Всеки делничен ден през целия месец август, от 9:00 до 18:00 часа, в ателиетата на НХА, най- младите художници ще имат възможност да се докоснат до атмосферата на вече 120 годишната Художествена академия. Да творят с различни живописни, графични и пластични материали и в разнообразни приложни, и кавалетни техники. Ще могат да експериментират и да се забавляват заедно със студентите – бакалаври и магистри, от различни специалности на Академията, които са придобили и втора специалност „Теория и практика на художественото образование“.Програмата на Лятната академия включва занимания по живопис, скулптура и графика, създаване на авторски книжки, изработване на кукли и сувенири занимания по калиграфия, керамика, текстил, мода и други. Ще бъдат организирани посещения на галерии и музеи, и участие в работилници с демонстрации на гостуващи артисти. За първа година ще има специални уроци по История на изкуството в модул „Експедиция: изкуството на Европа“.В модул „Заедно“, безвъзмездно ще бъдат приобщени деца в неравностойно положение. За тях Академията осигурява квалифицирани специалисти от магистърска програма „Арт-терапия“.Лятната академия ще завърши с изложба в галерия „Академия“. Експозицията с мото „Рисунки и писма от покрива“ ще включва най-добрите постижения през творческия август.На финалния хепънинг, посветен на Световния ден на мира, малките академици ще дефилират в Ревю с техни авторски костюми, ще получат дипломи за участие, подаръци, лакомства и ще пуснат „Летяща инсталация“ с послания за мир.", "date": "2018.07.29", "title": "Лятна академия за деца и ученици отваря врати в София 0"}
{"url": "https://www.novinite.bg/articles/162512/Rusensko-selo-e-pod-trevoga-sled-signal-za-trupove-na-ovce-kraj-vodoem", "text": "Трупове на овце са били открити край водоем до русенското село Караманово. Собственикът им ги заровил без да уведоми никого за това. Случаят предизвика проверки на Агенцията по безопасност на храните, Регионалната инспекция по околната среда и водите, Басейнова дирекция и Здравната инспекция. Институциите настояват умрелите животни да бъдат преместени. Преди 20-ина дни Димитър Анчев изпуснал част от стадото си в неожъната нива край Караманово, където овцете се напасли със зелено жито. Още на следващия ден обаче 46 от тях умрели. В суматохата Анчев заровил десетина в дерето до селото, а другата част успял да запази. Жители на Караманово обаче се опасяват от пламване на зараза. Кметът на селото Бисер Блажев обаче гарантира, че няма място за притеснение и че е взел необходимите мерки. Бисер Блажев, кмет на с. Караманово: Според мен няма опасност. Водата тече извън селото 3-4 км, влива се в река Студена. Около животните, където са заровени, съм нахвърлял специални хапчета, които са със забавено действие и постоянно се дезинфекцира водата, която е отстрани. Няколко институции вече проверяват случая, като са констатирани редица нарушения, но най-обезпокояващ е фактът, че животните са изхвърлени на нерегламентирано място. Д-р Георги Дяков, директор на Областна дирекция по безопасност на храните – Русе: Бил е съставен акт на г-н Анчев по Закона за ветеринарномедицинската дейност за извършените нарушения. Собственикът на умрелите животни има срок до 2 седмици да ги изрови и да осигури превозването им до екарисаж, където те да бъдат изгорени.", "date": "2018.07.29", "title": "Русенско село е под тревога след сигнал за трупове на овце край водоем"}
{"url": "https://www.novinite.bg/articles/162509/Planinski-spasiteli-pomognaha-na-postradal-turist-v-Rila", "text": "Планински спасители от Благоевград помогнаха на пострадал турист в района на Мечи връх в Рила, съобщи началникът на ПСС в Благоевград Георги Ботев. Сигналът е подаден около 8.50 ч тази сутрин. Турист от група от Петрич се подхлъзва и пада върху камък заедно с раницата си, вследствие на което получава фрактура на раменната става. Планинските спасители от дежурния екип в ски-центъра се отзовават на сигнала и оказват първа помощ на пострадалия с подръчни материали. Тъй като не можел да стигне сам до Благоевград, спасителите го транспортирали до Спешен център. Групата от 10-12 души е правила преход от хижа \"Рибните езера\" към \"Семково\" и след това към хижа \"Македония\" с крайна цел ски-център \"Картала\". Георги Ботев, ПСС - Благоевград: Сутрин температурата над 2000 м надморска височина е около 2 градуса. Препоръчваме на хората, които излизат в тази зона, да носят топли дрехи, дъждобрани и туристически обувки с добър грайфер, времето не е благоприятно за туристически преходи. В района има много чужди туристи, които берат гъби, без да се съобразяват дали са отровни или ядливи, което крие допълнителна опасност. В буферната зона на резерват \"Парангалица\" има над 100 вида гъби, но повечето от тях са отровни.", "date": "2018.07.29", "title": "Планински спасители помогнаха на пострадал турист в Рила"}
