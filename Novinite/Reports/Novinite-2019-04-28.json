{"url": "https://www.novinite.bg/articles/174788/Ot-5-do-25-gradusa-drugata-sedmica", "text": "Утре облачността ще е по-често значителна, предимно висока. По-голяма вероятност за гръмотевични бури има в Източна България и Стара планина. Максималните температури ще са между 20 и 25 градуса, прогнозира НИМХ.Във вторник от запад на изток ще превали, на места с гръмотевици; по-интензивни ще са явленията в Централна Северна България. Със запад-северозападен вятър температурите ще започнат да се понижават, но в югоизточните райони, където вятърът ще се запази от юг-югозапад ще останат високи.През следващите три дни облачността ще е променлива, ще има и краткотрайни валежи, но на малко места и предимно слаби. Вятърът в страната ще е от запад-северозапад, предимно умерен, в сряда в Дунавската равнина и временно силен, повече западен. Преобладаващите минимални температури ще са между 5 и 10 градуса, максималните – между 20 и 25, с градус-два по-ниски в четвъртък.В събота и неделя вятърът от северозапад ще се усили. На повече места от запад на изток ще превали, в следобедните часове и ще прегърми. Температурите слабо ще се понижат.", "date": "2019.04.28", "title": "От 5 до 25 градуса другата седмица"}
{"url": "https://www.novinite.bg/articles/174789/Stotici-hilyadi-patnici-ostavat-na-zemyata-zaradi-stachkata-na-SAS", "text": "Скандинавските авиолинии САС обявиха, че отменят над 1200 полета в понеделник и вторник заради стачка на пилотите си в Дания, Норвегия и Швеция, която вече засегна стотици хиляди пътници, съобщава Ройтерс.Пилотите настояват за компенсации за орязването на заплатите си и загубата на част от социалните си придобивки - мерки, предприети през 2012 г. заради лошото финансово състояние на авиокомпанията по това време.Стачката на летците започна в петък и за три дни засегна около 70% от полетите и наруши плановете на 170 000 души. Авиокомпанията предложи да компенсира с алтернативни полети пътниците, които искат да се приберат по-бързо у дома. Някои от пътниците обаче се оплакаха в социалните мрежи, че не могат да се свържат с авиопревозвача за информация за отменените си полети.САС, който е съвместно притежание на шведското и датското правителство, заяви, че е готов да поднови преговорите с пилотите, но предупреди – ако изпълни всичките им искания, то това ще има тежки финансови последици за компанията.", "date": "2019.04.28", "title": "Стотици хиляди пътници остават на земята заради стачката на SAS"}
{"url": "https://www.novinite.bg/articles/174769/Promenliva-oblachnost-s-valeji-samo-na-otdelni-mesta", "text": "Днес облачността ще е променлива и над по-голямата част от страната ще е почти без валежи. По-значителна купесто-дъждовна облачност с превалявания от дъжд, придружени с гръмотевици ще има на места в югоизточните райони и планините. Вятърът ще е умерен, в Дунавската равнина и временно силен, след обяд ще отслабва. Минимални температури между 8 и 13 градуса, максимални между 19 и 24, по Черноморието 17-21, сочи прогнозата на НИМХ.Атмосферното налягане след преминаването на студения атмосферен фронт временно ще се повиши, но през деня ще е по-ниско от средното за април.Над планините ще има променлива облачност, значителна в следобедните часове, когато на места ще превали и прегърми. Ще духа умерен запад-северозападен вятър. Максимална температура на височина 1200 метра около 12 градуса, на 2000 метра - около 5.Над Черноморието ще има променлива облачност, значителна над южните райони, където ще превали. Ще духа слаб западен вятър. Максимални температури на въздуха - 16-21 градуса. Температурата на морската вода ще е 13-14. Вълнението на морето ще бъде 2 бала.", "date": "2019.04.28", "title": "Променлива облачност с валежи само на отделни места"}
{"url": "https://www.novinite.bg/articles/174773/Desetki-hilyadi-svetkavici-na-Velika-Sabota", "text": "Великденските празници започнаха с драматично време на много места в западна и централна България. Сателитните снимки са запечатали ясно изразеният студен фронт, който премина над страната. Заради високите приземни температури наблюдавахме мощна купестодъждовна облачност с бурна гръмотевична активност, предаде Нова ТВ.Статистиката показва, че за последните 24 часа в Югоизтона Европа са регистрирани над 66 хиляди мълнии, като една голяма част от тях - именно над нашата страна. Валежите бяха кратки, но на места интензивни с количества до 20 литра на квадратен метър. ", "date": "2019.04.28", "title": "Десетки хиляди светкавици на Велика Събота"}
{"url": "https://www.novinite.bg/articles/174785/Papa-Francisk-s-500-hil-darenie-za-migrantite-zapatili-se-kam-SASht", "text": "Папа Франциск дари половин милион долара, за да помогне на мигрантите в Мексико, опитващи се да пресекат границата със САЩ, съобщи Ватиканът, цитиран от Би Би Си, предадоха БГНЕС и БНТ. Парите идват от специален фонд, който управлява средствата, събрани от дарения в католическите църкви по целия свят, уточняват от Светия престол.В изявление на Ватикана се посочва, че жизнено необходимата за мигрантите помощ се отпуска след широко отразената в медиите и все по-задълбочаваща се криза.По-рано папа Франциск остро разкритикува американския президент Доналд Тръмп за плановете му да изгради стена по американо-мексиканската граница, за да спре огромния наплив от мигранти.САЩ продължават с натиска срещу Мексико – да спре така наречените мигрантски кервани с хора от Централна Америка да се придвижват на север в търсене на убежище и по-добър живот.", "date": "2019.04.28", "title": "Папа Франциск с $500 хил. дарение за мигрантите, запътили се към САЩ"}
{"url": "https://www.novinite.bg/articles/174787/Harvatite-iskat-za-e-pensionirat-po-rano", "text": "Хърватските синдикати започнаха подписка за референдум за намаляване на възрастта за пенсиониране от 67 на 65 години, предаде БНТ, позовавайки се на БГНЕС.През декември парламентът в Загреб одобри правителствено предложение за увеличаване на възрастта за пенсиониране до 67 години до 2033 г. и намаляване на пенсиите на хората, които се пенсионират преждевременно.По силата на новия закон, който влезе в сила на 1 януари 2019 г., ще има намаление на пенсиите с 3,6% за всяка година на ранно пенсиониране.Синдикатите обаче искат орязване с до 2,4%. Инициатива, наречена \"67 е твърде много\", смята, че бюджетът разполага с достатъчно средства за пенсии, но те не са справедливо разпределени.", "date": "2019.04.28", "title": "Хърватите искат за е пенсионират по-рано"}
{"url": "https://www.novinite.bg/articles/174768/Hristos-Voskrese", "text": "Христос Воскресе! Православните християни отбелязват Великден, денят на най-голямото чудо – възкресението на Божия син Исус Христос.Празник на празниците! Чудо на чудесата! Светлина на светлините! Радост, която изпълва сърцата на християните с неизказан възторг, защото Христос възкръсна! Празнува целият свят, видим и невидим!.Православните църкви пеят: Началникът на живота победи смъртта, защото Той е истински Бог и Господ, Изкупител и Спасител. Човешката Му плът, положена в гроба, е съединена с Бог Слово в една ипостас неслитно, неизменно, неразделно и неразлъчно. Смъртта е безсилна да удържи в своя власт тялото и душата Христови, свързани в ипостасно единство с Извора на живота, Който по Своята Божествена същност е Възкресение и Живот.След Възкресението Си Спасителят до деня на Своето Възнесение многократно се явявал на учениците Си - утвърждавал вярата им \"с много верни доказателства\", говорел им и за Царството Божие с обещанието, че не след много дни ще бъдат кръстени с Дух Свети.Христовото Възкресение открива пътя към личното спасение на всеки християнин. Следвайки с непрестанни усилия своя жизнен път, във Христа и чрез Христа повярвалият достига възкресение и живот вечен, умира със Христа с убедеността, че и с Него ще живее. Делото на спасението се приема радостно и доброволно като свободно избран подвиг и стремеж към съвършенство.Великден е третият ден след разпъването на Христос на кръста и неговата смърт. Тогава Мария Магдалена, заедно с още 2 жени, отишла до гроба, където е положено тялото му, за да го почистят и да го намажат с благовонни масла. Когат пристигнали обаче видели, че камъкът пред гробницата е отместен, а тялото на Спасителя го няма. Първоначално те помислили, че е откраднато, но ангел им се явил и им казал, че него го няма, заото е възкръснал от мъртвите.Обичаят за Великден да се боядисват яйца и да се подаряват на близки хора произлиза от онези времена. Мария Магдалена подарила на император Тиберий, когато отишла в Рим, за да проповядва Евангелието, с думите \"Христос Возкресе!\". Тогава той отговорил, че това е невъзможно, както не е възможно и яйцето да стане червено. След което то веднага се оцветило в червено. От този момент християните започнали да украсяват яйца за Великден.Освен това Великден е двоен празник за всички, които носят името Величко, Велико, Велика, Величка, Вела, Велко, Велчо, Вельо, Велка и техните производни.", "date": "2019.04.28", "title": "Христос Воскресе!"}
{"url": "https://www.novinite.bg/articles/174770/Na-Vazkresenie-Radev-pojela-na-balgarite-zdrave-vyara-v-sobstvenite-sili-i-lyubov-kam-blijniya", "text": "Президентът Румен Радев поздравява православните християни с Възкресение Христово.„В днешния празничен ден да си пожелаем здраве, повече вяра в собствените сили и любов към ближния. Нека не забравяме, че мирът и благоденствието са плод на общите ни усилия“, заявява държавният глава.Президентът Радев присъства снощи на празничното богослужение за Възкресение Христово в храм-паметника „Св. Александър Невски“, където беше донесен Благодатният огън. Службата беше оглавена от Негово Светейшество Българският патриарх Неофит.", "date": "2019.04.28", "title": "На Възкресение Радев пожела на българите здраве, вяра в собствените сили и любов към ближния"}
{"url": "https://www.novinite.bg/articles/174778/Carkvata-ni-zove-za-edinstvo-vav-vyarata", "text": "Българският патриарх Неофит оглави богослужението за т. нар. Второ Възкресение Христово в митрополитската катедрала “Св. Неделя”, предаде БГНЕС.Мелнишкият епископ Герасим поздрави с „Христос Воскресе!” събралите се миряни в храма. „Мир и светлина в душите и сърцата, единство във вярата и в надеждата, защото едно тяло сме всички ние и към една надежда сме призвани, надежда за вечен живот, подчерта епископ Герасим. Той завърши синодалното пасхално послание за Възкресение Христово с думите: Благодатта и мирът на възкръсналия Господ Иисус Христос да бъдат с всички нас!”.Според църковния типик, в този ден предиобeд се отслужва празнична пасхална вечерня за т. нар. “Второ Възкресение”. Нарича се “второ”, тъй като за втори път след полунощ звучи евангелският текст, благовествуващ за възкръсналия Христос. На това тържествено богослужение евангелието се повтаря на различни езици, като смисълът е словото Божие и вестта за възкръсналия Христос да достигнат до всички народи, до цялото човечество.Това е периодът, в който започва Светлата седмица, която продължава до Томина неделя.  ", "date": "2019.04.28", "title": "Църквата ни зове за единство във вярата"}
{"url": "https://www.novinite.bg/articles/174771/Dneven-horoskop-za-nedelya", "text": "Поемете дълбоко дъх, няколко пъти, преди да вземете важно решение днес. Може да нямате цялата нужда информация, за да отговорите веднага. А и може да се окаже, че не е добра идея.Освен ако нямате купчина важна работа днес можете да се отдадете на мечти за това, което би могло да бъде. По-близо сте до осъществяването им, отколкото си мислите.Семейството ви не приема толкова сериозно нещата, колкото ви се иска, но може и да се окаже, че са прави. Оставете ги да мислят каквото искат, стига да не пречат на действията ви.Представителите на останалите зодии могат да намерят дневния си хороскоп    ", "date": "2019.04.28", "title": "Дневен хороскоп за неделя"}
{"url": "https://www.novinite.bg/articles/174779/MVR-Obstanovkata-v-Plevensko-se-normalizira", "text": "Нормализира се обстановката в Плевенска област след проливния дъжд вчера. На територията на областта няма затворени пътища, съобщиха от МВР.След падналите проливни дъждове на територията на Плевен, в пожарната постъпиха общо 18 сигнала за блокирани автомобили на пътното платно, за отстраняване на паднали дървета, за наводнени мазета и приземни етажи на жилищни сгради. Екипи на РД „Пожарна безопасност и защита на населението“ реагираха на подадените сигнали като изтеглиха блокирани леки коли, съдействаха на шофьори на закъсали автомобили, помогнаха на стопаните за отводняване на залети помещения.На територията на област Плевен няма затворени пътища за движение. ", "date": "2019.04.28", "title": "МВР: Обстановката в Плевенско се нормализира"}
{"url": "https://www.novinite.bg/articles/174777/Bez-kamioni-po-patishtata-utre-sledobed", "text": "Утре - 29 април, последният почивен ден за Великден,от 14 ч. до 20 ч. се спира движението на камионите над 12 тона по автомагистралите и най-натоваренитe пътища.Целта е повишаване на безопасността и увеличаване на пропускателната способност на инфраструктурата. Агенция „Пътна инфраструктура“ апелира шофьорите да карат разумно и със съобразена скорост, да спазват правилата за движение и да не използват аварийните ленти по автомагистралните участъци за по-бързо придвижване. Рисковото и емоционално шофиране не гарантира по-кратко пътуване, но застрашава живота и здравето на всички останали, които спазват правилата.Съвместната заповед за спиране на движението на камионите над 12 тона е на АПИ, ГД „Национална полиция“ и ИА „Автомобилна администрация“. Тя предвижда ограничаване на движението по следните участъци от републиканската мрежа:      •автомагистралите;     •път I-1 с. Ребърково - Ботевград, като движението се пренасочва по път II-16 Ребърково - Своге - Софийски околоврестън път в посока София;      •път I-1 - от Благоевград до ГКПП „Кулата“;      •път I-4 п. в. „Коритна“ - Велико Търново - Шумен;      •път I-5 Русе - Велико Търново;      •път I-8 ГКПП „Калотина“ - София;      •път I-9 Варна - Бургас;      •път II-18 Околовръстен път на град София;      •път II-99 Бургас - Царево. Забраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR).За улеснение на трафика и повишаване безопасността на движение от 10 ч. на 28 април до 10 ч. във вторник - 30 април, когато много хора ще пътуват към столицата, в участъците с ремонт на АМ „Хемус“ и „Тракия“ ще има две ленти за София и една за Бургас или Варна. Целта е по-лесно предвижване в пиковите дни и часове. Обновяването на съоръженията, изграждани преди повече от 30 години, е наложително и трябва да бъде направено, за да се пътува след това много по-удобно и безопасно.На АМ „Тракия“ се ремонтира платното за Бургас на виадуктите - при 13-ти, 15-ти и 20-ти километър и над река Елшишка при 89-ти км на автомагистралата.За да се избегне отсечката в ремонт над река Елшишка при 89-ти км на АМ „Тракия“ шофьорите могат да ползват и следните алтернативни маршрути• пътен възел „Церово“ на АМ „Тракия – път III-8402 /Виноградец – Карабунар – Злокучене – Септември/ – път I-8 /Лозен – Звъничево – Пазарджик/ – път II-37 /Пазарджик/ – пътен възел „Пазарджик“ на АМ “Тракия“;• пътен възел „Церово“ на АМ „Тракия – път III-8402 /Виноградец – Карабунар – Злокучене – Септември/ – път I-8 /Лозен – Звъничево – Пазарджик/ – пътен възел „Цалапица“ на АМ “Тракия“;• пътен възел „Калугерово“ – път III-803 /Динката – Драгор/ – път II-37 – пътен възел „Пазарджик“ на АМ “Тракия“.На АМ „Хемус“ на територията на Софийска област се ремонтират виадуктите при 19-ти, 36-ти, 37-ми и 51-ви километър и тръбата за София на тунел „Витиня“.В участъците при 19-ти км /виадукт „Потоп“/ и при 36-ти и 37-ми км /виадукт „Коренишки дол“/ от 10 ч. в неделя - 28 април, до 10 ч. във вторник - 30 април, ще има две ленти за София и една за Варна.На виадукта при 51-ви километър трафикът преминава двупосочно в платното за София. Поради ремонт на тръбата за София на тунел „Витиня“ на АМ „Хемус“ движението се осъществява двупосочно в основно обновената тръба за Варна, която е с вентилационни, пожароизвестителни и осветителни системи. След ремонта и тръбата в посока столицата ще бъде в същия вид и със същите системи за безопасност.В отсечките с ремонт шофьорите е необходимо да предвидят повече време за пътуване, поради по-ниската скорост на движение при извършването на строителни работи и въведените временни организации или да използват алтернативни маршрути. Алтернативен маршрут на АМ „Тракия“ в посока Бургас е Подбалканският път I-6, а на АМ „Хемус“ в посока Монтана и Видин - проходът „Петрохан“ и Искърското дефиле.За улеснение на трафика през Владая и повишаване на пътната безопасност на 29 април /вторник/ ще има две ленти за влизащите в София по път I-1 (Е-79). По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ „Люлин“.Всички граждани и транспортни фирми могат да получават информация за актуалната пътна обстановка от интернет страницата на АПИ – www.api.bg, и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища.Карта с временната организация на движението по участъците от републиканската пътна мрежа в празничните дни през 2019 г. в приложения линк: ", "date": "2019.04.28", "title": "Без камиони по пътищата утре следобед"}
{"url": "https://www.novinite.bg/articles/174772/Borisov-Hristiyanskite-cennosti-ni-pomagali-pomagat-ni-i-dnes", "text": "„Благодатният огън е символ на Божията светлина. Затова пристигането му в България е духовната радост, която пламва в сърцата на вярващите“. Това заяви министър-председателят Бойко Борисов по повод пренасянето на благодатния огън от Йерусалим в София с правителствения самолет.„Нека посрещнем Великден живи и здрави, и с вярата, че сме способни на още много добри дела“, добави премиерът Борисов в своето пожелание по случай предстоящите празнични дни. „Християнските ценности са помагали за единството на нашия народ и за съхраняването на българската идентичност и култура многократно в миналото. Вярвам, че и днес те ни дават сили да проявяваме грижа към ближния и да работим за просперитета на България“, отбеляза още премиерът Борисов.Благодатният огън, който за 15-и пореден път пристигна от Йерусалим с правителствения самолет, пренесе старозагорският митрополит Киприан и водената от него делегация. За първи път с нея пътува и представител на Македонската православна църква (МПЦ) – Охридска архиепископия – епископ Яков, който ще отнесе благодатния огън в Скопие. Това се подготви след среща в началото на април т.г. на премиера Борисов с митрополит Киприан в качеството му на ръководител на Комисията за уреждане на статута на Македонската православна църква-Охридска архиепископия. Тогава, по изричната молба на МПЦ, бе организирано пътуването на македонски епископ с българската делегация до Божи гроб.Заедно с благодатния огън, донесен с правителствения самолет на България, в Скопие ще пристигне и поздравителен адрес на министър-председателя Бойко Борисов до македонския премиер Зоран Заев. „Позволете ми с настъпването на най-светлия християнски празник – Възкресение Христово, да Ви пожелая здраве, благополучие и нека нашите два братски народа да се радват на просперитет“, отбелязва в писмото премиерът Борисов.", "date": "2019.04.28", "title": "Борисов: Християнските ценности ни помагали, помагат ни и днес"}
{"url": "https://www.novinite.bg/articles/174783/Normalen-trafik-po-GKPP-tata-otchita-Granichna-policiya", "text": "След вчерашния кошмарен ден по граничните ни пунктове днес обстановката по тях е нормална. Това сочат данните на Гранична полиция. Според тях на абсолютно всички ГКПП-та с всичките ни съседни държави движението се осъществява нормално.Вчера обаче далеч не бе така. Спокойно преминаваше трафикът единствено по граничните пунктове със Северна Македония. На абсолютно всички останали ГКПП-та имаше опашки на излизане от страната. Изключение правеха граничните пунктове с Румъния и особено при Русе, където съседите масово влизаха у нас. Следобед ситуацията с ГКПП-тата към Турция стана кошмарна, след като електронната система на съседите блокира и по границите се образуваха огромни опашки от коли, камиони и автобуси.", "date": "2019.04.28", "title": "Нормален трафик по ГКПП-тата отчита Гранична полиция"}
{"url": "https://www.novinite.bg/articles/174781/Planinski-spasiteli-na-srednoshtna-akciya-v-Rila", "text": "Тежка, среднощна акция в Рила. Двама израелски туристи са били спасени от планинската спасителна служба, предаде Нова ТВ. Мъжете са подали сигнал, че имат нужда от помощ в събота вечерта. След няколко часа, чужденците са открити в района на Седемте рилски езера.И двамата израелци са в тежко състояние, с първа степен измръзване. Според спасителите те са тръгнали на преход без подходящата екипировка и оборудване.", "date": "2019.04.28", "title": "Планински спасители на среднощна акция в Рила"}
{"url": "https://www.novinite.bg/articles/174780/Noviyat-ukrainski-prezident-gotov-na-dialog-s-Moskva-za-Donbas", "text": "Следващият украински президент Володимир Зеленски е готов да обсъди нови условия в отношенията между Русия и Украйна. По-специално, той отбеляза, че украинската страна е готова за обсъждане по въпроса за взаимния обмен на граждани на принципа “всички за всички”. Той също така изрази надежда, че на среща в “нормандски формат” Русия ще демонстрира “готовност за деескалация на напрежението“, информира РИА Новости, предаде БГЕНС.В същото време новоизбраният президент реагира на решението на Русия да издаде паспорти на граждани на Украйна по опростена схема като заяви, че е малко вероятно много украинци да поискат това. Той също така подчерта, че Украйна ще защити и предостави убежище и украинско гражданство на всеки , „който е готов да се бори за свобода.”По-рано Владимир Путин каза, че би обсъдил със Зеленски за изпълнението на споразуменията в Минск и за решението на конфликта в Донбас. В същото време, държавният глава отбеляза, че конфликтът в югоизточната част на Украйна може да бъде прекратен само по един начин: чрез изпълнение на споразуменията, сключени в Минск.В същото време, Путин подчерта, че Москва е готова за пълно възстановяване на отношенията с Киев, но всичко ще зависи от политиката на новите украинските власти.В същото време от централата на Зеленски заявиха, че руските предложения за Донбас могат да донесат мир в региона. ", "date": "2019.04.28", "title": "Новият украински президент готов на диалог с Москва за Донбас"}
{"url": "https://www.novinite.bg/articles/174782/Vladimir-Putin-otpravi-pozdravlenie-za-Velikden-kam-pravoslavniya-svyat", "text": "Руският президент Владимир Путин поздрави за Великден православните християни и всички руснаци, които отбелязват Светлото Христово Възкресение. Това съобщава пресслужбата на Кремъл, която публикува на сайта си празничното обръщение на държавния глава на Русия, предаде БНР.„В продължение на столетия този древен християнски празник изпълва сърцата на хората с радост и надежда, с вяра в тържеството на живота и любовта. Символизира неразривната връзка на времената и духовните традиции, които служат на единенията на нашия народ“, пише в празничното обръщение. Президентът Путин подчертава, че Руската православна църква и всички християнски конфесии играят голяма роля в опазването на богатото културно и историческо наследство, с което се слави Русия, искрено се грижат за укрепването на семейните ценности и възпитанието на подрастващото поколение. В компанията на премиера Дмитрий Медведев и на кмета на Москва Сергей СобянинВладимир Путин присъства на отслуженото от руския патриарх Кирил празнично богослужение в главния православен храм на Русия – Христос Спасител. Патриархът на Москва и на цяла Русия Кирил призова в обръщението си по повод Възкресение Христово хората да се научат да побеждават злото и да не се поддават на неговата сила.", "date": "2019.04.28", "title": "Владимир Путин отправи поздравление за Великден към православния свят"}
{"url": "https://www.novinite.bg/articles/174786/Maj-zagina-v-navecherieto-na-Velikden-v-katastrofa-vav-Varnensko", "text": "39-годишен мъж е загиналият при катастрофата в село Есеница. Това съобщиха от ОДМВР – Варна, цитирани от „Фокус”, предаде Нова ТВ.Инцидентът е станал около 22:50 часа снощи.  Починалият е управлявал лекия си  автомобил, загубил контрол него и се е блъснал в електрически стълб. В резултат на това съоръжението е паднало върху возилото. Мъжът е настанен в болнично заведение с тежки травми и по-късно е починал. По случая е образувано досъдебно производство.", "date": "2019.04.28", "title": "Мъж загина в навечерието на Великден в катастрофа във Варненско"}
{"url": "https://www.novinite.bg/articles/174775/Dnes-e-i-Svetovniyat-den-za-bezopasen-trud", "text": "Подобряването на условията на труд и връзката им с бъдещето на труда е темата на Световния ден за безопасност и здраве при работа през 2019 г. Ежегодно на 28 април Международната организация на труда (МОТ) обръща внимание на значим проблем, свързан със здравословните и безопасни условия на труд. В годината на своя вековен юбилей МОТ прави преглед на 100-годишната работа за подобряване на безопасността и здравето на работните места, предаде БГНЕС.Световният ден на 28 април 2019 г. ще бъде само началото на събития и дейности в световен мащаб по темата за безопасността и здравето при работа и бъдещето на труда, които ще продължат през останалата част от годината. „Ще бъде изготвен глобален доклад, който ще обхване еволюцията на безопасността и здравето от основаването на МОТ през 1919 г. до момента. И по-важното, докладът ще засегне промените в организацията на работа – технологиите, работата през платформи, автоматизация и роботика, демографията, глобализацията, климатичните промени и други фактори, които оказват влияние върху динамиката на безопасността и здравето при работа“, твърдят от МОТ.Световният ден по безопасност и здраве при работа се организира с цел да се възпитавакултура на превенция, която е в основата на предотвратяването на трудовите инциденти и заболявания, свързани с работата. На 28 април е и Международният ден в памет на загиналите при трудови злополуки.ИА „Главна инспекция по труда“ има своя съществен принос в превенцията на трудовия травматизъм в България. Ежегодно в рамките на контрола се установяват между 180 000 и 200 000 бр. нарушения, като за всяко от тях се предприемат мерки за отстраняването му, което води до подобряване условията на труд като цяло, както и предотвратяване на предпоставки за трудови злополуки, които биха могли да се случат в бъдеще.С европейски средства, осигурени по оперативна програма „Развитие на човешките ресурси“ са разработени, по проект „Превенция за безопасност и здраве при работа“ интерактивни инструменти за онлайн оценка на риска, кодекси за над 30 икономически дейности, кодекси за добри практики и профили по безопасност и здраве при работа. По проект „Оптимизация и иновации в ИА ГИТ“, също финансиран по оперативната програма, съфинансирана от ЕС чрез ЕСФ, са назначени помощник-инспектори, които могат на място в предприятията да демонстрират функционалностите на инструментите. По проекта ще бъдат въведени и иновативни форми на инспектиране чрез въпросници за самоконтрол, които ще позволят на работодателите да установят доколко в пълнота са приложили трудовото законодателство и да отстранят несъответствията преди извършването на проверките на място.   ", "date": "2019.04.28", "title": "Днес е и Световният ден за безопасен труд"}
{"url": "https://www.novinite.bg/articles/174776/Jertva-i-raneni-sled-strelba-v-sinagoga-v-SASht", "text": "Един човек беше убит, а трима други ранени при стрелба в синагога в американския щат Калифорния, предаде БНТ. Жертвата е жена. Сред ранените е равинът.Заподозреният за стрелбата е задържан. Той е на 19 години и е идентифициран като жител на Сан Диего. Според местни медии той е обявил открито в интернет намерението си да убива евреи.Полицията е открила отворено писмо с антисемитско съдържание, в което стрелецът казва, че се вдъхновява от австралиеца Брентън Тарант, който през март уби 50 души при нападения в Нова Зеландия. ", "date": "2019.04.28", "title": "Жертва и ранени след стрелба в синагога в САЩ"}
{"url": "https://www.novinite.bg/articles/174774/Ispaniya-izbira-predsrochno-nov-parlament", "text": "Испания провежда избори днес, които ще бъдат белязани от възраждането на крайно десни политически движения. Те бяха в периферията на политическия живот в Испания през последните четири десетилетия, съобщи АФП, предаде БГНЕС.Проучванията на общественото мнение сочат победа за премиера Педро Санчес. Той, обаче, едва ли ще има необходимото за самостоятелно управление мнозинство и ще трябва да търси коалиционни партньори.До момента изненадата на тези избори е появата на крайно дясната партия „Вокс“, която се появи на политическата сцена през декември миналата година по време на регионалните избори в южна Андалусия. Както изглежда крайно десните ще направят първото си влизане в националния парламент.Проучванията сочат, че „Вокс“ може да спечели повече от 10 процента от гласовете в страна, която не е имала крайно десни партии в парламента си от смъртта на диктатора Франсиско Франко през 1975 г., което вероятно ще предизвика загриженост в Европа. ", "date": "2019.04.28", "title": "Испания избира предсрочно нов парламент"}
{"url": "https://www.novinite.bg/articles/174784/Lavina-pomete-chetirima-germanci-v-Shvejcariya", "text": "Четирима германски планинари бяха пометени от лавина в швейцарските Алпи, съобщава БГНЕС. Инцидентът е станал в петък край градчето Фиесчертал. Лошото време в района е възпрепятствало спасителните операции. Поради тази причина телата на жертвите са били открити късно в събота, уточняват от полицията.Загиналите са локализирани по специалните предаватели, които носели със себе си преди да ги удари лавината. Започнато е разследване по случая.", "date": "2019.04.28", "title": "Лавина помете четирима германци в Швейцария"}
