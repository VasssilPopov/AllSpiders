{"url": "https://www.novinite.bg/articles/171243/Ninova-Nyama-da-se-varnem-v-NS-dokato-ne-izpalnyat-usloviyata-ni", "text": "„Не се връщаме в парламента, тъй като условията ни не са изпълнени”. Това заяви лидерът на БСП Корнелия Нинова на извънредна пресконференция в понеделник. Тя коментира решението на ГЕРБ да върне за преразглеждане приетите преди дни промени в Изборния кодекс. Управляващите заявиха, че ще стартира процедура за избор на нов състав на ЦИК и ще се върне старото положение в Изборния кодекс в частта му за преференциалния вот.„Страх ги е от машините, защото разчитат на фалшифициране на протоколи на комисиите. На второ място трябва да се отмени решението на комисиите и трето - да се промени решението, че не може да обжалваме. Това е частична победа за БСП”, каза Нинова. И допълни, че левицата е поискала среща с всички европейски посланици, за да ги запознае със случващото се с изборното ни законодателство.„Изчакваме Радев, за да видим дали ще наложи вето на някои от решенията. С всички сме готови да разговаряме, няма значение политическата принадлежност, защото тук става въпрос за кауза, която е над всяка партия - човек да може свободно да си изразява волята, хората да не ги е страх да имат свободно мислене”, заяви лидерът на социалистите.", "date": "2019.02.18", "title": "Нинова: Няма да се върнем в НС, докато не изпълнят условията ни"}
{"url": "https://www.novinite.bg/articles/171238/Tarsi-se-vazmojnost-za-stimuli-za-elektromobili-v-sledvashtiya-programen-period-na-OP-Okolna-sreda", "text": "Кръговата икономика и чистотата на въздуха с акцент върху електромобилността ще са приоритет при подготовката на следващия програмен период на Оперативна програма „Околна среда“ (ОПОС). Това съобщи министърът на околната среда и водите Нено Димов пред депутатите от Комисията по околната среда и водите на Народното събрание на изнесено заседание в Банско, организирано от председателя на комисията Ивелина Василева. Министърът запозна комисията с напредъка по изпълнението на ОПОС 2014-2020 г. и с хода на подготовка на следващия програмен период.Проблемът със замърсяването на въздуха ще продължи да е приоритет и в следващия програмен период на ОПОС, категоричен беше министър Димов. Сега за целта са заделени 111 млн. лв., които се насочват към седем общини. Тези средства няма да са достатъчни и затова ние разглеждаме проектите като пилотни, така че след тяхната реализация да имаме основание да настояваме да се осигури ресурс в следващия период, отбеляза министърът. Той посочи, че според изчисленията на Световната банка при подготовката на Националната програма за подобряване качеството на атмосферния въздух (2018-2024 г.) между 480 млн. и 880 млн. лв. ще са необходими за справяне с проблемите със замърсяването на въздуха. Освен за смяна на отоплителните уреди, ще опитаме да договорим средства за намаляване на замърсяването от автомобилния трафик чрез електрификация на публичния транспорт, както и за стимулиране на домакинствата за закупуване на електромобили, каза министър Димов. На въпрос на председателя на комисията Ивелина Василева за търсене на допълнителен ресурс за мерки за намаляване замърсяването на въздуха министър Димов посочи, че се търси възможност за финансиране и по програма LIFE на ЕС, както и от държавния бюджет. Според него общините също трябва да имат своя ангажимент.Кръговата икономика ще е в центъра на следващия програмен период, съобщи още министър Димов. Целта е отпадъкът да се превръща в ресурс и да се минимизира депонирането. Това изисква промяна в мисленето, въвеждане на нови технологии и взимане на стратегически решения. Ще се отвори широко обхватът на програмата към повторната употреба на строителни отпадъци, на водата и на други ресурси, обясни министърът.Важно е как ще се справим в график с подаването на проекти на 14-те консолидирани ВиК по ОПОС 2014-2020, за да може да защитим достатъчно голяма сума за следващия програмен период и за подобряване на водоснабдяването и пречистването на отпадъчните води, каза министър Димов. На депутатски въпрос за финансирането на пречиствателни съоръжения за малки общини от 2000 до 10 000 жители, министър Димов съобщи, че са променени правилата на Предприятието за управление на дейностите по опазване на околната среда (ПУДООС), като е дадена възможност да се финансират и проекти  на малки общини.Управлението на зоните от европейската мрежа „Натура 2000“ също ще трябва да се гарантира през следващия програмен период, за да се реализират програмите и плановете, които се подготвят в сегашния, добави министърът. Трябва да видим как този период може да завърши с реалното оформяне на мрежата „Натура 2000“ и с повече теренна работа, а през следващия – да се финансират консервационни мерки и да се подпомогнат местните структури, които се създават с промените в Закона за биологичното разнообразие (ЗБР). Министър Димов представи пред депутатите промените в закона, с които се въвежда нов подход за управление на зоните от „Натура 2000“ с акцент върху местните общности. Той предвижда създаването на нови структури, които да въведат активни мерки за управление на зоните. В тях ще се включи по-широк кръг заинтересовани страни. „От самото начало на мандата се опитвам да сложа местните общности във фокуса на политиката по околна среда. Местните общности знаят най-добре как да развиват своите райони. Целта на ЗБР е да даде повече възможности те да взимат решения“, каза министърът.Нено Димов информира депутатите за хода на изпълнението на ОПОС 2014-2020. През май 2017 г. стартирахме с 3% изплатени суми и сертифицирани 1,3%. Към 1 януари 2019 г. вече са изплатени 16% и са сертифицирани 15%, отбеляза той.", "date": "2019.02.18", "title": "Търси се възможност за стимули за електромобили в следващия програмен период на ОП „Околна среда“"}
{"url": "https://www.novinite.bg/articles/171240/Zapochva-priemat-na-zayavleniya-za-izpiti-v-Sofijskiya-universitet", "text": "От днес започва приемът на заявления за явяване на изпити за първата и втората кандидатстудентска сесия на Софийския университет, съобщава БГНЕС.Крайният срок е 15 март 2019 г. за първата кандидатстудентска сесия и 23 май 2019 г. за втората кандидатстудентска сесия.Кандидат-студентите могат да подадат заявления онлайн в страницата на Софийския университет, на място в Ректората на Софийския университет или в бюрата на фирмите в страната. Таксата за явяване на изпит е 30 лв.Първата изпитна сесия ще се проведе в неделните дни в периода 24 март - 28 април 2019 г., а втората - в съботните и неделните дни от 26 май до 23 юни 2019 г.Първият етап на класирането ще бъде обявен на 9 юли 2019 г., вторият етап – на 16 юли 2019 г., а третият етап – на 23 юли 2019 г.Пет от общо 119 специалности не използват оценките от матурите вместо изпит. Това са регулираните специалности „Право“, „Медицина“ и „Фармация“ и две от специалностите във Факултета по журналистика и масова комуникация – „Журналистика“ и „Връзки с обществеността“.За специалността \"Книгоиздаване\" приемът е по избор - или с изпит по журналистика (писмен) и журналистика (устен), или с оценките от матурите по български език и литература; история и цивилизация; философски цикъл или чужд език.Две са новите бакалавърски програми, които бъдещите студенти ще могат да изучават от следващата учебна година - „Счетоводство, финанси и дигитални приложения“ (на английски език) в Стопанския факултет и „Геопространствени системи и технологии“ в Геолого-географския факултет.На 21 февруари 2019 г. започва участието на Софийския университет в традиционната кандидатстудентска борса. До 21 март 2019 г. младите хора в София, Пловдив, Монтана, Велико Търново, Добрич, Варна, Бургас, Хасково и Стара Загора ще могат да се запознаят със специалностите и начина за кандидатстване в най-старото и авторитетно висше училище в България.Най-актуалната информация за кандидатстудентската кампания на Софийския университет може да бъде намерена на страницата на Университета и в страницата във Facebook „Кандидат-студенти 2019“.", "date": "2019.02.18", "title": "Започва приемът на заявления за изпити в Софийския университет"}
{"url": "https://www.novinite.bg/articles/171225/Izzeha-blizo-28-hil-evro-ot-rachniya-bagaj-na-patnik-na-Letishte-Sofiya", "text": "27 760 евро задържаха гранични полицаи и митничари на Терминал 2 на Летище София, съобщава БГНЕС. Валутата е открита при съвместна проверка, поискана от служители на Гранична полиция.42-годишен мъж от Йемен с белгийски документ за пътуване на бежанец пристигнал с полет от Париж през Белград. При паспортния контрол граничният полицай поискал да му бъде направена допълнителна проверка. Тя била извършена съвместно с митничари, когато пътникът преминал през „зелен коридор“ и заявил, че не носи нищо, подлежащо на деклариране. Установено е, че в джобовете и в ръчния багаж мъжът носи голяма сума валута, предимно в банкноти от по 50 евро.Откритите общо 27 760 евро надвишават лимита от 10 000 евро, които могат да бъдат внесени, без да бъде подадена валутна декларация, съобщиха от Гранична полиция.Недекларираната валута е иззета, на 42-годищния мъж е съставен акт за административно нарушение. ", "date": "2019.02.18", "title": "Иззеха близо 28 хил. евро от ръчния багаж на пътник на Летище София"}
{"url": "https://www.novinite.bg/articles/171220/Pojar-gorya-v-star-tyutyunev-sklad-v-Plovdiv", "text": "\r\nПожар в стар тютюнев склад в Пловдив. Около 10.00 часа тази сутрин на телефон 112 е получен сигнал за силен дим от приземния етаж на голяма изоставена постройка, намираща се зад автогара Юг в града.\r\n\r\n\r\n\r\n\r\n\r\n", "date": "2019.02.18", "title": "Пожар горя в стар тютюнев склад в Пловдив"}
{"url": "https://www.novinite.bg/articles/171227/Zapochna-razchistvaneto-na-Troyanskiya-prohod", "text": "Започна разчистването на Троянския проход. Целта е поетапно възстановяване на движението по второкласния път II-35 Троян – Кърнаре във възможно най-кратък срок и в зависимост от метеорологичните условия. През зимните месеци трафикът през най-високия старопланински проход бе ограничен, за да се гарантира безопасността на шофьорите, поради силния вятър, снеговалежите и образуването на преспи на места до 3-4 метра. Разчистването на пътното платно от огромните снегонавявания се извършва от специализирани машини - роторен снегорин, грейдери, багери и т. н. С пускането на движението през Троянския проход ще се улесни пътуването на шофьорите от областите Ловеч и Пловдив, както и връзката между Северна и Южна България.", "date": "2019.02.18", "title": "Започна разчистването на Троянския проход"}
{"url": "https://www.novinite.bg/articles/171237/Globiha-19-roditeli-antivaksari-vav-Veliko-Tarnovo", "text": "Регионалната здравна инспекция във Велико Търново е издала 19 акта на родители, отказали да ваксинират децата си през 2018 г. Глобите са в размер от 50 до 100 лева. В областта обхванатите от ваксинация и реимунизация за морбили са малко над 95%, каквото е изискването на Световната здравна организация, посочи пред \"Телеграф\" директорът на дирекция \"Надзор на заразните болести\" в здравната инспекция д-р Ирина Млъзева.В региона няма регистриран случай на новозаболели от дребна шарка.Лекарите съветват, ако имаме пропусната имунизация, да се ваксинираме, защото така нареченият колективен имунитет е изключително важен по време на епидемия.", "date": "2019.02.18", "title": "Глобиха 19 родители антиваксъри във Велико Търново"}
{"url": "https://www.novinite.bg/articles/171245/MGERB-Dobrich-podari-znachki-s-lika-na-Vasil-Levski", "text": "Значки с лика на Васил Левски подариха на добричлии от МГЕРБ-Добрич. Инициативата на младежката структура на партията бе по повод 146-ата годишнина от обесването на Апостола на свободата. Днес областният координатор на МГЕРБ-Добрич Живко Желязков и членове на общинската младежка организация се включиха в общоградското поклонение пред паметника на Левски в Добрич. Те сведоха глави в едноминутно мълчание в почит на живота и делото на Апостола на свободата, завещал ни себе си и огнените думи: “Ако спечеля. печеля за цял народ – ако загубя, губя само мене си.” След това поднесоха венец на паметника на Апостола. Младежите от ГЕРБ подариха значки с лика на Левски на участници в поклонението, както и граждани в центъра на града.", "date": "2019.02.18", "title": "МГЕРБ-Добрич подари значки с лика на Васил Левски"}
{"url": "https://www.novinite.bg/articles/171246/Zapadnite-Balkani-moje-da-podpishat-za-rouminga-oshte-prez-april", "text": "\r\nЕврокомисарят за по цифровата икономика и общество Мария Габриел заяви, че споразумението между шестте държави от Западните Балкани, което ще намали значително цените на роуминга, може да бъде подписано още през април.\r\nМария Габриел, еврокомисар: Надявам се новото регионално споразумение за роуминга да бъде подписано по време на срещата на високо равнище за цифровите технологии в Белград през април. Това ще бъде силно послание към гражданите и бизнеса в региона, че Цифровата програма за Западните Балкани, която стартирахме от София през май миналата година, може да има измерими ползи.\r\n\r\n\r\n\r\n\r\n\r\n\r\n", "date": "2019.02.18", "title": "Западните Балкани може да подпишат за роуминга още през април"}
{"url": "https://www.novinite.bg/articles/171247/BDJ-vavejda-predvaritelna-prodajba-na-bileti-za-predstoyashtite-pochivni-dni", "text": "За удобство на всички клиенти, които предвиждат да пътуване с влак по време на почивните дни около Националния празник – 3 март, от днес (18 февруари) „БДЖ – Пътнически превози” ЕООД въвежда предварителна продажба на билети за всички бързи влакове, съобщиха от пресцентъра на дружеството.Обичайният срок за предварителната продажба на билети е 5 дни, но националният железопътен превозвач има практиката да удължава този срок, в случаите когато предстоят по-дълги празнични периоди. По този начин „БДЖ – Пътнически превози” ЕООД дава възможност на своите клиенти да планират предварително своите пътувания, както и своевременно да закупят билет и резервация за седящо място за предпочитания от тях влак.Предварителната продажба на билети и резервации за седящи места, която железопътният превозвач стартира, ще се извършва във всички железопътни гари и бюра в страната през периода от 18-и февруари 2019 г. до 5 март 2019 г.Клиентите на „БДЖ – Пътнически превози” ЕООД могат да получат подробна информация за свободните места във влаковете от служителите на билетните каси и гишетата „Информация” в железопътни гари, както и на националния информационен телефон 0700 10 200. Националният железопътен превозвач напомня на своите клиенти, че за определени влакове могат да закупят онлайн билет за своето пътуване.Системата за онлайн резервации и продажба на билети предлага бърз, лесен и модерен начин за закупуване на железопътни билети, независимо от местонахождението на клиента, като позволява и възможност за визуален избор на спални и седящи места, съгласно композицията на всеки влак. Разплащането се осъществява по електронен път с най-масово разпространените кредитни и дебитни карти. Билетът се получава на електронната поща на регистрирания клиент, след което се разпечатва на хартиен носител.Особено удобна за клиентите е възможността да се закупуват билети от таблети и смартфони. По този начин не е задължително билетът да се разпечатва на принтер, тъй като той се валидира от кондуктора във влака директно от мобилното устройство. Системата е достъпна на официалната интернет страница на „Холдинг БДЖ” ЕАД – тук, както и на електронен адрес – http://bdztickets.com.", "date": "2019.02.18", "title": "БДЖ въвежда предварителна продажба на билети за предстоящите почивни дни"}
{"url": "https://www.novinite.bg/articles/171234/Jertvite-na-verijnata-katastrofa-na-AM-Struma-stanaha-dve", "text": "Един от пострадалите във верижната катастрофа на магистрала „Струма” е починал, съобщи говорителят на НСлС Мария Павлова, цитирана от „Фокус”.Тя допълва, че починалият е бил хоспитализиран в „Пирогов”. На базата на изисканата документация прокуратурата ще преценява дали ще има промяна в подсъдността по случая с инцидента.В Александровска болница е настанен още един тежко пострадал при катастрофата. В лечебни заведения в Петрич, Сандански и Благоевград се възстановяват още няколко човека, ранени при тежкия пътен инцидент.Припомняме, че той стана на 5 февруари около 8 ч. сутринта. При гъста мъгла се удариха 29 коли. На място загина един човек, който спрял, за да информира останалите участници в движението за катастрофата. Секунди след това бил блъснат от товарен автомобил. Пострадаха 14 души.", "date": "2019.02.18", "title": "Жертвите на верижната катастрофа на АМ „Струма” станаха две"}
{"url": "https://www.novinite.bg/articles/171195/Kristian-Vigenin-Napuskame-NS-kato-posledna-stapka-v-zashtita-na-demokraciyata", "text": "\"Всички други възможности са изчерпани. Последният удар на управляващите са промените в Изборния кодекс и нежеланието им да започнат процедура по избор на нова ЦИК, както е предвидено по закон. Това е достатъчно сериозно основание, за да защитим демокрацията- да направим тази последна и рязка крачка, с която се надявам да събудим съзнанието на управляващите\".Това каза по БТВ народният представител от ПГ на \"БСП за България\" Кристиан Вигенин в коментар за решението на левицата- депутатите на БСП да напуснат Народното събрание. Той припомни, че те ще се върнат в пленарната зала, ако бъде върнат Изборният кодекс и бъде стартиран избор на нова ЦИК. Вигенин обясни, че мандатът на Комисията изтича в края на март, а процедурата по нов избор започва два месеца преди, или един месец след изтичането на мандата й. \"Ако това се беше случило през миналата седмица, както бяхме предложили, щяхме да сме в законовите норми\", поясни той. Вигенин беше категоричен, че няма абсолютно никакъв риск по избора на членове на нова Комисия, каквито аргументи изтъкнаха управляващите. \"Последните промени в ИК, гласувани в последния момент, са за да си осигурят управляващите служебна победа и да се опитат, чрез тях, да си направят една по-благоприятна среда за вота. Това е удар по изборната свобода и права на хората\", коментира Вигенин.Той припомни думите на Цветан Цветанов, че промените са сделка между ГЕРБ и ДПС. \"Това беше видно и в залата. Колегите от ГЕРБ стояха и гузно натискаха копчетата за гласуване\", каза народният представител. \"На всички стана ясно, че това управление зависи от ДПС. В момента имаме една задкулисна подкрепа, ДПС спасява ГЕРБ във всички важни гласувания, а патриотите са пред разпад. Това правителство не е същото, което започна в началото на мандата\", коментира Вигенин. Депутатът от левицата допълни, че предсрочните избори идват и е въпрос на време това да се случи.", "date": "2019.02.18", "title": "Кристиан Вигенин: Напускаме НС като последна стъпка в защита на демокрацията"}
{"url": "https://www.novinite.bg/articles/171224/Oshte-tri-deca-sas-simptomi-na-morbili-v-Blagoevgradsko", "text": "Още три деца са със симптоми на морбили в Благоевградско. Информацията за тях е подадена към Министерството на здравеопазването от местната здравна инспекция. Два от случаите са от Разлог – на възраст 1 и 3 години. Третият случай е на 2-годишно дете от Добринище. Всички заболели са осъществили контакт с болен от морбили.Две от тях са хоспитализирани в МБАЛ – Гоце Делчев и едно в УМБАЛ „Св. Анна“ в столицата.Децата не са имунизирани срещу заболяването, поради ненавършена възраст или отказ на родителите.Взети са клинични проби за лабораторни изследвания, които са изпратени в Националната референтна лаборатория към НЦЗПБ. Очакват се резултати. Общо регистрираните към момента случаи на морбили в страната са 24.", "date": "2019.02.18", "title": "Още три деца със симптоми на морбили в Благоевградско"}
{"url": "https://www.novinite.bg/articles/171201/Zadarjaha-19-godishniya-zapodozryan-za-ubijstvoto-v-Kyustendil", "text": "\r\nПолицията залови 19-годишния, криминално проявен, който е сочен за извършил на убийството при масовото сбиване в Кюстендил, при което загина един човек.\r\n\r\n\r\n\r\n\r\n\r\n\r\n\r\n\r\n\r\n", "date": "2019.02.18", "title": "Задържаха 19-годишния заподозрян за убийството в Кюстендил"}
{"url": "https://www.novinite.bg/articles/171244/V-Gabrovo-otpraznuvaha-Kitajskata-nova-godina", "text": "Областният управител Невена Петкова, началникът на РУО – Габрово, директорите на институт „Конфуции“ в София, представители на Община Габрово и ученици отпразнуваха с емоционално тържество Китайската нова година в Природоматематическата гимназия в Габрово. Директорът на ПМГ „Акад. Иван Гюзелев“ Цветана Кюмюрджиева разказа как преди пет години се е зародила идеята за изучаване на китайски в гимназията от едно прекрасно и слънчево тържество, където е присъствала.Директорите на институт „Конфуции“, които командироват преподаватели вече 4-та година в Габрово, благодариха на всички ученици, проявили голям интерес не само към езика, но и към културата на Китай. „Всички виждате икономическото развитие на страната, затова изучаването на китайски език дава много добра перспектива“ – сподели директорът на института от българска страна госпожа Колева и пожела на всички да се наслаждават на обучението си. Областният управител също поздрави учениците и колектива на гимназията и благодари на Цветана Кюмюрджиева за усилията, които полага това място да е различно, привлекателно и да бъде сред най- добрите в страната.Най-голямото събитие за китайците е настъпването на Новата година, затова участниците в тържеството поздравиха цялата училищна общност с изпълнения на стихове, песни и танци, като не пропуснаха да изпълнят и „Една българска роза“, както и да поканят гостите на право хоро. А за финал всички опитаха традиционни китайски ястия, приготвени лично от преподавателката по китайски език Мая. Институт Конфуций – София е образователен и културен център към СУ “Св. Климент Охридски”, чиято основна дейност е свързана с преподаването на китайския език и разширяване познанията на хората от различните страни за китайския език и култура, развитие на приятелските отношения и разгръщане на международния обмен и сътрудничество между Китай и държавите по света в областта на образованието, науката, културата, икономиката и други сфери.", "date": "2019.02.18", "title": "В Габрово отпразнуваха Китайската нова година"}
{"url": "https://www.novinite.bg/articles/171231/Shest-deca-s-morbili-sa-v-stolichnata-UMBAL-Sv-Anna", "text": "\r\nДве годишно дете е шестият пациент от Разлог, хоспитализиран в Инфекциозно отделение на УМБАЛ \"Св. Анна\" - София АД, с диагноза морбили. Детето е с придружаващо заболяване пиелонефрит, стабилизирано е и без пряка опасност за живот, съобщи началникът на Инфекциозното отделение д-р Петър Петров.\r\n\r\n\r\n\r\n\r\n\r\n\r\n \r\n", "date": "2019.02.18", "title": "Шест деца с морбили са в столичната УМБАЛ \"Св. Анна\""}
{"url": "https://www.novinite.bg/articles/171194/Maya-Manolova-otnovo-na-sad-s-Toplofikaciya-Sofiya-EAD", "text": "Днес, 18 февруари 2019 г., от 10.00 ч. омбудсманът Мая Манолова ще се яви на заседание в Административен съд София-град, след като на 4 февруари т.г. делото по жалба на Манолова срещу решение на изпълнителния директор на „Топлофикация София“ ЕАД, с което й бе отказан достъп до обществена информация, беше отложено. Съдебната  сага на омбудсмана с „Топлофикация София“ продължава вече трета година, тъй като ръководството на дружеството отказва да предостави исканата по ЗДОИ информация за какво са похарчени събраните през 2015 г. юрисконсултски възнаграждения за близо 15 млн. лева чрез започнати дела срещу 21 хиляди столичани.В тези производства дружеството е поскало минимум 300 лева пред съда, 350 лева пред частен съдебен изпълнител и 300 лева по исково производство.     През 2018 г. съдът отмени „мълчаливия отказ“ на изпълнителния директор на „Топлофикация София“ ЕАД, като преписката бе върната за произнасяне. Последва решение на столичното топлофикационно дружество, в което отново изпълнителния директор отказа да предостави исканата обществена информация, предмет на настоящото съдебно производство. Предистория: На 7 октомври 2016 г. общественият защитник поиска отговор на десет въпроса по Закона за достъп до обществена информация. (Приложение № 1) В рамките на 14-дневния срок омбудсманът не получи изрично решение съгласно законовите изисквания. Вместо това, от „Топлофикация София“ ЕАД изразиха писмено становище, в което се твърди, че поисканата информация и субекти не попадат в приложното поле на ЗДОИ. (Приложение № 2) В жалбата си до Административния съд Мая Манолова подчерта, че „топлофикационното дружество е в кръга на задължените субекти съгласно  ЗДОИ, тъй като представлява публичноправна организация по смисъла на закона“. Освен това тя е категорична, че „исканата информация е „обществена“ по смисъла на ЗДОИ;  не са спазени изискванията за форма на отказа; исканата информация не съдържа търговска тайна; налице е надделяващ обществен интерес“. (Приложение № 3) Омбудсманът поиска от монополното дружество информация по ЗДОИ след като Конституционният съд отхвърли искането за противоконституционност на разпоредби в Гражданския процесуален кодекс и Данъчно-осигурителния процесуален кодекс. Става дума именно за т.нар. „юрисконсултски възнаграждения“, които „Топлофикация“ прибира от своите длъжници, въпреки че заплатите на юристите й са включени в цената на топлинната енергия, одобрена от КЕВР.", "date": "2019.02.18", "title": "Мая Манолова отново на съд с „Топлофикация София“ ЕАД"}
{"url": "https://www.novinite.bg/articles/171202/Dneven-horoskop-za-ponedelnik", "text": "Днес приемайте съветите, без значение кой ви ги дава. При всички положения ще ви бъдат полезни. По-късно ще осъзнаете, че сте направили стъпка напред. Животът ви ще се промени.Можете да бъдете доста чаровни, ако поискате и днес е добре да включите чара в действие. Нещата ще се развият по малко странен начин, но вие можете да оправите всичко, стига да поискате.Днес вашите приятели и семейство много ще ви забавляват и ще ви заредят с положителна енергия. Моментът е много подходящ да споделите тайните си на някои близък, ще ви олекне. Вижте повече на: ", "date": "2019.02.18", "title": "Дневен хороскоп за понеделник"}
{"url": "https://www.novinite.bg/articles/171206/MVR-12-dushi-sa-zadarjani-za-masoviya-poboj-v-Kyustendil", "text": "Разпитани са над 20 лица пред съдия за масовото сбиване в Кюстендил. Лицето, издирвано за убийството на 35-годишният мъж е 19-годишен, който се е предал доброволно около 23:30 снощи е криминално проявен. 19-годишният не е дал обяснение все още, но е написал във Фейсбук, че не е виновен. Това заяви на брифинг старши комисар Елиан Стамболийски, директор на Областна дирекция на МВР – Кюстендил. \"Установени са лицата, които са нанесли телесните повреди на двамата пострадали. Ще има задържани\", каза още той. \"Свадата не е била на етническа основа, по скоро пиянски скандал. Гольовците не са добре приети в квартал \"Изток\" в Кюстендил. Те имат стари вражди дори със съкварталците си. Част от тях са излежавали повече от една присъда\", допълни Стамболийски. \"Общо задържаните са 12 души\", разкри старши комисар Елиан Стамболийски, директор на Областна дирекция на МВР – Кюстендил. ", "date": "2019.02.18", "title": "МВР: 12 души са задържани за масовия побой в Кюстендил"}
{"url": "https://www.novinite.bg/articles/171216/ODMVR-Sofiya-izdirva-ochevidec-na-tejak-paten-incident", "text": "ОДМВР - София търси свидетели и очевидци за съдействие при разследването на тежкия пътен инцидент, възникнал около 11.55 часа на 12 февруари т.г., на пътя София- Петрохан, в района на Бучин проход, между леки автомобили „Ауди 80“ и „Фолксваген Голф“, при който загинаха двама души. Умолява се водачът на микробуса, заснет в района на инцидента, да се свърже с най- близкото управление на МВР за оказване на съдействие на разследващите органи при ОДМВР – София.", "date": "2019.02.18", "title": "ОДМВР- София издирва очевидец на тежък пътен инцидент"}
{"url": "https://www.novinite.bg/articles/171217/Maj-izbi-semejstvoto-si-v-Novi-Iskar-OBNOVENA", "text": "\r\nЧетворно убийство в Нови Искър. По първоначална информация 25-годишен военен е убил родителите си, брат си и баба си. Той е задържан\r\n\r\n\r\n\r\n\r\n\r\n\r\n\r\n\r\n\r\n", "date": "2019.02.18", "title": "Мъж изби семейството си в Нови Искър (ОБНОВЕНА)"}
{"url": "https://www.novinite.bg/articles/171210/Shaban-Shaulich-bil-blasnat-ot-piyan-shofor-bez-knijka", "text": "Сърбия тъгува за краля на фолк музиката Шабан Шаулич, пише на първата си страница белградският вестник \"Новости\", информирайки за тежката катастрофа, станала вчера сутринта в Германия, в която загина \"Кралят\" на сръбския попфолк. \"Утихна златният баритон\", \"Отиде си Кралят на народната музика\", гласят други заглавия.Почина и шофьорът, 43-годишният музикент Мирсад Керич, който возеше певеца, съобщава вестникът. Катастрофата стана вчера сутринта, когато автомобил, управляван от пиян шофьор без книжка, се заби в автомобила, в който пътуваше певецът.При катастрофата Шаулич получил сърдечен удар, от който починал, съобщи за ТВ Пинк мениджърът Богдан Марката, организатор на концерта на Шаулич в герпманския глрад Билефелд.\r\n\r\n\r\n\r\n Вицепремиерът и външен министър Ивица Дачич написа, че Шаулич е белязал една епоха, останал е близък до всички поколения и творбите му ще продължат да живеят. Министърът на отбраната Александър Вулин също изрази дълбоки съболезнования на семейството, изтъквайки, че си е отишъл \"човек, голям колкото и радостта, която предизвикваше където и да беше\".Председателят на партията Единна Сърбия, член на управляващата коалиция, Драган Маркович Палма написа в съболезнователната си телеграма, че за него \"в Сърбия има само един единствен Крал, приятелят Шабан Шаулич, чиито песни ще живеят вечно не само в Сърбия, а и на петте континента, където живеят и сърби, и хора от всички народи от територията на Балканите\".", "date": "2019.02.18", "title": "Шабан Шаулич бил блъснат от пиян шофьор без книжка"}
{"url": "https://www.novinite.bg/articles/171229/Mashtabna-akciya-sreshtu-narkotici-v-Pazardjik-i-regiona", "text": "Няколко полицейски акции срещу наркотици са проведени в Пазарджик и региона за времето от петък до днес. В Пещера екипи на полицейското управление в района на гробищния парк засекли микробус управляван от 38-годишен пещерец. Последвала проверка, при която било установено, че мъжът съхранява близо 56 блистера с общо 461 таблетки от лекарствени средства забранени за свободно притежаване и за продажба на територията на страната ни. В хода на акцията пещерските криминалисти са засекли и още трима непълнолетни на възраст между 15 и 16 години. У тях били открити различни разфасовки суха марихуана – глави и съцветия, с обща маса от близо 13 грама.По същото време колегите им от Пазарджик продължиха активната си работа по документиране на престъпната дейност на дилър на дрога. Както вече съобщихме на улица в Пазарджик екипи на сектора засекли пред входа на жилищен блок стария си познайник – мъж на 37 години. Оперативните работници установили, че в обитавания от него апартамент мъжът съхранява в картонена кутия 235 грама суха листна маса. Ден след това полицаите извършили и претърсване в къща обитавана от него, намираща се в септемврийското село Виноградец. В една от стаите били открити още около 104 грама суха марихуана.Пред почивните дни полицаи задържаха поредния дилър на наркотици в Пазарджик. В резултат на упорита работа служителите от звеното установили, че 24-годишния пазарджиклия разпространява наркотични вещества. В лекия автомобил ползван от него и в жилището му полицаите открили близо 18 грама канабис, подготвен за търговия. Установена е и част от клиентската му мрежа в града и близките села. Той е задържан за срок от 24 часа, а срокът на задържането му е удължен от прокурор при Окръжна прокуратура-Пазарджик със 72 часа.При рутинна проверка на улица в Панагюрище местните полицаи установили, че 17-годишен тийнейджър от Оборище притежава дрога. От него са иззети над 16 грама суха марихуана. По случая е образувано бързо производство, а с непълнолетния работят криминалисти и инспектор „Детска педагогическа стая“.  ", "date": "2019.02.18", "title": "Мащабна акция срещу наркотици в Пазарджик и региона"}
{"url": "https://www.novinite.bg/articles/171230/Izzeha-golyamo-kolichestvo-bezakcizni-cigari-i-tyutyun-v-Plovdivsko", "text": "Голямо количество безакцизни цигари и тютюн са иззети в хода на полицейски действия от петък до неделя на територията на областната дирекция на МВР в Пловдив, съобщават от пресцентъра институцията.В квартал „Столипиново“ служители на Шесто РУ задържали 59-годишен криминално проявен пазарджиклия да пренася 10 км наситнена тютюнева листна маса. От дома на 42-годишна жена пък са конфискувани 2800 къса папироси от различни марки.51-годишна пловдивчанка е била засечена от служители на Второ РУП с общо около 1000 фабрични и саморъчно свити цигари.В Стамболийски служителите на реда задържали 60-годишен мъж от Златитрап, който предлагал за продажба около 10 кг нелегален тютюн.Близо 3 кг от същата контрабандна стока и 700 къса цигари открили карловски полицаи в къщата на 58-годишна жена от село Розино.По случаите са образувани три досъдебни производства. ", "date": "2019.02.18", "title": "Иззеха голямо количество безакцизни цигари и тютюн в Пловдивско"}
{"url": "https://www.novinite.bg/articles/171236/Varna-Masovi-aresti-na-lekari-zaradi-izmami-s-TELK", "text": "Над 10 лекари във Варна са арестувани при операция на ГДБОП и прокуратурата в града, съобщиха от БНР. Те се са били задържани заради участие в схеми за издаване на решения на ТЕЛК на хора, които не са били реално болни.Сред задържаните има лекари от комисии на ТЕЛК в морския град, както и лекари от болници в града.По предварителна информация в центъра на престъпната дейност е лекарка от Добрич – невролог, която има и клиент във Варна. Лекарката е изписвала лекарствата, които колегите ѝ от ТЕЛК са предлагали на пациентите си. Стана ясно, че голяма част от пациентите с лекарски експертизи също са разпитвани от разследващите органи.Акцията на ГДБОП и прокуратурата продължава и в момента.", "date": "2019.02.18", "title": "Варна: Масови арести на лекари заради измами с ТЕЛК"}
{"url": "https://www.novinite.bg/articles/171223/Ubiecat-ot-Novi-Iskar-neadekvaten-i-arestuvan", "text": "Военна полиция се е натъкнала на зловещата кървава гледка в Нови Искър. Тази сутрин униформените дошли до градчето, за да видят защо техният колега, който е баща на 25-годишния убиец, не идва вече втори ден на работа.Те заварили младия мъж в неадекватно състояние, а впоследствие открили и трупа на колегата си, на съпругата му, на бабата и на брата на убиеца.Мъжът е арестуван, а съседи го видели овързан в полицейска кола. Хората от градчето разказват, че майка му е имала психични отклонения.Към момента е ясно, че трагедията се е разиграла след тежък семеен скандал.Мъжът е убил с брадва роднините си. Всички жертви са били удряни в главите, а телата им скрил под матраци, завити с одеяла. ", "date": "2019.02.18", "title": "Убиецът от Нови Искър – неадекватен и арестуван"}
{"url": "https://www.novinite.bg/articles/171242/Chetvornoto-ubijstvo-v-Novi-Iskar-veroyatno-e-izvarsheno-s-bradva", "text": "\r\nЖестокото четворно убийство в софийския квартал Нови Искър е извършено най-вероятно с брадва, сочи първоначалната версия на разследващите, стана ясно от извънредно изявление на МВР и прокуратурата. На мястото на престъплението е намерена брадва, а не огнестрелно оръжие, каквато информация имаше по-рано.\r\n\r\n\r\n\r\n\r\n\r\n", "date": "2019.02.18", "title": "Четворното убийство в Нови Искър вероятно е извършено с брадва"}
{"url": "https://www.novinite.bg/articles/171203/DANS-Zasileni-merki-za-sigurnost-v-Sofiya-za-19-fevruari", "text": "Във връзка с обезпечаване сигурността на възпоменателната церемония по случай 146 години от гибелта на Апостола на свободата, която ще се проведе на 19 февруари 2019 г. от 18.00 ч. пред паметника на Васил Левски, от Национална служба за сигурност (НСО) напомнят на представителите на средствата за масово осведомяване, че могат да разположат наличната си техника в района на провеждане на мероприятието на бул. „Янко Сакъзов“ пред Посолството на Словашката република до 16.00 ч.След този час екипи с техническо оборудване няма да бъдат допускани в района.Проверката на представителите на медиите, които ще отразяват събитието, ще се осъществява посредством временен контролно-пропускателен пункт (КПП),организиран на бул. „В. Левски“ и ул. „Оборище“ като крайният час за тяхното пристигане е 17.20 ч. Служителите на Националната служба за охрана ще изискват от представителите на средствата за масово осведомяване актуален документ за принадлежност към съответната медия и документ за самоличност. Стажанти без журналистическа карта няма да бъдат допускани.Компетентните органи ще наложат забрана за използването на безпилотни летателни апарати (дронове) между 17.30 и 19.00 ч в района на провеждане на проявата поради съществуващите рискове от нежелани инциденти за всички присъстващи граждани и официални лица. Гражданите, които желаят да присъстват на церемонията, ще бъдат пропускани през три контролно-пропускателни пунктове: първият – на кръстовището на бул. „Васил Левски“ и ул. „Оборище“; вторият – на бул. „Дондуков“ и бул. „Васил Левски“ и третият – на бул. „Янко Сакъзов“ и ул. „Панайот Волов“Цветя на паметника на националния герой ще могат да бъдат поднасяни до 17.00 ч. и след приключване на официалната церемония, с изключение на часовия диапазон от 15.00 до 16.00 ч.Напомняме на решилите да присъстват на събитието, че следва да спазват чл. 6, ал.1 от Закона за събранията, митингите и манифестациите и чл. 8, ал. 7 от Наредба за обществения ред на територията на Столична община, която гласи: „При провеждане на масови прояви на обществени места се забранява: внасянето на огнестрелно или хладно оръжие, както и на други предмети, предназначението или употребата на които би застрашило обществения ред, живота и здравето на присъстващите; забранява се посещението на лица в явно нетрезво или неадекватно състояние, както и ползването на предмети, предизвикващи силен шум.“ Полицейските служители, в рамките на своята компетентност, контролират прилагането на Наредбата и съставят актове на гражданите при установяване на нарушения.Служителите на НСО ще извършват проверки на предмети и вещества на основание чл. 30, ал. 1 от Закона за Националната служба за охрана като проверяват за наличие на огнестрелни и други оръжия,хладни оръжия и остри предмети, експлозиви и леснозапалими вещества, източници на йонизиращи лъчения, фойерверки и други пиротехнически изделия. Граждани, които носят обемисти багажи, няма да бъдат допускани на мероприятието, поради невъзможността на място да бъде организирано съхраняването им.", "date": "2019.02.18", "title": "ДАНС: Засилени мерки за сигурност в София за 19 февруари"}
{"url": "https://www.novinite.bg/articles/171233/Pojar-unishtoji-sedem-tona-zahar-v-sladkarski-ceh-vav-Veliko-Tarnovo", "text": "Пожар унищожи седем тона захар в сладкарски цех във великотърновския квартал „Чолаковци“. Огънят е потушен, няма пострадали. Причините за инцидента от тази сутрин се уточняват.Работник в сладкарския цех е видял тази сутрин около 7 часа силно задимяване, а собственикът е подал сигнал за пожара на телефон 112. Пламъците са локализирани, сградата е спасена, посочи Станко Лазов от Противопожарната служба във Велико Търново:\"Тъй като си има камери, има си вариант, по който се работи по няколко версии, за това е извикана и оперативна група. Винаги има вероятност за умисъл\".Няма пострадали при инцидента. От пожара не е причинено замърсяване на околната среда, не са засегнати и съседни сгради в жилищния квартал „Чолаковци“, посочиха от Противопожарната служба.", "date": "2019.02.18", "title": "Пожар унищожи седем тона захар в сладкарски цех във Велико Търново"}
{"url": "https://www.novinite.bg/articles/171208/Grigor-Dimitrov-izpadna-ot-Top-30-na-svetovniya-tenis", "text": "Григор Димитров изпадна от топ 30 на световната ранглиста по тенис за първи път от две години и половина. Димитров, който в момента лекува травма на рамото, има актив от 1310 точки и падна със седем позиции до 31-ата в света. За последно той беше извън първите 30 на 14 август 2016 година, когато беше 34-и.Заради травмата хасковлията не участва на турнира в Ротердам през миналата седмица и не успя да защити точките си от достигНатия финал в холандския град в предишния сезон.В топ 5 няма промени. Начело в класацията е шампионът от Откритото първенство на Австралия Новак Джокович с 10955 точки, следван от Рафаел Надал (Испания) с 8320 точки и Александър Зверев (Германия) с 6475 точки.      Челните десетки на световните ранглисти на АТП и българите в тях:1. (1)  Новак Джокович (Сърбия)  10955 точки2. (2)  Рафаел Надал (Испания)  8320 точки3. (3)  Александър Зверев (Германия)  6475 точки4. (4)  Хуан-Мартин дел Потро (Аржентина)  5060 точки5. (5)  Кевин Андерсон (Южна Африка)  4595 точки6. (7)  Кей Нишикори (Япония)  4190 точки7. (6)  Роджър Федерер (Швейцария)  4100 точки8. (8)  Доминик Тийм (Австрия)  3800 точки9. (9)  Джон Иснър (САЩ)  3225 точки10. (10)  Марин Чилич (Хърватия)  3140 точкиБългарите в ранглистата:31.  (24)  Григор Димитров (България)  1310 точки335. (339)  Димитър Кузманов  79 точки481. (482)  Александър Лазов  13 точки 489. (490)  Александър Лазаров  12 точки", "date": "2019.02.18", "title": "Григор Димитров изпадна от Топ 30 на световния тенис"}
{"url": "https://www.novinite.bg/articles/171228/Zadarjaniyat-za-chetvornoto-ubijstvo-sin-na-civilen-ot-MO", "text": "Син на цивилен служител от Министерството на отбраната е задържаният за убийството на четирима души в Нови Искър, съобщи \"24 часа\".25-годишният е заподозрян, че с брадва е съсякъл баща си, майка си, брат си и баба си.Телата са намерени, след като \"Военна полиция\" изпратила патрул, тъй като бащата не отишъл на работа.Първоначалната информация беше, че извършителят е военен, но от МО заявиха, че той няма правоотношения с ведомството.25-годишният бил психично болен, бягал е 2 пъти от вкъщи, като е имал намерение да се самоубие, твърдят съседи на семейството. \"Намериха го много далеч, мисля, че в Пазарджик. Момчето беше нормално, завърши \"Хладилното\" училище в София, след което превъртя. Майка му си го гледаше вкъщи, но според мен до убийствата нямаше да се стигне, ако беше настанен за лечение, разказа комшия.В момента полицията извършва оглед на местопрестъплението.", "date": "2019.02.18", "title": "Задържаният за четворното убийство - син на цивилен от МО"}
{"url": "https://www.novinite.bg/articles/171205/50-pojara-varluvat-v-Ispaniya", "text": "Над 700 души се борят да потушат петдесетина пожара в северната част на Испания, някои от които запалени умишлено, предаде АФП.\r\n\"48 пожара са все още активни в края на деня. През деня бяха констатирани 50 пожара, 760 души от различни структури работят за потушаването им\", съобщи в комюнике регионалното правителство на област Кантабрия.\r\nОткакто избухнаха в четвъртък първите пожари в планинския регион в северната част на страната, \"няма пострадали хора, повечето от пожарите са в недостъпни зони и не застрашават населението или инфраструктури\", каза правителството.\r\nДвама души са арестувани, заяви пред телевизия \"Секста\" регионалният лидер Мигел Анхел Ревиля.\r\n", "date": "2019.02.18", "title": "50 пожара върлуват в Испания"}
{"url": "https://www.novinite.bg/articles/171199/Poredno-zasedanie-po-sluchaya-Ivancheva", "text": "Поредно заседание по случая \"Иванчева\". Отстранената кметица на \"Младост\" и заместничката й Биляна Петрова са обвинени в получаване на подкуп в особено големи размери.Иванчева и Петрова са под домашен арест от Колада миналата година, след като бяха задържани в ареста в продължнеие на 8 месеца. Те бяха арестувани показно в центъра на София с белязани 56 000 евро. Според прокуратурата това било първи транш от поискания подкуп. ", "date": "2019.02.18", "title": "Поредно заседание по случая \"Иванчева\""}
{"url": "https://www.novinite.bg/articles/171212/Vuchich-za-protestite-sreshtu-nego-Da-se-razhojdat-kolkoto-iskat", "text": "Протестите в Белград не ме интересуват, заяви президентът на Сърбия Александър Вучич пред журналисти в Мюнхен, където участва в международната конференция по сигурността, съобщава вестник \"Данас\".\"Да се разхождат, колкото искат, желая им всичко най-хубаво\", казва той още пред изданието.Припомняме ви, че няколко хиляди души излязоха за 11-ти пореден път в събота по улиците на Белград, за да протестират срещу правителството на Вучич и с искане за свободни медии и честни правила за избори.В центъра на протестите този уикенд беше символичен договор, който опозиционният Съюз за Сърбия предложи да подпише с гражданите на страната. Той изброява задълженията на Съюза, ако опозицията спечели изборите и дойде на власт.Попитан чул ли се е с премиера на Албания Еди Рама във връзка с протестите в Тирана той отговори, че не го е грижа за \"някакви демонстрации\", а му е задал други въпроси.В Мюнхен Вучич попитал участници в конференцията какво ще прави Сърбия, ако на 31 март вече няма да има граница между Косово и Албания и какво в такъв случай ще направи ЕС, отговор обаче не получил.\"Трябва да очакваме продължаване на тази политика на Тирана и Прищина. Това не е прищявка. Подкрепата за обединение нараства драматично. Тя се увеличи от 35 до 72 и 75 на сто. На тази вълна на подкрепа и едните, и другите работят за обединение. Нямам илюзии и съмнение, че това ще продължи. Това допълнително допринася за създаването на напрежение в региона\", казва сръбският президент.", "date": "2019.02.18", "title": "Вучич за протестите срещу него: Да се разхождат, колкото искат!"}
{"url": "https://www.novinite.bg/articles/171200/Cheren-snyag-smuti-jitelite-na-sibirski-grad", "text": "\r\nЧерен сняг смути жителите на сибирския град Прокопевск.\r\n\r\n\r\n\r\n\r\n\r\n", "date": "2019.02.18", "title": "Черен сняг смути жителите на сибирски град"}
{"url": "https://www.novinite.bg/articles/171193/Shte-se-radvame-na-proletno-vreme-s-temperaturi-mejdu-13-i-18", "text": "Днес времето ще е предимно слънчево, топло и почти тихо. Максималните температури ще са между 13° и 18°, за София - около 14°.В планините ще е предимно слънчево. Ще духа ще е слаб до умерен северен вятър. Максималната температура на височина 1200 метра ще е около 9°, на 2000 метра – около 2°.По Черноморието ще е предимно слънчево. Ще духа слаб до умерен вятър от запад-северозапад, който след обяд ще се ориентира от север-североизток. Максимални температури между 9° и 12°. Температурата на морската вода е 6-7°. Вълнението на морето ще е 1-2 бала.", "date": "2019.02.18", "title": "Ще се радваме на пролетно време с температури между 13° и 18°"}
{"url": "https://www.novinite.bg/articles/171197/Otbelyazvame-146-godini-ot-gibelta-na-Vasil-Levski", "text": "България отбелязва 146 години от гибелта на Васил Левски. Историците спорят, дали Апостолът е убит от османската власт на 18-ти или 19-ти февруари по нов стил. Затова и в двата дни има официални чествания. Тази вечер смъртта на Левски почитат в родния му град Карлово. Утре, в 9 часа сутринта в храм \"Света Богородица\", където Васил Левски е скужил като дякон, ще има света литургия.   ", "date": "2019.02.18", "title": "Отбелязваме 146 години от гибелта на Васил Левски"}
{"url": "https://www.novinite.bg/articles/171219/Okonchatelno-2-godini-zatvor-za-Anita-Mejzer", "text": "Анита Желева, известна като Анита Мейзер, да изтърпи наказание „лишаване от свобода“ в размер на 2 години, реши съдебен състав на Върховния касационен съд (ВКС). Наказанието „лишаване от свобода“ е намалено от 3 на 2 години. Наложена е и „глоба“ в размер на4000 лв. Решението е окончателно. По отношение на оплакването на подсъдимата относно необходимостта от прилагане на института на условното осъждане, върховните съдии не намират основания за уважаването му. Тричленният състав на ВКС споделя тезата на въззивната инстанция за необходимостта от преценка на обстоятелството, че са извършени две престъпления. „Това по чл. 304а НК (предлагане на подкуп на полицейски орган) не само е тежко такова, но то е рушащо държавността и вярата на обществото в добросъвестното изпълнение на професионалните задължения на държавните органи“, категорични са върховните съдии.", "date": "2019.02.18", "title": "Окончателно: 2 години затвор за Анита Мейзер"}
{"url": "https://www.novinite.bg/articles/171198/Advokati-v-protestna-gotovnost", "text": "Адвокати в протестна готовност. По обяд те ще се срещнат с Висшия адвокатски съвет заради промени в закона, с които фирми, неправителствени организации и кметове трябва да докладват официално на службите как ще обучават персонала си срещу пране на пари.Срокът изтече в петък и затова стотици хора чакаха на опашки пред  ДАНС и пощите. Според някои от засегнатите, изискванията са абсурдни и не трябва да са едни и същи за малките и големите играчи на пазара. ", "date": "2019.02.18", "title": "Адвокати в протестна готовност"}
{"url": "https://www.novinite.bg/articles/171204/Denonoshtnite-apteki-v-stranata-se-broyat-na-prasti", "text": "Само около 1% от аптеките в страната са денонощни. Най-много са в столицата – около 25.В Стара Загора от няколко години не съществува аптека, която да работи денонощно и това принуждава жителите да „се запасяват“ от съображения за сигурност. В Шумен една денонощна обслужва три области - Шуменска, Търговищка и Разградска, което е над 400 000 души.Само две са денонощните аптеки, които работят на територията на Хасковска област, която има общо 11 общини. Една денонощна аптека обслужва болните в Пазарджик и цялата област, а в Русенска има само три денонощни и те са в областния център Русе.България е на едно от първите места в Европа по брой хора, обслужвани от една аптека, или около 1800 души на аптека срещу около 4500 средно за съюза. На територията на страната 33 от общо 4197 (0,79) работят 24 часа в денонощието, показва справка на уеб платформата „мАптека“.", "date": "2019.02.18", "title": "Денонощните аптеки в страната се броят на пръсти"}
{"url": "https://www.novinite.bg/articles/171209/Tonove-toksichni-otpadaci-sa-izhvarleni-kraj-gara-Yana", "text": "14 тона токсични отпадъци са изхвърлени в района на гара Яна. Това съобщи за „Хоризонт“ Красимир Димитров, директор на дирекция „Аварийна помощ и превенция“ към Столична община.Сигналът е подаден в петък вечерта. Замерванията показват, че няма опасност за здравето на хората, но Димитров нарече случилото се „екологична катастрофа“ „Няма опасност за живота и здравето на хората, които са в района, тъй като направихме 48-часов мониторинг на станцията за контрола и качеството на въздуха към министерството на околната среда и водите и те не показаха никакви завишения на нормите. През вчерашния ден от фирмата, с която имаме договор, лицензирана, под надзора на Софийска районна прокуратура, влезнаха и започнаха обезопасяването на варелите, които са изхвърлени със силно токсични, леснозапалими вещества. Те са преместени от мястото, където са изхвърлени в реката, на място, където е площадка за третиране на отпадъци“, заяви Димитров.", "date": "2019.02.18", "title": "Тонове токсични отпадъци са изхвърлени край гара Яна"}
{"url": "https://www.novinite.bg/articles/171196/KZP-Potrebitelyat-ne-moje-da-bade-zadaljen-da-podpishe-dogovor-kojto-ne-e-prochel", "text": "Не е сключен договор, ако общуването е вървяло само по телефона или по друг комуникационен канал, без да са положени подписи върху хартиен носител или по реда на Закона за електронния подпис, което става със специално регламентирана процедура. Това каза председателят на Комисията за защита на потребителите Димитър Маргаритов пред БНТ, а поводът е наскоро влязло в сила, потвърдено от Върховния административен съд, решение на КЗП за нелоялна практика на телеком, изисквал суми на свой „клиент” по несъществуващ договор.„Ако просто Ви се обадят, дори да се съгласите да сключите определен договор с дадени условия, докато не се случи подписването му, няма как да бъдете обвързани от това, което в този договор се предвижда като клаузи”, обясни Маргаритов. По отношение на изискването от някои търговци на подпис върху таблет, при което човек не може да види текста на подписвания от него договор, председателят на КЗП разясни, че никой не може да бъде задължен по какъвто и да било начин да подпише нещо, което не е прочел. „Понякога в офисите в обстановка с повече хора се създава впечатление, че няма време и трябва на момента нещо да се случи.Това не е така, всеки потребител има право преди да подпише един договор, да се запознае внимателно с общите му условия, включително при необходимост и у дома”, добави той. Председателят на КЗП каза още, че трябва много да се внимава при телефонни обаждания със специални оферти от представители на телекомуникационните компании. „Честа практика е, когато имате срочен договор, малко преди изтичането му, да Ви се обадят по телефона и да Ви изкушават с доста на пръв поглед изгодни оферти, да Ви представят новите планове като специални за Вас като лоялен клиенти и т.н. Трябва да се знае, че когато изтече един срочен договор, той се трансформира автоматично в безсрочен. Това е голямо удобство и предимство за потребителя, защото той може да го прекрати с едномесечно предизвестие”, посочи Маргаритов. Той уточни, че понякога при сключване на срочен договор има преференциални условия и след изтичането му, те може да спрат да важат. Но бихме могли да останем на тях за месец, в който да решим дали да запазим този договор или да го прекратим и да сключим нов. „Когато условията се третират като специални, преференциални, за лоялни клиенти и пр. и по телефона се отправят апели, че важат само за два дни, защото тази промоция приключва, това също не бива да бъде уловка и потребителите да остават с впечатление, че нещо много изгодно им се предлага. Трябва по-скоро да помислят внимателно дали, ако допълнителни услуги се наслагват към ползваните досега, те са им необходими. В днешно време, когато телекомуникацията е основният начин за общуване, много хора се изкушават допълнително да бъдат добавени услуги към техните планове, но нека имаме предвид и това, че винаги – независимо от това за какъв период от време то е било гратис, идва моментът, в който се плаща и реалната цена за използваните услуги. Тогава можем да останем неприятно изненадани от сметки за неща, които не са ни трябвали или не сме използвали, а ще се наложи да платим”, предупреди Маргаритов. Ако сме били подведени при представяне на офертата, а впоследствие се окаже, че договорът е с по-различни параметри, то ние сме станали жертва на нелоялна практика. След нейното установяване от контролните органи, имаме право да развалим договора и да получим обратно платеното от нас, обясни още председателят на КЗП. Димитър Маргаритов припомни, че след произнасяния на Комисията телекомите вече не могат да създават пречки пред клиентите си при прекратяване на договор: „Не могат да Ви задължат, ако искате да подадете заявление за предсрочно прекратяване на договор, това да стане в точно определен офис, или на точно определена дата, или попълвайки точно определена бланка. Всичко е въпрос на воля на потребителя, на възможност той да си упражни правото там, където за него е подходящо и никой не може да утежнява излишно условията, при които той може да постъпи, както е намерил за добре.” При предсрочно прекратяване на договор с телеком, принципът е, че максималната дължима неустойка е до три месечни такси. „Може да има нюанси, свързани с преференциални условия. Затова нека потребите знаят, че когато се пристъпи конкретно към оформянето на отношенията по прекратяването, следва да прочетат внимателно в каква степен ползваните до момента от тях преференциални условия отпадат и какъв ще бъде планът, по който ще ползват съответната услуга занапред”, добави в края на разговора Маргаритов.", "date": "2019.02.18", "title": "КЗП: „Потребителят не може да бъде задължен да подпише договор, който не е прочел”"}
{"url": "https://www.novinite.bg/articles/171235/Govoritelyat-na-Kremal-Putin-izpitva-doverie-kam-Erdogan", "text": "Руският президент Владимир Путин изпитва голямо доверие към своя турски колега Реджеп Ердоган. Това заяви говорителят на Кремъл Дмитрий Песков в интервю за \"Хюриет дейли нюз\", цитирано от ТАСС, съобщи БТА. На въпрос дали Ердоган е след лидерите, към които Путин изпитва най-голямо доверие, Песков каза: \"Разбира се, те много добре се разбират един друг\". Говорителят на руския президент каза още: \"Имаше две сериозни кризи (в нашите отношения), слава Богу, ние ги оставихме зад себе си. Техните последствия можеше да бъдат смъртоносни за нашите отношения. Според мен Путин и Ердоган избегнаха това, защото демонстрираха политическа воля. И двете страни направиха всичко необходимо, за да преодолеят тези кризи\".", "date": "2019.02.18", "title": "Говорителят на Кремъл: Путин изпитва доверие към Ердоган"}
{"url": "https://www.novinite.bg/articles/171207/Nyama-registrirani-novi-sluchai-na-morbili-v-Blagoevgradsko", "text": "Няма регистрирани нови случаи на морбили в Благоевградско, откъдето са почти всички 21 заболели, предимно деца. Днес се очаква да станат ясни резултатите от лабораторните изследвания на 11 от тях.", "date": "2019.02.18", "title": "Няма регистрирани нови случаи на морбили в Благоевградско"}
{"url": "https://www.novinite.bg/articles/171211/Zapochnaha-proverki-na-kamionite-i-avtobusite-po-patishtata", "text": "От днес до 24 февруари се провежда операция на Пътна полиция за контрол на товарните автомобили и автобусите. Тя е част от календара на TISPOL – Европейската мрежа на службите на Пътна полиция и подобни действия има на територията на всички държави-членки.Операциите за контрол над товарните автомобили и автобусите имат за цел да се обърне внимание на водачите, че последиците и броят на загиналите и ранените при пътнотранспортно произшествие с участието на тежки машини и автобуси са значително по-големи в сравнение с другите тежки ПТП.Основните причини за възникналите инциденти с участието на товарни автомобили и автобуси са неспазване времето за почивка от водачите, превишаването на скоростта, употребата на алкохол и упойващи вещества, превоз на необезопасени товари както и претоварването на автомобилите.Проверките ще се осъществяват съвместно със служители на Изпълнителна агенция “Автомобилна администрация”. В проверките ще се включат служители на криминална и икономическа полиция.", "date": "2019.02.18", "title": "Започнаха проверки на камионите и автобусите по пътищата"}
{"url": "https://www.novinite.bg/articles/171214/Borisov-sabra-izvanredno-Izpalnitelnata-komisiya-na-GERB", "text": "Председателят на ГЕРБ и министър-председател на България Бойко Борисов свика заседание на Изпълнителната комисия на партията. Заседанието се провежда в момента в централата на ПП ГЕРБ, а темата, която се разисква са последните промени в Изборния кодекс. Очаквайте подробности!", "date": "2019.02.18", "title": "Борисов събра извънредно Изпълнителната комисия на ГЕРБ"}
{"url": "https://www.novinite.bg/articles/171226/Maya-Manolova-Ima-opiti-deloto-sreshtu-Toplofikaciya-da-bade-protakano", "text": "След днешното заседание по делото срещу отказа на „Топлофикация“ да предостави данни на омбудсмана, Мая Манолова заяви, че е имало опити производството да бъде протакано.„В сряда поискаха срок, адвокатът на изпълнителния директор, да представи допълнителни съображения защо не са длъжни да информират гражданите за исканите от мен факти“, каза тя.Юристите на „Топлофикация“ не коментираха темата. Междувременно стана ясно, че управата на столичното парно е отказала исканата от омбудсмана информация, защото Манолова не била посочила второто си име, както и адрес за отговор: „Доказателство, че той е известен на ръководството на „Топлофикация“, е и отказът, който получихме на този адрес. Така че когато става дума за отказ, адресът е ясен. Когато става дума за положителен отговор, адресът става неизвестен“.Според информация на Манолова, само през 2015-та година от „Топлофикация“-София са събрали 15 000 000 лева за юрисконсултски възнаграждения чрез започнати дела срещу 21 000 столичани.Съдебният спор между Манолова и софийската топлофикация продължава трета година. Ръководството на дружеството отказва да предостави информация за какво са похарчени събраните през 2015 г. юрисконсултски възнаграждения за близо 15 000 000 лева чрез започнати дела срещу 21 хиляди столичани.", "date": "2019.02.18", "title": "Мая Манолова: Има опити делото срещу „Топлофикация“ да бъде протакано"}
{"url": "https://www.novinite.bg/articles/171232/Karakachanov-kam-DPS-Darjite-ciganite-kato-zalojnici", "text": "Красимир Каракачанов, лидер на ВМРО, взе отношение по повод думите на депутатa от ДПС Йордан Цонев за масовия бой в Кюстендил, завършил с множество ранени и един убит.\"Днес депутатът от ДПС г-н Йордан Цонев след поредното шокиращо и дръзко убийство в Кюстендил на невинен българин, станал жертва на циганската престъпност, си позволи да говори, че \"ВМРО се възползва и етнизира проблема\".ВМРО повече от 10 години предупреждава, че ДПС са тези, които от началото на прехода затвърждават модела на циганските гета, за да се възползват електорално от този порочен модел.ВМРО повече от 10 години предупреждава, че ДПС са тези, които превръщат едно огромно мнозинство от българските цигани като заложници на своята партия, само за да се възползват от гласовете им.ВМРО повече от 10 години предупреждава, че ДПС системно насърчават усещането за безнаказаност на престъпниците в циганските кланове и с това спомогнаха и спомагат да се развие такава дръзка престъпност в циганските гета. Тази престъпност тормози и превръща в жертви и много от циганите, като ги кара да просят, да проституират, да продават дрога, да раждат и да продават децата си. ВМРО отдавна предупреждава за вилнееща циганска престъпност, на която стават жертва жени и деца, мъже и възрастни хора от различни етноси.В последните месеци, въпреки всичките ни предупреждения и опити да предотвратим такова развитие се стигна до серия от дръзки престъпления, като това във Войводиново, както и до дръзки убийства, като това в Русе и в Кюстендил, извършени с нечовешка злоба и жестокост от млади цигани.Кой възпита манталитет на безнаказаност в съзнанието на тези убийци?Не го ли възпитаха тези, които им обещаваха ток без пари за сметка на всички останали граждани?Не го ли възпитаха тези, които държаха натикани в гетата хора така, както робовладелци държат роби?Не го ли възпитаха тези, които им пееха приспивни песни за права и свободи, но никога не казаха и една дума за отговорност към държавата и за дълг към род и Родина?ДПС се изгради като комбинация между деспотичен ориенталски пашалък и \"розов\" европейски либерализъм.Тази ориенталско-либерална комбинация и днес продължава да прехвърля проблема от болната глава на здравата.ДПС заедно с цялата кохорта от уж правозащитни организации като Българския хелзинкски комитет и други подобни са сред преките виновници за окаяното състояние на циганския етнос у нас и за етническото напрежение.Казвал съм го, ще го кажа отново – държавата започва да се руши тогава, когато изчезне чувството за справедливост\", категоричен е в становището си Красимир Каракачанов.", "date": "2019.02.18", "title": "Каракачанов към ДПС: Държите циганите като заложници"}
{"url": "https://www.novinite.bg/articles/171213/Ekaterina-Zaharieva-uchastva-v-sreshta-za-Blizkoiztochniya-miren-proces-v-Dablin", "text": "\r\nВицепремиерът и министър на външните работи Екатерина Захариева ще участва на 18-19 февруари 2019 г. в среща в Дъблин, посветена на Близкоизточния мирен процес. \r\n\r\n\r\n\r\n\r\n", "date": "2019.02.18", "title": "Екатерина Захариева участва в среща за Близкоизточния мирен процес в Дъблин"}
{"url": "https://www.novinite.bg/articles/171239/Krasimir-Valchev-Izklyuchitelno-vajno-e-rannoto-karierno-orientirane-na-uchenicite", "text": ", посочи министърът на образованието и науката Красимир Вълчев, цитиран от БГНЕС.Той участва в работна среща на ръководителите на регионалните управления на образованието, която се проведе в Габрово. Там бе представена образователната програма на областта за професионално и кариерно насочване на учениците.Инициативата, подкрепена от институциите и реализирана съвместно с бизнеса в града, представя пред учениците възможностите за избор на професия, включително с посещения в предприятия, организации, лечебни заведения и др.Като положителна тенденция от изпълнението на програмата беше посочен засиленият интерес от страна на учениците към продължаване на обучението в различни специалности., апелира министър Вълчев.Заедно с началниците на регионалните структури той обсъди възможността за разработване на програми за кариерно ориентиране на общинско ниво, които биха допринесли и за осигуряване на необходимите кадри и специалисти в съответните населени места.", "date": "2019.02.18", "title": "Красимир Вълчев: Изключително важно е ранното кариерно ориентиране на учениците"}
{"url": "https://www.novinite.bg/articles/171241/Cvetanov-Nalojitelno-e-da-prerazgledame-promenite-v-Izborniya-kodeks", "text": "„ПП ГЕРБ нееднократно е показвала досега, че държи сметка за мнението на хората и че е чувствителна към реакциите на обществото по повод на законодателната дейност в парламента. След обстоен анализ, който извършихме заедно с премиера Борисов и членовете на Изпълнителната комисия, смятаме за наложително да преразгледаме промените в Изборния кодекс. При това ще го направим независимо от това дали Президентът ще наложи вето или не”. Това написа председателят на парламентарната група на ГЕРБ Цветан Цветанов в профила си във Facebook.Той подчертава, че за управляващата партия е „по-важно да гарантира спокойствието на хората, както и да им покаже, че спазването на техните права е най-важно за нас”.„Винаги сме се водили от разбирането, че изборните правила не са въпрос на създаване на предимство за една или друга партия, а следва да са здрава основа за осигуряване на честни и прозрачни избори”, смята Цветанов.", "date": "2019.02.18", "title": "Цветанов: Наложително е да преразгледаме промените в Изборния кодекс"}
{"url": "https://www.novinite.bg/articles/171222/GERB-vrashta-praga-na-preferenciite-v-Izborniya-kodeks-shte-ima-nova-CIK", "text": "\r\nГЕРБ ще върне прага на преференцията от преди промените в Изборния кодекс. Това беше решено на заседание на Изпълнителната комисия на партията, свикано от премиера от премиера Бойко Борисов.\r\nБойко Борисов, министър-председател и лидер на ГЕРБ: Ние първи внесохме мажоритарния закон, а и ние винаги като партия сме избирани мажоритарно. Не искам по никакъв начин да остава какъвто и да е оттенък, че на нас изборните правила ни влияят. Но в интерес на истината нека да напомним - предишната ЦИК, нейният мандат беше рекратен предсрочно, когато ние бяхме опозиция. Тази избирателна комисия и този избирателен закон беше промотиран изцяло тогава от г-жа Мая Манолова - сега омбудсман, по време на мандата на БСП е избрано всичко това. Що за нахалство е това?!Георги Марков: ПП ГЕРБ, след като беше запознат лидера на партията, ще възстанови по подходящия начин т.нар. преференциално гласуване. Защо? Защото сме единствената политическа сила в България, която се вслуша в гласа на 2 милиона и 500 хиляди български избиратели.\r\n\r\n\r\n\r\n\r\n", "date": "2019.02.18", "title": "ГЕРБ връща прага на преференциите в Изборния кодекс, ще има нова ЦИК"}
{"url": "https://www.novinite.bg/articles/171215/Aparatite-za-samotaksuvane-v-sinya-i-zelena-zona-imat-li-fiskalna-vrazka-s-NAP-pita-Kaloyan-Pargov", "text": "В ЦГМ ЕАД затрудняват ли се при прилагането на новите изисквания на Наредба Н-18 и ще спазят ли срока до края на март да променят софтуерите и касовите апарати, пита председателят на групата на БСП в СОСИмат ли апаратите за самотаксуване в \"синя\" и \"зелена\" зона за паркиране в центъра на София фискална връзка с НАП? Това пита председателят на БСП - София и на групата на социалистите в СОС Калоян Паргов. Въпросът му е във връзка с измененията, налагани от Наредба Н-18, която задължава да бъдат направени промени на около 170 000 фискални устройства в страната до края на март. Измененията във въпросния документ, които предизвикаха бурно негодувание от бизнеса и заплахи за протести, бяха приети в края на септември миналата година. Те предвиждат всяка издадена касова бележка да бъде изпращана почти в реално време - до 5 минути - към сървърите на НАП. Досега този процес, според данни на приходната агенция, е отнемал месец. Друга новост е задължително да бъде отпечатван QR-код върху всяка касова бележка. За тази цел обаче са необходими сериозни софтуерни промени и поредна смяна на касовите апарати.\"Промените в Наредба Н-18 засягат пряко общинското дружество \"Център за градска мобилност\" ЕАД, коментира Калоян Паргов, който е заместник-председател на Комисията по транспорт и туризъм в СОС. - В тази връзка настоявам директорът Румяна Милова да информира всички членове на Комисията по транспорт и туризъм, както и обществеността за процеса на работа по промяна на софтуера за фискална връзка с НАП. Както и да докладва дали \"Център за градска мобилност\" ЕАД ще се справи с тези промени в указания срок до края на март 2019 г. Освен това, макар и не много, в София има апарати за самотаксуване в \"синя\" и \"зелена\" зона. В тази връзка бих искал да чуя от госпожа Милова дали те имат фискална връзка с НАП към този момент и дали софтуерът вече е или предстои да бъде съобразен с новите изисквания на Наредба Н-18?\".Калоян Паргов и останалите общински съветници от групата на БСП са притеснени от твърденията на експерти, че най-затруднени от промените, въведени от Наредба Н-18, ще бъдат фирмите за градски и обществен транспорт. Затова настояват за бърза и изчерпателна информация от страна на ръководството на \"Център за градска мобилност\" ЕАД и транспортните дружества по въпроса за промяната на софтуерите.", "date": "2019.02.18", "title": "Апаратите за самотаксуване в \"синя\" и \"зелена\" зона имат ли фискална връзка с НАП, пита Калоян Паргов"}
{"url": "https://www.novinite.bg/articles/171221/Karakachanov-s-ostri-obvineniya-sreshtu-DPS-za-ciganskata-prestapnost", "text": "Вицепремиерът и министър на отбраната, както и лидер на ВМРО Красимир Каракачанов изрази остра позиция срещу ДПС в съобщение, разпространено до медиите. Публикуваме позицията на Каракачанов без редакторска намеса: ,,Днес депутатът от ДПС г-н Йордан Цонев след поредното шокиращо и дръзко убийство в Кюстендил на невинен българин, станал жертва на циганската престъпност, си позволи да говори, че „ВМРО се възползва и етнизира проблема“. ВМРО повече от 10 години предупреждава, че ДПС са тези, които от началото на прехода затвърждават модела на циганските гета, за да се възползват електорално от този порочен модел. ВМРО повече от 10 години предупреждава, че ДПС са тези, които превръщат едно огромно мнозинство от българските цигани като заложници на своята партия, само за да се възползват от гласовете им. ВМРО повече от 10 години предупреждава, че ДПС системно насърчават усещането за безнаказаност на престъпниците в циганските кланове и с това спомогнаха и спомагат да се развие такава дръзка престъпност в циганските гета. Тази престъпност тормози и превръща в жертви и много от циганите, като ги кара да просят, да проституират, да продават дрога, да раждат и да продават децата си. ВМРО отдавна предупреждава за вилнееща циганска престъпност, на която стават жертва жени и деца, мъже и възрастни хора от различни етноси. В последните месеци, въпреки всичките ни предупреждения и опити да предотвратим такова развитие се стигна до серия от дръзки престъпления, като това във Войводиново, както и до дръзки убийства, като това в Русе и в Кюстендил, извършени с нечовешка злоба и жестокост от млади цигани. Кой възпита манталитет на безнаказаност в съзнанието на тези убийци? Не го ли възпитаха тези, които им обещаваха ток без пари за сметка на всички останали граждани? Не го ли възпитаха тези, които държаха натикани в гетата хора така, както робовладелци държат роби? Не го ли възпитаха тези, които им пееха приспивни песни за права и свободи, но никога не казаха и една дума за отговорност към държавата и за дълг към род и Родина? ДПС се изгради като комбинация между деспотичен ориенталски пашалък и „розов“ европейски либерализъм. Тази ориенталско-либерална комбинация и днес продължава да прехвърля проблема от болната глава на здравата. ДПС заедно с цялата кохорта от уж правозащитни организации като Българския хелзинкски комитет и други подобни са сред преките виновници за окаяното състояние на циганския етнос у нас и за етническото напрежение. Казвал съм го, ще го кажа отново – държавата започва да се руши тогава, когато изчезне чувството за справедливост'', гласи позицията на вицепремиера Каракачанов.", "date": "2019.02.18", "title": "Каракачанов с остри обвинения срещу ДПС за циганската престъпност"}
{"url": "https://www.novinite.bg/articles/171218/Cvetan-Cvetanov-provede-rabotna-sreshta-s-premiera-na-Kosovo-Ramush-Haradinaj", "text": "Председателят на ПГ ГЕРБ и зам.-председател на партията Цветан Цветанов проведе работна среща с министър-председателя на Косово Рамуш Харадинай. Харадинай е домакин на регионална Приятелска закуска, която събира политици и общественици от региона и САЩ в духа на открития диалог и взимност в служба на обществото.Рамуш Харадинай сподели благодарността си към България и министър-председателя Бойко Борисов за подкрепата за европейското бъдеще на страните от региона по време на Българското председателство на Съвета на ЕС. Министър-председателят на Косово отбеляза, че поставяйки Западните Балкани като акцент сред българските приоритети, страната ни е съумяла да помогне за помиряването и стабилността в региона, като е генерирала истинска добавена стойност за бъдещето на региона и е спомогнала за постигане на целите на Берлинския процес. Харадинай сподели и за срещата само от преди дни с премиера Борисов Борисов в рамките на Мюнхенската конференция по сигурността.", "date": "2019.02.18", "title": "Цветан Цветанов проведе работна среща с премиера на Косово Рамуш Харадинай"}
