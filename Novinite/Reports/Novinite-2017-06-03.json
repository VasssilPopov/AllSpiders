{"url": "http://www.novinite.bg/articles/144876/Edin-ot-naj-velikite-klubove-Livarpul-praznuva-125-godishnina", "text": "Един от най-великите клубове в света Ливърпул празнува рожден ден днес. „Червените“ от „Анфийлд“ навършват цели 125 години, предаде .Формирането на гранда от Мърсисайд започва още на 15 март 1892 година, но официално е признат за нов клуб от Търговската камара тогава на 3 юни същата година.Създаването на Ливърпул бележи края на дълъг период на ожесточени спорове между ръководителите на Евертън. В крайна сметка част от тях, начело с Джон Холдинг решават да напуснат борда на директорите и да създадат нов клуб, който да играе на „Анфийлд“.Така се ражда „червеният“ клуб на Ливърпул, който носи името на града.Годишнината на „мърсисайдци“ ще бъде отбелязана с редица събития на клубния стадион. По-късно през годината са предвидени и други мероприятия, като контролата с Херта в Берлин на 29 юли, както и специална колекция с артикули за феновете.Датата 1 септември също заема важно място в историята на „червените“ и ще бъде отбелязана подобаващо. Именно на 1 септември 1892 Ливърпул изиграва и първия си мач в своята богата история.Ливърпул е 18-кратен шампион на Англия и 5-кратен носител на КЕШ. Във витрината на клуба попадат още 7 купи на Англия, 8 купи на Лигата, 3 купи на УЕФА, 3 Суперкупи на Европа и много други трофеи.", "date": "2017.06.03", "title": "Един от най-великите клубове Ливърпул празнува 125-годишнина"}
{"url": "http://www.novinite.bg/articles/144866/Levski-iska-da-si-varne-svoj-bivsh-igrach", "text": "Юношата на Левски - Виктор Генев отново е изскочил като опция за отбраната на \"сините\", пише вестник \"Тема Спорт\", предаде .През пролетта защитникът игра в Ботев (Пловдив), но договорът му с \"канарчетата\" изтече. 28-годишният бранител участва в 13 шампионатни сблъсъка за \"жълто-черните\", бе титуляр и се представи силно и във финала за Купата срещу Лудогорец, който пловдивчани спечелиха.Ръководството иска да задържи Генев и за следващата кампания, но той все още не е подписал договор. Интересното е, че през есента Виктор игра за Левски. Той бе на терена в 4 срещи за първенство. По време на зимната пауза обаче, тогавашният старtи треньор - Елин Топузаков прецени, че Генев не му е нужен.Левски има сериозен интерес и към друг играч, който игра за Ботев през сезона - Антонио Вутов. Сините водят преговори с Удинезе, за да го привлекат.", "date": "2017.06.03", "title": "Левски иска да си върне свой бивш играч"}
{"url": "http://www.novinite.bg/articles/144867/Botev-atakuva-Evropa-s-Georgi-Andonov-i-nov-brazilec", "text": "Нападателят на Верея Георги Андонов може да се озове в Ботев Пловдив за началото на новия сезон. Юношата на канарчетата е сред опциите на Николай Киров – Белия за лятната селекция. Андонов може да заиграе в Ботев, ако Антонио Вутов реши да напусне жълто-черните и да продължи кариерата си в друг отбор. В момента шансовете за това са 50/50, разкриват от канцелариите в Коматево. Вутов е на лагер с младежкия национален отбор, който има предвидени 2 контроли. Той ще е ангажиран с трикольорите до 12 юни, като чак след това със сигурност ще стане ясно, къде юношата на Левски ще избере да продължи развитието си. Вутов призна, че ако Ботев Пд запази състава си и реши да надгражда вероятността да остане е много голяма. Към този момент жълто-черните показват именно такива намерения, а класирането им за Европа със сигурност ще помогне за това, предаде Sporta.bg.Андонов обаче не е единствената опция пред Белия при напускане на Вутов. Киров може да се възползва и да привлече кариока за заместник на Антонио. Канарчетата вече очакват един бразилец да се присъедини към тях. Става въпрос за Алваро Онгилио Юлиано от Калдензе. Освен бразилеца жълто-черните почти със сигурност ще привлекат и вратарят Даниел Кайзер от РОВ Рибник, както и бранителят Пламен Димов, който от месеци тренира с Ботев, но не успява да си оправи документите с бившия си отбор.", "date": "2017.06.03", "title": "Ботев атакува Европа с Георги Андонов и нов бразилец"}
{"url": "http://www.novinite.bg/articles/144874/Kris-Bosh-se-otkazva-ot-basketbola-zaradi-travma", "text": "Баскетболистът на Маями Хийт Крис Бош е принуден да прекрати кариерата си в НБА заради контузия. Решението е взето след направения медицински преглед. С лекарското заключения са се съгласили от управата на НБА, както и от профсъюза на играчите, предаде Sporta.bg.С края на кариерата на Бош от Маями може да извадят неговата заплата от платежния си баланс. Така „горещите“ освобождават 52 милиона долара, които 33-годишният баскетболист трябваше да получи през следващите два сезона, пише Блиц Спорт.През февруари 2016 година лекарите откриха тромб в крака на Крис Бош, оттогава той не е играл. През сезон 2015/16 той участва в 53 мача, като в тях имаше средно по 19,1 точки, 7,4 борби и 2,4 асистенции. През септември президентът на Маями Хийт Пат Райли обяви, че тимът се готви да изкара сезон 2016/17 без крилото, чиято кариера в отбора била приключила.", "date": "2017.06.03", "title": "Крис Бош се отказва от баскетбола заради травма"}
{"url": "http://www.novinite.bg/articles/144875/Serina-Uilyams-ne-znaela-pola-na-deteto-si", "text": "Серина Уилямс опроверга твърденията на сестра си, че чака момиченце и заяви, че дори самата тя не знае пола и иска това да си остане така до деня на раждането, тъй като \"това ще бъде най-страхотната изненада на света\".\"Мисля, че изненадата да научиш пола на детето си в специалния ден, в който то се появява на бял свят е вероятно най-хубавата изненада, която можеш да получиш в живота си. Така че нека изясня какво каза сестра ми Винъс. Винаги се шегувам със сестрите си, за да проверя какви услуги мога да изтръгна от тях. Ако искам нещо от някоя от тях, обикновено казвам, че бебе Винъс, бебе Лин или бебе Иша се нуждае от него\", призна знаменитата тенисистка.Припомняме, че преди дни сестрата на Серина Уилямс - Винъс се изпусна и издаде в ефира на \"Евроспорт\" пола на бъдещата си племенница.\"Тя ще ме нарича \"любимата леля\", сподели Винъс по време на интервю за спортния канал, без да се усети и дори продължи развълнувано да говори как всичките им останали полусестри искат бебето да бъде кръстено на тях.През април бремеността на американската тенисистка Серина Уилямс стана новина, след като тя сподели снимка в социалната мрежа „Snapchat“, с която подсказа очакваното щастливо събитие. По-късно обаче звездата разкри, че го е направила без да иска, докато се е опитвала да запази кадъра за лична употреба. Тя се бе опитала да изтрие снимката, но последователите й в социалната мрежа бяха по-бързи и вече бяха разпространили новината.През май носителката на 23 титли от Големия шлем пък разказа, че е разбрала за бременността си само два дни преди старта на Откритото първенство на Австралия. Интересното е, че именно Уилямс спечели Аустрелиън Оупън, побеждавайки на финала сестра си Винъс. След спечелването на трофея тя стана и рекордьорка при мъжете и жените за най-много титли от Мелбърн – 7.Очаква се бъдещата майка да роди през септември, когато ще навърши 36 години.„Определено планирам да се върна на корта”, увери Серина. Агентът на тенисистката Кели Буш заяви, че звездата в женския тенис „очаква с нетърпение да се завърне през 2018-та година”, което бе потвърдено и от треньора на тенисистката Патрик Муратоглу.През декември миналата година Уилямс обяви годежа си с Алексис Оханян, който е съосновател на платформата „Reddit.“ Тя заяви, че следващата страница от живота й ще включва бъдещето й бебе, това да поддържа добра форма и да продължава да играе тенис, както й да работи върху модната си линия.", "date": "2017.06.03", "title": "Серина Уилямс не знаела пола на детето си"}
{"url": "http://www.novinite.bg/articles/144872/Tova-e-naj-malkata-3D-pisalka-v-sveta-VIDEO", "text": "Това е най-малката 3D писалка в света. Компания създаде писалка, която може да прави структури, подобни на 3D принтера, предаде Нова телевизия. Тя много бързо разтопява и охлажда специалната пластмаса, за да създаде свободно стоящ модел.Така тя ни позволява да бъдем по-креативни, давайки ни възможност да рисуваме и във въздуха.", "date": "2017.06.03", "title": "Това е най-малката 3D писалка в света (ВИДЕО)"}
{"url": "http://www.novinite.bg/articles/144868/Ultrasite-na-Levski-na-protesten-tur-iz-ulicite-na-Sofiya", "text": "Ултрасите на Левски подготвят протестен тур из улиците на София. Причината - нареденият от БФС бараж с Верея тази неделя. На \"Герена\" продължават да се гневят на решението да играят допълнителен мач за турнирите, а заелият място зад тях в таблицата Дунав (Русе) да се класира директно за надпреварата. Това вбеси и феновете на клуба, които се събират за поход в столицата, пише \"Труд\", предаде .\"Всички заедно, обединени в каузата на най-големия български отбор, за да покажем, че така повече не може! На стадиона няма да се влиза, а вместо това ще се разходим из улиците на нашия град, за да покажем, че вече няма да търпим гаврата със закони, правила и морал!\", пишат феновете от Националния клуб на привържениците в специално създадено събитие в една от социалните мрежи. Само за вчера следобед над 500 души потвърдиха, че ще се включат в протестния тур. А футболен клуб Левски също зове за промяна на решението на родната централа.\"Нарушават се нашите права, но и тези на Дунав. Погазват се законите на УЕФА, а по този начин се нанасят и значителни финансови вреди на клуба, както и нарушаване на спортно-техническия процес на отбора\", пишат от \"Герена\" в декларация.От Левски дадоха време на БФС да коригира първоначално взетото решение и насрочването на бараж между \"сините\" и Верея до края на работния ден вчера. Отговор от централата не последва и от \"Герена\" отсякоха: \"Ще играем бараж, защото не се страхуваме! Носим името на Левски, ние сме отборът, който играе по правилата, дори когато другите ги нарушават.\"", "date": "2017.06.03", "title": "Ултрасите на Левски на протестен тур из улиците на София"}
{"url": "http://www.novinite.bg/articles/144857/Prekasnaha-edin-ot-naj-golemite-rok-festivali-v-sveta-zaradi-teroristichna-zaplaha", "text": "Един от най-големите музикални рок фестивали в света - \"Rock am Ring\", беше прекъснат заради терористична заплаха снощи. Това съобщиха организаторите на сайта на събитието. Те призоваха десетките хиляди фенове да напуснат мястото на мероприятието в Нюрбург, съобщава БГНЕС, предаде БГНЕС.Предупреждението за опасност от атентат дошло от германската полиция.До момента няма информация дали фестивалът ще продължи утре.Тази година \"Rock am Ring\" се провежда на 2 и 3 юни и за пореден път събира на едно място големи имена в рок, метал, пънк, хип-хоп и поп музиката.Очаква се тазгодишното издание да привлече между 85 и 90 000 посетители. ", "date": "2017.06.03", "title": "Прекъснаха един от най-големите рок фестивали в света заради терористична заплаха"}
{"url": "http://www.novinite.bg/articles/144862/Ariana-Grande-poseti-raneni-deca-pri-atentata-v-Manchestar-SNIMKA", "text": "Ариана Гранде посети в болницата деца, ранени по време на концерта й в Манчестър миналата седмица, предаде Нова телевизия. Американската певица занесе подаръци на малките си почитатели, които в момента се възстановяват след атаката и им каза, че се гордее с тяхната смелост.В неделя тя ще изнесе благотворителен концерт в памет на жертвите на атентата. Заедно с нея, на сцената ще излязат и Кейти Пери, Джъстин Бийбър, Майли Сайръс, Фарел Уилямс, групите \"Колдплей\" и \"Тейк дет\".Благотворителният концерт ще се състои на стадиона за крикет „Олд Трафорд”.Приходите ще отидат за семействата на жертвите и пострадалите при атаката в „Манчестър Арена”. При нея загинаха 22 души. Ранените бяха десетки. ", "date": "2017.06.03", "title": "Ариана Гранде посети ранени деца при атентата в Манчестър (СНИМКА)"}
{"url": "http://www.novinite.bg/articles/144877/Klyuchove-za-Ferari-za-vseki-ot-Yuventus-pri-uspeh-tazi-vecher", "text": "Не че в Ювентус имат нужда от допълнителен стимул за финала срещу Реал днес, но пък бонусите са добре дошли. Всеки футболист на италианския гранд ще получи по Ферари, ако довечера спечели Шампионската лига, предаде .За това разкри една от звездите на \"бианконерите\" Дани Алвеш. Обещанието пък е дал лично президентът на Юве Андреа Аниели. Той е собственик на ФИАТ, съответно на Ферари, така че ще изпълни обещанието с едно щракане на пръст.\"Единствената допълнителна мотивация, която имаме е, че президентът каза, че е възможно да се появят \"кончета\". Това те мотивира още повече, особено любителите на коли\", сподели Алвеш пред медиите.Вчера се появи информации, че всеки играч на Юве ще вземе и бонус от 350 хиляди евро при триумф. При Реал той е далеч по-висок – 1,5 млн. евро на калпак.Срещата започва в 21,45 часа българско време в Кардиф.", "date": "2017.06.03", "title": "Ключове за Ферари за всеки от Ювентус при успех тази вечер"}
{"url": "http://www.novinite.bg/articles/144870/Turciya-arestuva-savetnika-na-premiera-za-vrazki-s-Gyulen", "text": "Арестуваха Бирол Ердем, главният съветник на турския министър-председател Бинали Йълдъръм. Причината са предполагаеми връзки с движението на мюсюлманския духовник Фехтуллах Гюлен, обвинен в опита за преврат от 15 юли миналата година, предаде БГНЕС, пише Нова телевизия.Бившият висш служител на министерството на правосъдието беше задържан в Анкара заедно със съпругата си Гюлюмсър Ердем, съобщи информационна агенция “Анадолу“. Той е обвинен, че е член на движението ФЕТО, ръководено от Гюлен.Турското правителство твърди, че живеещият в САЩ Гюлен е инициирал опита за сваляне на президента Реджеп Ердоган от власт. Проповедникът, който живее в самоналожено изгнание в Пенсилвания от 1999 г., отрича обвиненията.Ердем е един от най-висшите бюрократи, заподозрени във връзките с Гюлен. Той бе призован да свидетелства миналата година, за да коментира последователите на движението, след като няколко заподозрени членове го посочиха в свидетелствата си, предаде в. \"Хюриет\".От миналия юли насам турските власти арестуваха над 50 000 души, включително съдии, прокурори, полицейски служители и членове на въоръжените сили по същото обвинение.Междувременно повече от 100 000 души, работещи в обществения сектор, включително лекари, държавни служители и академици, бяха уволнени от предполагаеми връзки с ФЕТО./АФП ", "date": "2017.06.03", "title": "Турция арестува съветника на премиера за връзки с Гюлен"}
{"url": "http://www.novinite.bg/articles/144871/Vzrivove-na-pogrebenie-na-aktivist-v-Kabul-ima-jertvi-i-raneni", "text": "Най-малко 10 души бяха убити, а много други са ранените след експлозии, разтърсили погребението на афганистанеца Салим Езадяр, загинал по време на протестите заради влошаването на сигурността в Кабул. Това съобщи вътрешното министерство на страната, предаде Нова телевизия.\"Първоначалните доклади показват поне 10 жертви\", заяви говорителят на министерството Наджиб Даниш, цитиран от БГНЕС.На погребението присъстваха висши афганистански държавни чиновници.Салим Езадяр е сред четиримата души, убити в петък, когато антиправителствен протест прерасна в улични сблъсъци. Полицията стреля, за да разпръсне стотиците демонстранти, хвърлящи камъни, разгневени от катастрофалните бомбардировки.Общественият гняв се надигна след взрива в дипломатическия квартал на Кабул в сряда, взел 90 жертви и оставяйки стотици други ранени в най-смъртоносната атака в афганистанската столица от 2001 г. насам. ", "date": "2017.06.03", "title": "Взривове на погребение на активист в Кабул, има жертви и ранени"}
{"url": "http://www.novinite.bg/articles/144869/Evakuiraha-letishte-Sharl-do-Gol-SNIMKA", "text": "Френските власти евакуираха летище „Шарл дьо Гол“ в Париж. Причината е намерен подозрителен пакет в близост до паспортния контрол, предаде Нова телевизия.Управлението на аеропорта написа в Twitter, че в момента се оценява сигурността, пише БГНЕС.Пътниците, чиито полети са забавени, публикуваха в социалните мрежи снимки на дългите редици от чакащи на летището.", "date": "2017.06.03", "title": "Евакуираха летище „Шарл дьо Гол“ (СНИМКА)"}
{"url": "http://www.novinite.bg/articles/144858/Tejka-katastrofa-na-patya-Yambol-Elhovo-ima-jertvi-i-raneni", "text": "Двама души загинаха, а шестима пострадаха при тежка катастрофа на пътя Ямбол – Елхово, предаде bTV. Сблъскали са се два автомобила, а сред загиналите има момченце на една годинка. Двама са приети с опасност за живота в ямболската болница. Инцидентът е станал вчера вечерта.Катастрофата е станала близо до разклона за село Каравелово.Шофьорите са се движели в различни посоки по мокър и хлъзгав път. На завой една от колите е поднесла и буквално е помела идващия отсреща автомобил.В двете коли са пътували осем души. Вероятна причина за тежкия инцидент е висока скорост, несъобразена с пътните условия.Двама от пострадалите ще претърпят оперативни интервенции, след като бъдат стабилизирани.Другите са с различни по степен наранявания, които се уточняват, казаха от болницата.  ", "date": "2017.06.03", "title": "Тежка катастрофа на пътя Ямбол – Елхово, има жертви и ранени"}
{"url": "http://www.novinite.bg/articles/144882/Rusiya-se-dogovori-s-Turciya-za-dostavka-na-vazdushna-otbrana", "text": "\r\n сключи сделка за  на най-новата си система за а S-400 на Анкара, съобщиха от Москва в поредния знак за възстановените връзки между двете страни, предаде БНТ, цитирайки БГНЕС.\r\n\r\n\r\n\r\n\r\n\r\n\r\n\r\n\r\n\r\n", "date": "2017.06.03", "title": "Русия се договори с Турция за доставка на въздушна отбрана"}
{"url": "http://www.novinite.bg/articles/144859/Ovladyan-e-pojarat-v-ekozavoda-kraj-Shishmanci", "text": "\r\nОгнената стихия в завода за отпадъци край  е овладяна, предаде бТВ. Дежурни екипи от над 20 никари с няколко ни коли ще останат да дежурят и през нощта, за да не допуснат огънят, който все още тлее в огромната складова площ, да се разпространи в съседни сгради.\r\nПоследните замервания, които извършиха екоинспектори в село , което беше обхванато от гъст дим, показват, че няма завишение на вредни емисии във въздуха.\r\nСпоред управителя на завода твърде вероятно е ът да е причинен от гръмотевичната буря, която се е разразила снощи.\r\nСигналът  за а е подаден тази сутрин малко след 6 ч. Пламнал е склад за пластмасови отпадъци, който е отдаден под наем на частна фирма.\r\n", "date": "2017.06.03", "title": "Овладян е пожарът в екозавода край Шишманци"}
{"url": "http://www.novinite.bg/articles/144873/Zadarjaha-oshte-edin-maj-za-atentata-v-Manchestar", "text": "Полицията в Манчестър е арестувала 24-годишен мъж във връзка с атентата от 22 май в концертна зала, при който загинаха 22 души, предаде Франс прес.Това е 17-ият арест, откакто започна разследването на кървавата атака. Салман Абеди, 22-годишен британец от либийски произход, се взриви на един от изходите на \"Манчестър арена\" в края на концерт на американската певица Ариана Гранде.Властите съобщиха, че са постигнали \"значителен напредък\" в разследването. Според тях Абеди е напуснал Обединеното кралство на 15 май и се е върнал на 18 май.Според близък до семейството човек Абеди е бил в Либия няколко дни преди атентата.Германската полиция съобщи, че терористът е направил кратък престой в Дюселдорф. \"Купил е материалите за направата на бомбата след връщането си\", уточни Ръс Джаксън от полицията в Манчестър. Баща му и брат му бяха арестувани в Либия, а според тамошните власти двамата братя са били членове на организацията ИДИЛ.Жителите на Манчестър се готвят за голям благотворителен концерт за жертвите от атентата, който ще се проведе в неделя. Освен Ариана Гранде, на него ще пее цяла плеяда изпълнители, включително Роби Уилямс и групата му \"Тейк дат\", \"Блек айд пийс\", Кейти Пери, \"Колдплей\", Джъстин Бийбър, Фарел Уилямс и Майли Сайръс.Събраните средства ще бъдат преведени на фонда за подпомагане на жертвите от атентата. Организаторите съобщиха, че хората, които са били на концерта на 22 май, могат да гледат на живо утрешния безплатно. ", "date": "2017.06.03", "title": "Задържаха още един мъж за атентата в Манчестър"}
{"url": "http://www.novinite.bg/articles/144861/Akciya-Skorost-na-KAT", "text": "Специализирана полицейска акция на територията на цялата страна. От МВР казват, че през почивните дни ще следят още по-строго за скорост, неправоспособни и пияни шофьори зад волана, предаде Нова телевизия. Операцията ще продължи до ранните часове на 5 юни.В нея са ангажирани екипи на Пътна и Охранителна полиция. Те вече са разположени на места, които предразполагат към нарушаване на максимално разрешената скорост за движение.В тъмните часове акцията е насочена предимно към неправоспособни и водачи, които шофират след употреба на алкохол и дрога.Патрули ще обикалят участъците, където обикновено се организират гонки и състезания.Акцията съвпада със законовите промени, които групата на ГЕРБ внесе в парламента. Според тях знакът, който указва, че определен участък от пътя се контролира от камери, ще отпадне. Предвиждат се и по-сериозни санкции за шофьори, които са преотстъпили колата си на пияни или неправоспособни водачи.  ", "date": "2017.06.03", "title": "Акция \"Скорост\" на КАТ"}
{"url": "http://www.novinite.bg/articles/144879/Prolivnite-dajdove-navodniha-kashti-i-zatvoriha-patishta-v-pochti-cyalata-strana", "text": "Вилна зона в Русе осъмна под вода. Наводнени са къщи, а зеленчуковите градини са унищожени. Хората разказват, че водната вълна е била висока около метър и е отнесла всичко по пътя си, предаде бТВ. Те подозират, че освен пороя за бедствието са допринесли и изпуснати рибарници от съседния регион.Силният порой затрудни движението по пътищата в Североизточна България.Заради наводнени участъци и паднали дървета временно беше затворена за движение отсечката от пътя София-Варна между Търговище и Шумен. Колите минаваха по обходен маршрут.Към момента количеството на падналите валежи само за няколко часа е 50 литра на квадратен метър, което 2/3 от средномесечната норма.Проливен дъжд и наводнени улици имаше и в Малко Търново. Обилен дъжд с градушка се изсипа и в района на Чепеларе и Пампорово. По улиците в Чепеларе потекоха реки от дъждовна вода, тъй като не престава да вали.В квартали на Смолян също вали интензивно, дъждът е придружен с гръмотевици. В кв. „Устово” и в някои части на Смолян има прекъсване на електричеството.", "date": "2017.06.03", "title": "Проливните дъждове наводниха къщи и затвориха пътища в почти цялата страна"}
{"url": "http://www.novinite.bg/articles/144878/Blagotvoritelna-akciya-sabira-dareniya-za-bejanci-v-Sofiya", "text": "Благотворителна акция в подкрепа на бежанците се провежда в София. Организаторите от доброволческата група \"Хващам гората\" и Съвета на жените бежанки в България събират домашни пособия, дрехи, обувки и играчки, информира бТВ. Хора на всякаква възраст се включиха в инициативата и само за час цял микробус беше почти запълнен с дарения.Вещите ще бъдат разпределени между хората, които живеят в центровете за бежанци и тези, които вече са получили статут и живеят на външни адреси.Едночасовата акция ще се състои и утре от 10:30 пред Семинарията.", "date": "2017.06.03", "title": "Благотворителна акция събира дарения за бежанци в София"}
{"url": "http://www.novinite.bg/articles/144880/Trikovete-na-naemateli-na-plajove-zapochnaha-oshte-sas-starta-na-letniya-sezon", "text": "Измама с ниските цени на чадъри и шезлонги. Сезонът по Черноморието официално започна, а с него и триковете на наематели на плажове, предаде бТВ. На Северния плаж в Бургас боклуците са повече от туристите. Ивицата беше отдадена на търг преди дни и нито е почистена, нито обезпаразитена. \"Има кърлежи, мухи, пчели. За първи път сме на плаж днес, но няма да ходим тук.\", коментира  Димитрина Димитрова. Стойките на чадърите ръждясват между неработещите заведения. Цената от 7 лева, обявена за този сезон, стряска плажуващите. Румяна Димитрова е категорична, че не бива да се плаща за сянка – „в крайна сметка, това е градски плаж.” На другия плаж в Бургас, който няколко лета беше безплатен, сянката вече има цена – 5 лева за чадър и 7 за шезлонг.  \"Казаха, че тук ще бъдат два реда, след това ще почнат тук да нареждат. И чакат туристите\", коментира Димо Димов, спасител на Централен плаж в Бургас. Мръсна вада с неизвестна течност разделя плажа на Нестинарка. Бараката, в която трябва да се помещава медицинския пункт, всеки момент ще се разпадне\".  \"Ще се предлага, както е в Гърция - едно кафе задължително, за да ползваш, а чадърът ще бъде 30 ст. плюс една вода\", коментира спасителят на „Нестинарка” Иван Стоянов.Въпреки че табелата с цена 5 лв ту се появява, ту изчезва, най-евтиният плаж по Черноморието е на път да остане мираж.  \"Те са длъжни да предлагат цените, които са предложили в офертата\", заяви Николина Ангелкова, министър на туризма. При нарушение се прекратява договора за концесия.С някои от новите стопани министерството ще преговаря да намалят цените на плажните принадлежности.Докато плажовете са в подготовка услугите са на промоция, а за да се променят цените ще трябва да минат и законовите изменения.", "date": "2017.06.03", "title": "Триковете на наематели на плажове започнаха още със старта на летния сезон"}
{"url": "http://www.novinite.bg/articles/144864/Vlak-blasna-kola-kraj-Plovdiv", "text": "Тежък инцидент стана на прелез край пловдивското село Труд. Лек автомобил мина при спусната бариера и беше пометен от влак, предаде Нова телевизия. Шофьорът на колата не се съобразил със светлинната и звукова сигнализация и бариерата. В момента, когато прекосявал прелеза, бил пометен от влаковата композиция.Той е с опасност за живота и е в пловдивска болница. Според негови близки, най-вероятно му е прилошало, защото бил изряден шофьор.В същото време десетки пътници бяха блокирани във влака няколко часа, докато жп линиите бъдат освободени. Те разказаха, че са усетили удар и спиране на локомотива.  ", "date": "2017.06.03", "title": "Влак блъсна кола край Пловдив"}
{"url": "http://www.novinite.bg/articles/144865/Dneven-horoskop-za-03-yuni-2017-g", "text": "ОвенДнес сте изпълнени с емоции. Положителни, отрицателни, всякакви! Излейте всички тези емоции и ще се почуствате много по-добре. Ще ви олекне. ТелецДнес сте на кръстопът, но това не е чак толкова лошо. Отделете време, обмислете всичките си възможности, защото може да не сте обърнали внимание на някоя. БлизнациВашата половинка се нуждае от вас днес. Може би е в период, в който има нужда да получава внимание и любов. Дайте всичко от себе си, човекът до вас го заслужава. Представителите на останалите зодии могат да намерят своя дневен хороскоп Представителите на останалите зодии могат да намерят своя дневен  ТУК - See more at: http://www.novinite.bg/articles/144760/Dneven-horoskop-za-2-yuni-2017-g#sthash.qr6BszxQ.dpuf", "date": "2017.06.03", "title": "Дневен хороскоп за 03 юни 2017 г."}
{"url": "http://www.novinite.bg/articles/144881/Balgariya-podpisa-patna-karta-s-Gazprom-za-razvitie-na-prenosnata-mreja", "text": "\r\nМинистърът на енергетиката  и председателят на управителния съвет на  Аексей Милер са подписали пътна карта, съгласно която страните ще проучат въпроса за развитие на газопреносната инфраструктура на територията на България като се отчитат правилата на ЕС, предаде .\r\nТова съобщиха от пресцентъра на Министерството на енергетиката. Двамата са разговаряли в Санкт Петербург, където Петкова участва в Петербургския международен икономически форум — 2017.\r\nОбсъдено е било и сътрудничеството в газовата сфера. От 2013 г. насам непрекъснато се увеличават доставките на руски природен газ за България, като през първите пет месеца на 2017 г. увеличението е с 14,5% спрямо същия период на предходната година.\r\nПо време на срещата особено внимание е било отделено на въпросите по организацията на доставките на природен газ за България в дългосрочна перспектива.\r\nМилер е информирал Петкова за изпълнението на проекта \"Турски поток\" и е изразил увереност, че създаването на нови мощности за пренос на газ през акваторията на Черно море ще допринесе в значителна степен за повишаване на сигурността на доставките на природен газ за потребителите от Южна и Югоизточна Европа.\r\nПеткова го пък го е информирала за развитието и инвестициите в газопреносната система на България, както и за концепцията за газоразпределителен център.\r\n", "date": "2017.06.03", "title": "България подписа пътна карта с \"Газпром\" за развитие на преносната мрежа"}
{"url": "http://www.novinite.bg/articles/144856/Zahladnyava-ochakvat-se-valeji-i-gramotevici", "text": "През нощта преваля на места в планинските и североизточните райони. Днес от североизток ще прониква хладен въздух и температурите ще се понижат. Ще се развива купеста и купесто-дъждовна облачност и на много места в страната ще има краткотрайни, временно интензивни валежи, придружени с гръмотевици и усилване на вятъра. Има условия за градушки. Максималните температури ще са предимно между 23° и 28°, съобщават от НИМХ.Атмосферното налягане слабо ще се понижи, но ще остане малко по-високо от средното за месец юни.Над планините ще се развива купеста и купесто-дъждовна облачност. Ще има валежи и гръмотевични бури, интензивни в следобедните часове. Максималната температура на височина 1200 метра ще е около 19°, на 2000 метра – около 12°.По Черноморието ще се развива купеста и купесто-дъждовна облачност. На места, главно в северната част, ще има краткотрайни валежи, придружени с гръмотевици. Максималните температури ще са 23-24°. Температурата на морската вода е 18-19°. Вълнението на морето ще бъде 1-2 бала.", "date": "2017.06.03", "title": "Захладнява, очакват се валежи и гръмотевици"}
{"url": "http://www.novinite.bg/articles/144860/Chereshova-Zadushnica-pochitame-pametta-na-martvite", "text": "Съботният ден пред Петдесетница е ден в памет на всички починали православни християни. През тази година Черешова Задушница се пада на 3 юни, предаде NOVA.Всеки съботен ден е ден за възпоминание на покойниците, а Задушница пред Петдесетница е нарочен възпоменателен ден.След Възнесението на Господ входът на царството небесно - раят, е отворен. Затова в този ден Църквата усърдно се моли през него да влязат починалите с вяра. На Петдесетница са дадени даровете на Светия Дух, които очистват от всяка сквернота.На Задушница камбаната бие траурно - с отмерен удар, да напомни за грижата за мъртвите. Богослужебното правило е по-особено, с усърдни молитви за починалите. Службата е заупокойна, след която, както и на вечерта на предния ден, се прави обща панихида.Опечалените по смъртта на свои близки от предния ден и на самия ден посещават гробищата, палят свещи и кандила, поставят цветя, преливат гробовете с вино, кадят над тях с тамян, носят жито и в църква, и на гробищата, и в израз на вярата във възкресението разчупват хляб и раздават донесеното от името на покойниците молитвено да се помене: \"Бог да прости\".Задушницата се нарича в България \"черешова\", защото това е най-популярният плод през периода и обикновено се прибавя към поменателните трапези.В съботния ден срещу Петдесетница е т.нар. Спасовска или Черешова Задушница. Свързана е с поверието за прибирането на душите на всички покойници, които са били на свобода след Велики четвъртък. За една календарна година обикновено Задушниците са 4 - преди Месни заговезни, след Спасовден, около Димитровден и Архангеловден.  ", "date": "2017.06.03", "title": "Черешова Задушница, почитаме паметта на мъртвите"}
{"url": "http://www.novinite.bg/articles/144863/Selo-Shishmanci-e-obgazeno-pojarat-prodaljava-da-gori-OBNOVENA", "text": "Пожарът край село Шишманци е бил овладян, но не е потушен напълно. През цялата нощ над 20 пожарникари от Пловдив и Раковски са гасили горящия склад за пластмасови отпадъци. Те не са допуснали огъня да стигне до съседните сгради, предаде Нова телевизия.В горящия склад има над 3 000 тона пластмасови отпадъци, които повече от 24 часа горят.През нощта вятърът е променил посоката си и село Шишманци е било обгазено. Хората споделиха, че са прекарали кошмарна нощ, защото черният гъст дим е покрил къщите им.Тази сутрин димът се стели към близкото село Белозем. Мобилна станция на екоминистерството от сутринта обикаля населените места и прави замервания на въздуха. В Белозем са установни завишени количества на цяноводород.Хората в Шишманци и Белозем поискаха заводът за отпадъци да бъде затворен и преместен на друго място.Пет екипа на пожарната ще останат да гасят и през нощта.  ", "date": "2017.06.03", "title": "Село Шишманци е обгазено, пожарът продължава да гори (ОБНОВЕНА)"}
