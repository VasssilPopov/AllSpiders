{"url": "https://www.novinite.bg/articles/181305/Izmamnica-se-oblichala-kato-granichen-policaj-za-da-pribira-pari-ot-hora", "text": "Районна прокуратура – Кюстендил е постигнала ефективна присъда спрямо А.М. на 36 години, обвинена за извършени от нея престъпления. Подсъдимата М. се появявала на обществени места в облекло, което наподобявало това на гранични служители.Още от 2012 г. върху този факт имали наблюдения А.М. и М.М., които се срещали с нея в детска градина в Кюстендил, посещавана от децата им. Пред тях жената изрично се представяла като граничен служител. А.М. решила да се възползва от обстоятелството, че успяла да създаде впечатление на представител на органа на реда, за да набави за себе си парични средства.В период от няколко месеца през 2014 г., чрез въвеждане в заблуждение, подсъдимата причинила вреда на жена с обещания да бъде назначена като граничен служител срещу 6 000 лева. По същия начин, от м. октомври 2015 г. до м. май 2016 г., М. въвела в заблуждение още няколко лица, че ще им съдейства да бъдат назначени, в това число и техни близки, на работа в Гранична полиция.За „съдействието“ в ГКПП Калотина и Олтоманци тя неколкократно получавала различни парични суми – от 10 000 лева до 3 500 евро. Общият им размер възлиза на 35 850 лева. Съдът е признал А.М. за виновна и й наложил наказание „лишаване от свобода“ за срок от четири години и шест месеца при „общ“ режим“ на изтърпяване.Присъдата подлежи на обжалване пред Окръжен съд – Кюстендил. ", "date": "2019.10.14", "title": "Измамница се обличала като граничен полицай, за да прибира пари от хора"}
{"url": "https://www.novinite.bg/articles/181288/Avstralijskite-vlasti-sledyat-otblizo-deloto-Polfrijman", "text": "Австралийските власти следят отблизо правното развитие по делото на Джок Полфрийман и ще продължат да работят с българското правителство относно положението му и условията за неговото освобождаване. Това посочват от Министерството на външните работи на Австралия в отговор до програма „Хоризонт“ след запитване дали предстоят още дипломатически контакти със София по случая с австралийския гражданин, който остава в центъра за имигранти в Бусманци.От дипломатическото ведомство на Австралия посочват, че такива контакти е имало и миналата седмица и припомнят за некоректно предадени думи на временно управляващия посолството в Атина Джон Филп след среща с българския правосъден министър Данаил Кирилов.\"На срещата бяха изразени притесненията за неясните законови основания за задържането на Джок Полфрийман и загрижеността на Австралия, ако на случая влияят фактори, различни от правните съображения\", се казва още в отговора до „Хоризонт“ като са цитирани думи на говорителя на външното ведомство на Австралия.До два месеца се очаква решението на Върховния касационен съд дали да се преразгледа освобождаването на Полфрийман, осъден за убийството на Андрей Монов през 2007-а година.„По делото „Полфрийман“ в България няма политически натиск\", заяви вицепремиерът и външен министър Екатерина Захариева, която призова случаят да не се политизира, а българският съд да бъде изчакан да вземе своето решение. ", "date": "2019.10.14", "title": "Австралийските власти следят отблизо делото \"Полфрийман\""}
{"url": "https://www.novinite.bg/articles/181289/Razsledvat-jestoko-ubijstvo-na-nemska-ovcharka-v-Silistrensko", "text": "Полицията разследва случай на противозаконно причиняване на смърт на гръбначно животно. Това съобщиха от ОДМВР-Силистра.На 12 октомври около 09:00 часа жителка на Тутракан открила мъртво кучето си от породата немска овчарка в двора на дома си и подала сигнал в полицията.Дежурна оперативна група е извършила оглед. Назначена е ветеринарномедицинска експертиза. Образувано е досъдебно производство.", "date": "2019.10.14", "title": "Разследват жестоко убийство на немска овчарка в Силистренско"}
{"url": "https://www.novinite.bg/articles/181294/Mashtabna-specakciya-v-Burgas", "text": "Специализирана полицейска акция тече в момента в Бургас. В акцията участват служители на Криминалната полиция при ОДМВР, ГДБОП и Специализираната прокуратура, предава В района на ОДМВР е извършен арест на шефа на охранителната фирма VTA Николай Мечков. Според свидетели тази сутрин той е бил извикан заедно с адвоката си за справка на бул. \"Христо Ботев\" 46.Обект на разследването е група за изнудвания, съобщи говорителят на главния прокурор Румяна Арнаудова пред  На изхода на Бургас, в посока към Варна, полицейско КТП пропуска автомобилите само по едната лента на пътното платно, спират се коли по усмотрение на униформените. Очаквайте подробности!", "date": "2019.10.14", "title": "Мащабна спецакция в Бургас"}
{"url": "https://www.novinite.bg/articles/181280/Ivajlo-Ivanov-Stanka-Marangozova-e-poznavala-ubieca-si", "text": "Убитaтa в cтoличния квaртaл \"Млaдocт\" Cтaнкa Мaрaнгoзoвa e пoзнaвaлa убиeцa cи, cъoбщи глaвният кoмиcaр нa МВР Ивaйлo Ивaнoв в eфирa нa „Нoвa тeлeвизия“.Прecтъплeниeтo e извършeнo пoнe чac и пoлoвинa прeди дa бъдe пoдaдeн cигнaлът към МВР.\"Фaктът e, чe e извършeнo нa публичнo мяcтo - нa пaркингa прeд блoкa. Нo в никaкъв cлучaй нe cтaвa думa зa пoкaзнocт.\" - пoяcни Ивaнoв, кaтo дoпълни, чe жeнaтa e убитa c три куршумa в глaвaтa.Cпoрeд нeгo, убиeцът e пoзнaт нa жeртвaтa, a бялaтa рoзa, кoятo бeшe нaмeрeнa дo тялoтo ѝ, e билa ocтaвeнa oт нeгo, зa дa ѝ oтклoни внимaниeтo.", "date": "2019.10.14", "title": "Ивайло Иванов: Станка Марангозова е познавала убиеца си"}
{"url": "https://www.novinite.bg/articles/181286/Decata-na-ubitite-v-Chikago-nyamat-sredstva-da-gi-varnat-u-nas", "text": "Децата на застреляните в събота в Чикаго Ивайло Попов и Цветанка Костадинова събират пари за връщането на телата им в България и погребението им. Те разпространиха призив в социалните мрежи.Ивайло и Цвети се женят само преди около година и идват да живеят в Чикаго. Освен тях, сред жертвите са майката на Ивайло - Искра, съпругът й Дейвид и съседка от друг етаж на жилищния блок, в който е живяло семейството, пише.Трагичният инцидент се случил в събота около 5 ч. следобед в апартамента на семейството на улица „Уест Ървинг Парк” в Чикаго. Извършителят е поляк, който почти не се е познавал с жертвите си, на този етап няма обяснения за причината за жестокото престъпление.Вижте целия призив на опечалените близки:", "date": "2019.10.14", "title": "Децата, на убитите в Чикаго, нямат средства да ги върнат у нас"}
{"url": "https://www.novinite.bg/articles/181268/Ubijstvo-v-Kostenec-ima-zadarjani", "text": "Мъж е бил убит в Костенец в нощта срещу неделя. Това съобщиха от полицията пред NOVA.Той е бил наръган 6-7 пъти и е починал. Случило се е, докато е пиел с бременната си приятелка и друг мъж, за когото се предполага, че е имал любовна връзка с бременната.Към момента трима души са задържани.Установени са множество прободни рани по тялото на починалия.", "date": "2019.10.14", "title": "Убийство в Костенец, има задържани"}
{"url": "https://www.novinite.bg/articles/181269/Ima-i-peta-jertva-na-kasapnicata-v-Chikago", "text": "Жертвите на стрелбата в жилищна сграда в Чикаго станаха пет. Ранена при инцидента жена е починала от раните си в неделя.„Петата жертва е жена, която е от славянска народност, но не е българка”. Това заяви Иван Анчев - генерален консул на България в Чикаго, информира Нова.„Няма мотив, който може да бъде изведен като възможна причина за това убийство. Стрелбата е била изключително изненадваща за жертвите. От полицията беше категорично заявено, че не е имало предишен контакт между тях и стрелеца. Жалби от страна на жертвите към нападателя не е имало, те не са имали никакъв досег – човешки, административен или какъвто и да е било”, каза още той. В социалните мрежи има призив за дарения, подписан от \"Дани и Иси\", за да бъде организирано погребението на убитите. „Ние помагаме и правим всичко, което е в нашите правомощия и възможности. В непрекъснат контакт сме с близките на загиналите и в България, и с тези, които са в Чикаго”, коментира Иван Анчев. „Не познавам лично хората, които организират подписката, но сме в контакт с близки на жертвите. Един от тях е синът на една от тях”, посочи още той.„В непрекъснат контакт сме и с полицейските власти. Последната среща беше буквално преди часове. Почти ежечасно докладваме в Министерството на външните работи”, каза Ачев.„Загиналите българи са работили професии, които са достойни за уважение. Това са професии, които по никакъв начин не хвърлят морална сянка върху техните личности. Това, което виждам от коментари в социалните мрежи е, че те са били много приятни и уважавани хора”, коментира генералният консул на България в Чикаго.Припомняме, че 67-годишен пенсиониран строителен работник влязе в събота вечерта в апартамента на съседите си и застреля четирима души, които вечеряли. Стрелецът отишъл и на горния етаж, където простреля още една жена, която по-късно починала от раните си.Арестуваният бил конфликтна личност и често се карал със съседите си.", "date": "2019.10.14", "title": "Има и пета жертва на касапницата в Чикаго"}
{"url": "https://www.novinite.bg/articles/181284/Hubavata-Daniela-e-v-osnovata-na-ubijstvo-v-Kostenec", "text": "29-годишната Даниела Стефанова е станала повод за скандала, завършил с убийство в Костенец, информира TrafficNews.  Жертвата е 34-годишният Тихомир Дринков-Тиши, наръган 7-8 пъти с нож и намерен мъртъв в локва кръв пред дома на улица „Шипка” 14 снощи. Мъжът се е водел гадже на Даниела, известна повече като Диди, но хубавицата въртяла и тайна връзка със Стельо, третия участник във вчерашния запой, преминал в свада с фатален край, разказаха запознати пред TrafficNews.Според непотвърдена информация Даниела е била бременна от тайния си любовник, а подозренията на Тихомир са предизвикали скандала.Около 20.44 часа в неделя на тел.112 бил подаден сигнал за шумна разправия в къщата на улица „Шипка”. Няколко минути по-късно постъпил нов сигнал за мъж в безпомощно състояние, лежащ пред същия адрес, обясниха от МВР. Пристигналият лекарски екип само констатирал смъртта му от множество прободни рани.Полицията е задържала за 24 часа Даниела и Стельо, които се разпитват за вчерашния екшън.  Образувано е досъдебно производство, а действията по разследването продължават под наблюдението на Софийска окръжна прокуратура. Предстои материалите да бъдат докладвани в съда в оглед вземане на постоянна мярка за неотклонение на извършителите.", "date": "2019.10.14", "title": "Хубавата Даниела е в основата на убийство в Костенец"}
{"url": "https://www.novinite.bg/articles/181272/Dneven-horoskop-za-ponedelnik", "text": "Въпреки че сте напълно сигурни в себе си трябва да помислите дали е разумно да се доверявате толкова сляпо на интуицията си. Ако всички факти казват, че интуицията ви винаги е права, продължавайте в същия дух.Желанието ви да говорите е налице, имате и нужните инструменти и способности, за да предаде съобщението, което искате. Днес направете нещо добро, положителната ви енергия ще ви помогне.Вашите творчески сили са изключително силни днес, но опитайте да ги използвате пестеливо. Хората около вас имат нужда вие да бъдете силни, защото те преживяват различни драми и имат нужда от вашата подкрепа.  Вижте повече:", "date": "2019.10.14", "title": "Дневен хороскоп за понеделник"}
{"url": "https://www.novinite.bg/articles/181295/400-000-martvi-dushi-v-izbiratelnite-spisaci-na-CIK", "text": "Имa 400 000 \"мъртви души\" в избирaтeлнитe cпиcъци нa ЦИК. Тoвa oбяви прeд БНТ прoф. Михaил Кoнcтaнтинoв, прeдceдaтeл нa Cъвeтa нa дирeктoритe нa \"Инфoрмaциoннo oбcлужвaнe\". Тoй нe прoпуcнa дa припoмни, мecтнитe избoри ca нaй-cлoжнитe зa изпълнeниe. Нaй-лecни зa пoдгoтoвкa били избoритe зa прeзидeнт, cлeд тях ca eврoпeйcкитe, пaрлaмeнтaрнитe и кaтo нaй-трудни ocтaвaт мecтнитe. Прoф. Кoнcтaнтинoв oбяcни прeд БНТ, чe oт 2015 г. имa уcлoжнeниe в пoдгoтoвкaтa нa мecтни избoри, зaщoтo имa пo-гoлям брoй кaндидaти, кaктo и прeфeрeнции, кoитo дoпълнитeлнo уcлoжнявaт пoдгoтoвкaтa.Нaй-cлaбoтo звeнo при пoдгoтoвкaтa нa избoри e cлaбaтa пoдгoтoвкa нa ceкциoннo-избирaтeлнитe ceкции. Кoнcтaнтинoв припoмни и cитуaциятa oтпрeди 4 гoдини в зaлa \"Aрeнa Aрмeeц\", кaтo ce нaдявa пoдoбни cитуaции дa нe ce пoвтoрят тaзи гoдинa. Oчaквa ce ЦИК дa въвeдe oнлaйн примeрни прoтoкoли, кoитo дa cлужaт кaтo упрaжнeниe зa ceкциoннитe cлужитeли.Михaил Кoнcтaнтинoв кoмeнтирa и мecтaтa, в кoитo щe ce приeмaт прoтoкoлитe. Тoй зaяви, чe въпрeки чe щe ce приeмaт бюлeтинитe caмo в \"Aрeнa Aрмeeц\", тe щe ce прeдaвaт нa три oтдeлни мecтa вътрe в зaлaтa, кaтo ce нaдявa тoвa дa улecни прoцeдурaтa.Към мoмeнтa ce oчaквa oбучeниeтo дa ce извършвa eлeктрoннo, чрeз прeдвaритeлнo пoпълвaнe нa бюлeтини. Вce oщe нямa впиcaн в зaкoнa мeтoд зa oбучeниe чрeз мoбилнo прилoжeниe.Кoнcтaнтинoв зaяви cъщo, чe нямa oпacнocт кoмпютритe нa \"Инфoрмaциoннoтo oбcлужвaнe\" дa бъдaт хaкнaти, зaщoтo ca изoлирaни. При прeдхoднитe избoри e имaлo хaкeрcкa aтaкa cрeщу caйтoвeтe нa рeдицa инcтитуции, нo тeзи aтaки нe ca пoзвoлили прoниквaнe в caмитe cиcтeми.Cпoрeд Кoнcтaнтинoв квaдрaтчeтo в бюлeтинитe \"Нe пoдкрeпям никoгo\" нямa никaквo знaчeниe, и чe cпoрeд нeгo \"глacът\" e прaзeн.Кoнcтaнтинoв oбяcни, чe рeaлнитe глacoпoдaвaтeли в cтрaнaтa ca 5 800 000 души, нo пo cпиcъцитe нa ЦИК тe ca 6 200 000 (т.e. имa 400 000 \"мъртви души\"), кoeтo щe дoвeдe дo oбявявaнe нa пo-ниcкa избирaтeлнa aктивнocт, дoри aкo рeaлнитe иcлa пoкaзвaт oбрaтнoтo.Избирaтeлнитe кoмиcии ca cфoрмирaни oт рaзлични пoлитичecки cили, кaтo ceкциитe трябвa дa ce caмoрeгулирaт. Пo думитe нa Кoнcтaнтинoв в cтрaнaтa имa нaд 2000 избирaтeлни кoмиcии, кoитo нaблюдaтeлитe нямaт възмoжнocт дa прoвeрят.Михaил Кoнcтaнтинoв кaзa oщe, чe нaй-мнoгo ce търгувa c глacoвe при мecтнитe избoри, зaщoтo някoлкo глaca мoгaт дa прoмeнят хoдa нa вoтa. Тoй призoвa влacтитe дa глoбявaт и дa aрecтувaт нaрушитeлитe и дoпълни, чe нaй-aктивнa e прoдaжбaтa нa глacoвe в мaлкитe нaceлeни мecтa.", "date": "2019.10.14", "title": "400 000 \"мъртви души\" в избирателните списъци на ЦИК"}
{"url": "https://www.novinite.bg/articles/181298/Zadarjaha-maj-vlachil-s-avtomobila-si-kuche", "text": "Около 8.25 часа на 12 октомври на тел. 112 се получил сигнал за куче, завързано за движещ се лек автомобил в Момин проход. Служители на РУ- Костенец реагирали светкавично и посоченият автомобил „Фолксваген Пасат“ бил спрян от автопатрул броени минути по-късно на улица в града. Установено било, че за автомобила е завързано кучето на водача и собственик на колата. При извършения оглед в присъствието на ветеринарен лекар по лапите на животното са установени наранявания без опасност за живота му. 47- годишният мъж е задържан за срок до 24 часа. По случая е образувано досъдебно производство за извършено престъпление по чл. 325Б, ал.2 от НК.", "date": "2019.10.14", "title": "Задържаха мъж, влачил с автомобила си куче"}
{"url": "https://www.novinite.bg/articles/181306/Maj-vartyal-izmami-v-cyalata-strana-vliza-zad-reshetkite-za-izmami", "text": "Мъж от Кюстендил, въртял измами в цялата страна, е осъден на 5 години и 6 месеца затвор, които трябва да изтърпи при първоначален строг режим. Присъдата е постановена от районния съд в Монтана и потвърдена от окръжния.45-годишният С.С.А. е от Кюстендил, но въртял далавери из цялата страна. Той успял да прибере от фермери 42 880 лева с обещанията, че ще им достави елитни породи крави и говеда от Холандия и Австрия. С.А. ограбвал земеделци от София, Павел баня, град Рила, Благоевград, Трън, Перник. Спипан е в началото на 2014 година, след измама в Бойчиновци.През януари 2014година  в Стрелча и София за  телета от Холандия клиент платил 10 800 лв, но никога не видял животните. През същия месец в Павел баня и София измамникът обещал  на друг земеделец 30 юници от порода ,,Симентал“ и  взел от него 14 100 лева. В град Рила и Благоевград С. С. А. получил и от животновъда Я. Р. М. 4 840 лева срещу договорката да достави 17 телета порода „Симентал“ от Холандия.  В Трън и Перник С. С. А. прибрал от друг животновъд 4500 лв. за  17 телета ,,Симентал“ от Холандия.В началото на февруари 2014 година С.А. успял да се свърже с фермера Т.Д.Г. от Бойчиновци.  Той му обещал  12 крави порода ,,Холщайн“ и „Редхолщайн“, внос от Австрия, и прибрал  от него 8640 лева. Кравите никога не се появили в Бойчиновци.В хода на разследването е установено, че за по-малко от месец измамникът е успял да върже петима фермери от всички краища на страната и  им причинил имотна вреда в големи размери -общо 42 880 лева.Съдът в Монтана го призна за виновен и го осъди на 3 години и 6 месеца лишаване от свобода, които трябва да изтърпи при първоначален строг режим.Докато въртял далаверите си бизнесменът бил в изпитателен срок. Съдът приведе в изпълнение и най-тежката от двете предишни условни присъди, постановени от Районният съд – Кюстендил за прокарване в обръщение на фалшиви облигации или държавни ценни книжа и документна измама, в размер на две години затвор, които ще трябва да изтърпи допълнително при първоначален строг режим. С. С. А. трябва и да заплати общо 27 240 лева обезщетения за имуществени вреди, заедно със законната лихва, на трима от измамените стопани, подали граждански искове, както и 1089.60 лева държавна такса.Присъдата вече е приведена в изпълнение, съобщават от окръжния съд в Монтана.", "date": "2019.10.14", "title": "Мъж, въртял измами в цялата страна, влиза зад решетките за измами"}
{"url": "https://www.novinite.bg/articles/181307/Sadyat-nashenka-za-brutalna-sekseksploataciya-v-Angliya", "text": "Във Великобритания започна съдебен процес срещу трима български граждани, принуждавали сънароднички да се занимават с проституция в бардаци в Източен Лондон.Това са 34-годишната Елеонора Василева, 31-годишният Илия Михайлов и 34-годишният Мариян Василев. Според прокуратурата те са примамвали жени от България с лъжливи обещания за работа и по-добър живот. След това обаче ги принуждавали да проституират, като ги заплашвали с насилие, ако откажат да правят секс с клиенти и им налагали строги глоби при отклоняване от задълженията им.Веднъж дори били откарани с порше направо от летището в бардак, за да се трудят, съобщава “Ивнинг стандарт”.Елеонора отговаряла за вербуването на жените, транспортирането им до Англия, наемането на имоти за тяхната работа и рекламирането на предлаганите сексуслуги. Илия и Мариян пък се грижели за сплашването, налагането на глоби и осигуряването на кокаин, който проститутките трябвало да предлагат на клиентите си. Те били длъжни сами да си купуват презервативи и не получавали никаква медицинска помощ.Пред съда старши прокурор Дамарис Лакин каза, че Василева безпощадно експлоатирала българките с помощта на Василев и Михайлов. По думите му те ги държали под строг контрол, рядко им позволявали да напускат имотите и вземали по-голяма част от парите им.Станало възможно да бъдат изправени пред съд поради смелостта на пострадали жени да свидетелстват срещу тях и сътрудничеството на българските власти при операцията по задържането им.Когато английската полиция атакувала дома на Василева и Михайлов, открила няколко бокса и палка.Пред съда тримата отрекли обвиненията за трафик на хора, контролиране на проституция с цел печалба и снабдяване с кокаин, но са признати за виновни. Предстои да бъдат определени и присъдите им.За трафика на българки в Англия за проституция се говори отдавна, но британската полиция трудно стига до организаторите му. Пред парламентарната комисия за българите в чужбина Нишан Джигозян, който работи по програми за социална интеграция в Лондон, каза, че става въпрос за хиляди момичета на възраст около 18 г., включително и непълнолетни. Той съобщи, че 80% от проституиращите в Северен Лондон са от България и Румъния. Основно те идвали от малки населени места с висока безработица.", "date": "2019.10.14", "title": "Съдят нашенка за брутална сексексплоатация в Англия"}
{"url": "https://www.novinite.bg/articles/181310/Razbiha-dve-laboratorii-za-proizvodstvo-na-sintetichni-narkotici-v-Stara-Zagora", "text": "Две лаборатории за производство на синтетични наркотици в домашни условия са разкрити в Стара Загора, съобщиха от пресцентъра на МВР.На 9 октомври служители на реда в града провели специализирана полицейска операция за противодействие на производството и разпространението на наркотични вещества. В хода й те задържали 24-годишен местен жител.При извършено претърсване в жилището му, полицаите намерили различни химически вещества и съдове с полепнали по тях остатъчни количества от тях, за които има данни, че били използвани за производство на синтетични наркотици в домашни условия.Ченгетата иззели и найлонови торбички, съдържащи около 13 грама белезникави кристалообразни вещества, реагирали при полевия наркотест на метамфетамин, 4 хартиени опаковки със същата дрога и полиетиленова торбичка с около 4 гр канабис.Два дни по-късно, в хода на аналогична спецакция, униформените претърсили апартамент, обитаван от 33-годишен мъж.Там открили са голям брой стъклени и пластмасови бутилки, съдържащи прекурсори за производство на наркотици, и различни съдове с полепнали по тях остатъчни количества от химични вещества.Били конфискувани и 140 таблетки от различни медикаменти, 5 топчета канабис, кутийка, съдържаща опаковано в полиетиленови пликчета белезникаво, кристалообразно вещество, което при тестване с полеви наркотест реагира на метамфетамин.Веществата били предадени за експертиза.Двамата мъже били задържани, а работата по образуване на досъдебни производства продължава под ръководството на прокуратурата.", "date": "2019.10.14", "title": "Разбиха две лаборатории за производство на синтетични наркотици в Стара Загора"}
{"url": "https://www.novinite.bg/articles/181313/Lozan-Panov-s-emocionalno-izyavlenie-Prizova-Djok-Polfrijman-da-bade-osvoboden", "text": "\"България прекрачи границата, отвъд която законността и правото стават жертва на конюнктурния произвол и политическата целесъобразност. Умело манипулирани от обслужващи задкулисни интереси медии, българските граждани изглежда, че с готовност биха се лишили от правата и свободите си в името на отмъщението за \"пролятата българска кръв\". През последните седмици една човешка трагедия послужи на цинични играчи умело да стимулират крайни обществени настроения срещу съдии, провокирайки улицата и политиците да решават дела. Дано на привържениците на \"площадното правосъдие\" не им се наложи някой ден да изпитат на гърба си прилагането на закона от определен по нечие усмотрение \"законен съдебен състав\".За съжаление, процесът на демократизиране на страната ни не бе съпроводен с достатъчен дебат или масова образователна кампания. На гражданите не се демонстрира какво представлява правото, как то действа и защо трябва да се спазва. Днес именно рентиерите на царящата безпросветност са тези, които използват казуса на австралийския гражданин Джок Полфрийман за користни цели. Ялова илюзия е, че една присъда - каквато и да е тя - би могла да запълни пропастта в сърцата на родители, изгубили детето си. По тази причина едно от най-забележителните достижения на съвременната цивилизация е, че присъдите се постановяват от съдии, а не от жертвите на престъпленията. Посредствените лидери, които жонглират с най-низките страсти на хората, не са български феномен. Страшното обаче би дошло, когато до тях застанат магистрати, за които \"законът\" е това, което на същите лидери им се иска. Затова и се търси правилният човек, който да пречупи онези, които все още стриктно спазват законите... или всъщност вече са го намерили. Струва ми се, че съвсем скоро предстои да узнаем...Призовавам сценаристите на истеричната кампания по повод на условното предсрочно освобождаване на Джок Полфрийман да не подпалват Рим само защото в този момент им е належащо да обвинят християните.Във връзка със спекулациите, че австралийският гражданин е лишен от право на свободно придвижване заради предстоящото решение на Върховния касационен съд (ВКС), призовавам съдебния състав с председател и докладчик Жанина Начева и неговите членове Бисер Троянов и Надежда Трифонова максимално да съкратят срока си за произнасяне по този елементарен, от правна гледна точка, казус, за да се сложи край на това беззаконие и произвол - тежък удар върху имиджа на страната ни. По този повод със съгласието на състава бе изтеглена и датата на заседанието, защото ВКС не бива да участва в създаването на предпоставки за осъдителна присъда в Европейския съд по правата на човека. Призовавам Ви, уважаеми съдии, да поемете Вашата отговорност, защото срамът от грубото потъпкване на българските закони няма да е само Ваш, а на цялата институция.Считам също така, че председателят на върховната съдебна инстанция не бива да мълчи и когато изпълнението на съдебен акт се е превърнало в политически въпрос par excellence. Призовавам вътрешният министър незабавно да изпълни определението на Софийския апелативен съд, тъй като грубо нарушава правото на австралийски гражданин свободно да се придвижва.Преди време предупредих, че сме изправени пред система, която е вербувала големи човешки и материални ресурси в изграждането на добре действаща машина, която умело си служи със службите, медиите, икономиката, политиката и най-вече съдебната система. Действията й не се огласяват, а се държат в тайна. Грешките й не се изваждат на показ, а се премълчават и укриват; противниците й се преследват докрай, а тайните й - то те са много грижливо пазени и не могат да бъдат разкривани. Призовах колегите си да се изправим лице в лице, без страх, срещу тази машина. Днес с огромна болка повтарям тази молба. Защото тази машина успя да овладее цялата ни институционална инфраструктура. Тя може да короняса или да унищожи всеки и всички, които й се изправят по пътя u към пълното овладяване на държавата.И въпреки всичко място за отчаяние няма, защото съдът е стражът на демокрацията, а отчаяният демократ е един оксиморон. Отстоявайте законността, колеги, защото смисълът на земния ни престой е много повече от това да удовлетвориш първичните си желания. Не се огъвайте пред силните на деня, защото опазването на индивидуалните права за нас не е въпрос на избор, а професионален дълг. Бъдете силни и пазете достойнството на тогата и в онези моменти, в които липсата на опора в мрежата от обвързаности на бившата Държавна сигурност ще Ви карат да се чувствате като дърво без корени! Зная, че за истински независимите сред Вас, които следват закона и са безпристрастни, \"подкрепата\" на Висшия съдебен съвет ще се изразява в дисциплинарни производства. И въпреки това не предавайте съвестта си! Ще Ви атакуват и институционално, а медийният линч на пропагандната машина ще бъде нечовешки, но знайте, истинската вяра не може да се пречупи! Обречени сме да успеем, защото заставайки на страната на правото, ние заставаме на страната на истината, а истината е пазена свише!\"", "date": "2019.10.14", "title": "Лозан Панов с емоционално изявление: Призова Джок Полфрийман да бъде освободен"}
{"url": "https://www.novinite.bg/articles/181282/Zapochna-masivna-policejska-akciya-za-kontrol-na-avtobusite-i-tovarnite-avtomobili", "text": "Полицейска операция за контрол на автобусите и товарните автомобили стартира днес. Тя ще продължи до неделя, съобщиха от МВР.Такива има на територията на всички страни, членки на Европейската мрежа на службите на Пътна полиция - TISPOL. В проверките у нас участват и служители на криминална и на икономическа полиция, както и на Изпълнителната агенция „Автомобилна администрация“.Операциите за контрол на товарните автомобили и автобусите са заложени в календара на TISPOL, поради факта, че при възникване на тежки пътнотранспортни инциденти с такива превозни средства, последиците са значително по-големи. „Сред основните изведени причини са неспазване на времето за почивка; движение с превишена скорост, употреба на алкохол, наркотични вещества и/или техни аналози, превоз на необезопасени товари и  претоварване на машинитe”, уточняват от МВР.  ", "date": "2019.10.14", "title": "Започна масивна полицейска акция за контрол на автобусите и товарните автомобили"}
{"url": "https://www.novinite.bg/articles/181276/Bg-refer-vdigna-cherven-karton-na-Germaniya-ot-sablekalnyata-Lov-go-zashtiti", "text": "Снощи пловдивчанинът Георги Кабаков реферира поредния престижен мач в кариерата си. Той бе пратен да свири срещата от евроквалификациите между Естония и Германия. Още в 14-ата минута Кабака вдигна директен червен картон на звездата на гостите - Емре Джан, който с опасен шпагат спря излизащ сам срещу стража на Бундестима играч на балтийците. Първоначално играчите на Германия скочиха да протестират, но след срещата треньорът им Йоахим Льов охлади страстите им с признание за резонността на картона.\"Преди всичко съм изключително щастлив, че спечелихме. Получи се здрава работа, особено след като толкова рано останахме с човек по-малко. Не допуснахме гол, вкарахме три гола и взехме три точки. Цялата седмица беше трудна\", коментира Льов.\"На почивката си казахме някои неща, останахме спокойни и през второто полувреме заиграхме по-добре, без нерви. Смятам, че червеният картон на Емре Джан е справедлив. Това беше ситуация, в която не можеш да покажеш само жълт картон.\"\"Беше много важно да открием резултата, за да отнемем от морала на съперника. Илкай Гюндоган, Джошуа Кимих и Никлас Зюле поведоха отбора. Това беше важно. Радвам се много за двата гола на Илкай. Изпратихме седмица с много контузени и трябваше да импровизираме\", добави селекционерът.", "date": "2019.10.14", "title": "Бг рефер вдигна червен картон на Германия от съблекалнята, Льов го защити"}
{"url": "https://www.novinite.bg/articles/181296/Kobrata-izliza-na-ringa-sreshtu-Antani-Djoshua", "text": "При положение, че на 7 декември бившият световен шампион Антъни Джошуа си върне титлите срещу Анди Руис-младши, той почти сигурно ще избере да защити пояса на IBF срещу Кубрат Пулев. Това разкри мениджърът на британеца – Еди Хърн, пред boxingscene.com.Само преди ден промоутърът на британеца не спираше да говори за евентуален двубой на възпитаника си за защита на пояса на WBO срещу Олександър Усик.Сега обаче явно е размислил и си заплю Кобрата, след като украинецът дебютира с победа при най-тежките, отказвайки в седмия рунд съперника си Чаз Уидърспун в централния двубой на голямата гала вечер в Чикаго.Победителят от реванша в Саудитска Арабия ще трябва да избира дали да прави защита срещу Пулев за титлата на IBF или срещу другия задължителен претендент, но на WBO –Усик. \"Пулев ще трябва да се бие с победителя от Джошуа - Руис“, започна промоутърът.\"Интересното е, че има и друг претендент №1 – Усик. Хората вече се питат: „Кой ще изберете?“. И на поставен въпрос по този начин си мисля, че ще предпочетем Пулев“, заяви Хърн. На 9 ноември във Фресно, Калфирония Кобрата ще защитава статута си на задължителен претендент срещу Райдъл Букър.", "date": "2019.10.14", "title": "Кобрата излиза на ринга срещу Антъни Джошуа"}
{"url": "https://www.novinite.bg/articles/181299/Balgariya-vs-Angliya-Shte-se-prebori-li-David-s-Goliat", "text": "Националният отбор по футбол на България тази вечер посреща на стадион \"Васил Левски\" селекцията на Англия. Това ще е предпоследен мач за нашите от евроквалификациите за първенството догодина. Остава само срещата срещу Чехия на 17 ноември, която също ще е в София.\"Лъвовете\" вече година нямат победа. В последния си двубой от квалификациите те завършиха 0:0 като гост на Черна гора. Ако не вземат победа срещу Англия или Чехия, момчетата на Краси Балъков за първи път в историята ще завършат без победа в квалификационна група за европейско първенство.Капитанът Ивелин Попов може да стане българският футболист с най-много мачове срещу Англия - 4. По три имат Добромир Жечев, Радостин Кишишев и Стилиян Петров.Дебют за Англия може да направи 21-годишният Фикайо Тимори от Челси.Можем ли да спрем отбор за над 1 милиард евро? Играта винаги е била много непридвидима, но все пак има своите закономерности. В петък \"трите лъва\" загубиха с 1:2 от Чехия в Прага и днес трудно ще си позволят ново отпускане. Скалъпеният расистки скандал, който медиите на Острова се опитват да лансират, трудно може да размъти главите на националите им. Високоплатени професионалисти с богат опит във финали на Шампионска лига и последната фаза на Световното първенство.България има нужда от силна мотивация, компактна игра в защита без да се оставят празни пространства за бързите им флангови играчи и никакво отпускане. Ако футболистите ни надскочат себе си... кой знае. Въпросите са много, а отговорите ще разберем довечера.", "date": "2019.10.14", "title": "България vs Англия! Ще се пребори ли Давид с Голиат?"}
{"url": "https://www.novinite.bg/articles/181316/Trite-lava-shruskaha-bezzabite-kotenca-na-Bala-Rasizam-zavladya-Nacionalniya-stadion", "text": "Феновете на футбола у нас изживяха невиждан срам! Разпасаната команда на явно неспособния треньор Красимир Балъков бе разкатана от Англия насред Националния стадион с гръмкото 0:6. Безумията на терена бяха много, недостойните да носят фланелката на трикольорите - също.Извън терена също имаше срамни моменти за България. От трибуните се чуха доста \"маймунски\" скандирания, които изнервиха гостите от Албиона. Реферите от Хърватия спряха на 2 пъти евроквалификацията и по-чудо срещата изобщо завърши и страната ни се спаси от солени последствия.Точни за победителите днес бяха Маркъс Рашфорд, Хари Кейн, както и Рос Баркли и Рахийм Стърлинг, които вкараха по два гола в българската врата.Това бе предпоследният мач за тима ни от кампанията. До края на този цикъл остава само домакинство на Чехия на 17 ноември.В тези два мача срещу фаворитите в групата ни момчетата на селекционера Красимир Балъков трябваше да се реваншират за изявите си през последната година, в която не успяха да запишат победа в 10 поредни мача.С оглед случилото се тази вечер обаче, едва ли \"лъвовете\" могат да се надяват този блян да се сбъдне.Днешният двубой можеше и да не завърши, а с това да се стигне и до международен скандал. Причината бяха две прекъсвания на играта заради прояви на расизъм. Първата бе забелязана от дебютанта в английския тим Тайрън Мингс, а във втория случай съдийският състав забеляза нередност, като временно спря играта.Така или иначе до прибиране на футболистите в съблекалните и прекратяване на двубоя не се стигна, но проблематичната ситуация остана не съвсем обяснена от официалните лица.Първото полувреме беше кошмарно за тима ни във всяко едно отношение. Резултатът беше открит след едва седем минути игра. Пробив на Рашфорд по фланга бе последван от мощен негов изстрел. Ударът беше точен, Илиев нямаше шанс за реакция. Гостите излязоха напред в резултата по очакван начин.В 20-ата минута Рос Баркли бе оставен непокрит, изпревари защитниците до себе си и засече топката в мрежата. Засада нямаше, асистенцията бе на Стърлинг, който свърши по-голямата част от работата в случая, извеждайки съотборника си на празна врата.В 28-ата минута дойде официално предупреждение от диктора на стадиона. Феновете бяха призовани да не скандират обидни епитети на расистка основа. Хари Кейн даде сигнала към официалните лица на стадиона, след като бе алармиран от дебютанта Мингс.Само четири минути след това Баркли вкара за втори път топката в мрежата, засичайки я с глава. Акцията на тима отново премина като на шега през цялата защита на домакините.Две минути преди почивката арбитърът отново спря играта, като стана ясно, че бе получил нов сигнал за расистка проява. Фенове от Сектор \"Б\" бяха помолени да напуснат терена. Над 50 запалянковци си тръгнаха преждевременно от \"Васил Левски\".В даденото 6-минутно продължение Стърлинг отбеляза четвърто попадение във вратата на България. Многоходова акция на британците, след която Трипиър подаде към Кейн, който пък изведе Стърлинг на празна врата. За втори път в мача футболист на гостите се оказа в подобна ситуация. Акцията на англичаните бе развита като по учебник.Така при предимство, което решаваше всичко още преди паузата, двата тима се оттеглиха в почивка.Втората част се различаваше от предходната най-вече по добрите намеси на Илиев. Вратарят на българския тим спаси съотборниците си от инкасиране на нови три попадения само до 65-ата минута на срещата.Стражът отказа последователно Рашфорд, Стърлинг и Кейн. Голмайсторът на Тотнъм бе изведен очи в очи с вратаря на Лудогорец, който обаче не се впечатли от присъствието му и спаси.В 69-ата минута обаче милост нямаше. Кейн изведе с прекрасно подаване Рахийм Стърлинг, който се справи с опеката на бранителите около себе си, след което пусна кълбото покрай тялото на Илиев за 0:5.Последваха редица промени и в двата тима, като в игра се появиха Мейсън Маунт и Джейдън Санчо.Крайното 6:0 оформи Хари Кейн, който малко преди финала на сблъсъка преодоля безпроблемно цялата ни защита и вкара последното попадение в мача.Ново прекъсване за некоректни прояви на феновете по трибуните, както и следващи попадения в българската мрежа не бяха регистирани, което сложи и точка на спора между българския и английски отбор на националния стадион.Ако не победи Чехия, националният ни отбор може за първи път в историята да завърши без победа, откакто квалификациите се провеждат в групи, което ще бъде нов антирекорд.", "date": "2019.10.14", "title": "\"Трите лъва\" схрускаха беззъбите котенца на Бала! Расизъм завладя Националния стадион"}
{"url": "https://www.novinite.bg/articles/181277/Emili-Blant-i-Duejn-Djonsan-lice-v-lice-s-drevno-proklyatie-v-parviya-trejlar-na-Kruiz-v-djunglata", "text": "Крузиът не винаги представлява луксозно пътуване в безкрайните океани. И през 2020 година новата зрелищна продукция на Дисни ще ни го докаже с пълна сила. Круиз в джунглата е приключенски филм, вдъхновен от приказния увеселителен парк Дисниленд и една от първите зрелищни атракции в него, отворила врати в далечната 1955 година. Зад тази привидно весела анотация обаче, стои изключително вълнуваща история, която ще ни накара да погледнем на приключенията в джунглата от една много, много по-различна страна.Още в първия трейлър на филма ставаме свидетели на истинска вихрушка от емоции и обрати, които се превръщат в спънка към заветната цел. А тя се намира дълбоко в негосотприемните дебри на дивата джунгла, към които решително се е отправила зашеметяващата Емили Блънт (Мери Попинз се завръща, Нито звук).За да открие мистично дърво с лечебна сила, се нуждае от специален транспорт през бурните води на Амазония. Тя наема опитния капитан на кораб и екскурзовод Дуейн Джонсън (Бързи и яростни: Хобс и Шоу, Семейни кютеци), за да я съпроводи бързо и безопасно, но всъщност двамата се озовават в безпощадния капан на джунглата. Смъртоносни влечуги, необикновени създания, мрак и неприятели, както и безброй други препятствия ще ги следват неотлъчно до самия край. Какъв ли ще е той обаче? Режисьор на Круиз в джунглата е Жауме Колет-Сера, а сценарият е дело на Глен Фикара, Майкъл Грийн и Джон Рекуа. Във филма участват още Джеси Племънс, Джак Уайтхол, Пол Джиамати, Едгар Рамирез, Вероника Фалкон, Анди Наймън и други. Отправяме се на пътешествие с много изненади там, където природата пази своите тайни, а Емили Блънт и Дуейн Джонсън са на път да ги разкрият. Круиз в джунглата започва на 24 юли в кината на 3D и IMAX 3D.", "date": "2019.10.14", "title": "Емили Блънт и Дуейн Джонсън лице в лице с древно проклятие в първия трейлър на \"Круиз в джунглата\""}
{"url": "https://www.novinite.bg/articles/181279/Siriya-izprashta-armiya-po-granicata-s-Turciya", "text": "\r\nХиляди хора излязоха по улиците на сирийския град Хазакех, за да отпразнуват новината, че сирийската армия изпраща войски в северната част на страната.\r\n\r\n\r\n\r\n\r\n\r\n", "date": "2019.10.14", "title": "Сирия изпраща армия по границата с Турция"}
{"url": "https://www.novinite.bg/articles/181287/Novo-bezumno-predizvikatelstvo-prati-dete-v-bolnica", "text": "12-годишно момче от американския щат Мичиган е било прието в болница с тежки изгоряния в областта на брадичката, гърдите и корема, след като е взело участие в ново безразсъдно предизвикателство в социалните мрежи - т.нар. огнено предизвикателство, пише агенция Булнюз.Малчуганът е изкарал в болничното заведение четири дни, тъй като е бил с изгаряния от втора степен. В момента възстановяването му продължава в домашни условия.Майката на пострадало дете заяви пред американски медии, че синът ѝ и негов приятел са гледали видео в една от социалните мрежи, в което били предизвикани да тестват своята издръжливост, като за целта трябва да се подпалят.Полицията е започнала разследване по случая, макар да е убедена, че в случая става дума за нова опасна ''мода'' сред подрастващите, които не осъзнават последствията за своето здраве.През изминалата година 12-годишно момиче от Детройт пострада при сходен инцидент със самозапалване, което тогава получи 50% изгаряния.", "date": "2019.10.14", "title": "Ново безумно ''предизвикателство'' прати дете в болница"}
{"url": "https://www.novinite.bg/articles/181301/Kralica-Elizabet-II-Brexit-na-31-vi-oktomvri-ni-e-prioritet", "text": "Британският премиер Борис Джонсън изложи приоритетите на своето правителство на парламентарна помпозна церемония, на които присъства кралица Елизабет II, с Brexit на първо място в дневния ред.Речта на кралицата бележи първото подобно обръщение на монарх след 21-ви юни 2017 г. Тази година обръщението очертава законодателната програма на Великобритания за предстоящата година.Кралица Елизабет II обяви в реч пред депутатите списък с 26 нови законопроекта, вариращи от прилагането на все още нефинализираното споразумение за развод с ЕС до наказателното осъждане и околната среда, пише АФП, цитирана от БГНЕС.\"Приоритетът на моето правителство винаги е бил да осигури напускането на Обединеното кралство от Европейския съюз на 31-ви октомври\", каза 93-годишната кралица Елизабет II от позлатен трон, изнасяйки реч, написана от правителствени служители. Речта се произнася традиционно в Камарата на лордовете.\"Моето правителство възнамерява да работи за ново партньорство с Европейския съюз, основано на свободна търговия и приятелско сътрудничество\", каза тя.Обхватът на очертаните политики включва планове за законопроект за оттегляне на ЕС със сделка, която Джонсън все още се стреми да постигне с Брюксел, преди планираната дата на заминаване в края на месеца.Няколко дни дебат ще последват речта, завършекът на която ще бъде окончателно официално гласуване за нейното одобрение.Лидерът на консерваторите многократно е казвал, че Brexit трябва да се случи този месец, повече от три години след като британците гласуваха на референдум през 2016 г. да напуснат блока след близо пет десетилетия членство. Но ако не успее да постигне сделка на срещата на върха на ЕС в четвъртък и петък, той рискува да поиска Брюксел да го отложи съгласно закон, предназначен да предотврати потенциално вредно излизане „без сделка“.", "date": "2019.10.14", "title": "Кралица Елизабет II: Brexit на 31-ви октомври ни е приоритет"}
{"url": "https://www.novinite.bg/articles/181311/Kolko-bejanci-moje-da-priemem-pri-eventualna-kriza", "text": "Миграционен натиск към момента няма, заяви пред БНР Иван Шаренков – правен консултант по миграционни въпроси към Международната организация по миграция в България.\"Към момента по външните граници на ЕС, по наши данни и данни на Организацията за охрана на границите на ЕС Фронтекс, няма миграционен натиск. Към момента това се отнася за всички граници, с изключение на Италия и Испания. Ние отчитаме това като позитивно. От друга страна трябва да кажем, че чисто технически нашата страна, за разлика от ситуацията от преди 4-5 години, е значително по-подготвена. Центровете на Агенцията за бежанците и центровете на МВР за нелегални мигранти са изцяло завършени и почти празни\", отбеляза той.По думите му България може да приеме около 3-4 хил. бежанци при евентуална бежанска вълна.Конфликтът се развива на границата на Сирия, но във вътрешността на страната няма конфликт, подчерта Шаренков и добави, че заради това е трудно да се прогнозира дали миграционните потоци ще тръгнат към Европа или към вътрешността на Сирия.Според него е нереалистично Турция да отвори границата, за да нахлуят в Европа милиони мигранти, както обеща президентът на страната Реджеп Ердоган.Според информация на ООН - над 130 000 души са били принудени да напуснат домовете сив селските райони край градовете Рас ал Айн и Тал Абияд в североизточна Сирия заради турската офанзива срещу кюрдските милиции в района, съобщиха Ройтерс и ТАСС.Службата на ООН за координация на хуманитарните въпроси съобщи в изявление, че заедно с други хуманитарни агенции е направила оценка, че до 400 000 мирни жители, намиращи се в зоната на сирийския конфликт, може да имат нужда от помощ и защита.Повечето от 130 хиляди, принудени да напуснат домовете си, са намерили подслон в домовете на роднини или местни жители. Все повече обаче пристигат и в колективните центрове за настаняване в градовете Хасака и Ракка.В Ракка се подготвят 33 центрове, които да ги приемат, като за тази цел се използват и някои училища.", "date": "2019.10.14", "title": "Колко бежанци може да приемем при евентуална криза?"}
{"url": "https://www.novinite.bg/articles/181267/Slanchev-ponedelnik", "text": "Днес ще бъде предимно слънчево. В сутрешните часове на отделни места в източните райони и в низините ще има краткотрайна мъгла или ниска слоеста облачност. Ще остане топло за периода и максималните температури ще са между 23° и 28°.Над планините ще е предимно слънчево. Ще духа слаб, по билата - до умерен вятър от запад-югозапад. Максималната температура на височина 1200 метра ще е около 21°, на 2000 метра - около 14°.Преди обяд на места по Черноморието ще има ниска слоеста облачност или мъгла. След обяд ще бъде предимно слънчево. Максималните температури на въздуха: 21°-23°. Температурата на морската вода е 20°. Вълнението на морето ще бъде 1-2 бала.", "date": "2019.10.14", "title": "Слънчев понеделник"}
{"url": "https://www.novinite.bg/articles/181270/Dnes-e-Petkovden-Vijte-kakvi-sa-tradiciite", "text": "Българската православна църква почита днес църковния празник на преподобната Петка - Параскева Търновска, наричан от народа Петковден.Преподобната Петка, наречена още Българска, е родена в град Епиват на Мраморно море през 11-и век. Води благочестив живот, а след кончината й нейните мощи, които притежават целителна сила, се превръщат в символ на борбата за съхраняване на християнската култура от ислямската асимилация. През 1238 г. цар Иван Асен Втори пренася мощите в Търново /днешно Велико Търново/, където се пазят до превземането на града от турците. След дълги странствания през 1641 г. мощите на светицата са положени в катедралата в румънския град Яш, където са и досега.Празникът в чест на Света Петка - Петковден, се смята за завършек на лятото и есента, а с това и на активния стопански цикъл. Народът отбелязва Петковден като начало на зимните празници. По традиция се правят курбани, сборове и служби за здраве и плодородие.В някои райони Петковден е женски празник. Правят се питки, намазани с мед и наречени на светицата. След литургията най-възрастната жена коли петел или кокошка, от които се вари курбан, като това става на високо място или край извор с целебна вода, посочен от светицата. Свещеникът освещава курбана и започва женският празник.", "date": "2019.10.14", "title": "Днес е Петковден! Вижте какви са традициите"}
{"url": "https://www.novinite.bg/articles/181271/Valci-tormozyat-selo-Razdol", "text": "Вълци тормозят жителите на село Раздол, община Струмяни. Почти всеки ден хищниците изяждат домашните животни, а местните хора не могат да се справят с нашествието. В селото са притеснени, че наред с крави, овце и кози, вълците може да посегнат и на хора.Често те са сами в гората събират дърва за зимата, макар да знаят, че зад дървета и храсти често ги наблюдават огромни вълци. „Големи животни, по 70-80кг има. Големи са, стари и големи вълци”, споделя Христо, местен жител.„Онзи ден тука в гората  по нивата с овцете. Дъжд валеше и вълка скача върху тях по и едно яре отнесе и една овца тука хванахме, отече тя. Изплаших се и аз. Голям беше”, каза Вангел Махлелиев.Нападения срещу хора още няма. Но местните се страхуват, защото вълците слизат в селото гладни и стръвни. „Разпраха стоката на хората, овци, кози, всичко изядоха”, коментира Паца Терзийска.„Козарче има тука едно, всеки ден му взимат по една коза, вълци има. И на много, и на много правят беля, през ден правят беля. Е тука на говедаря, на Вальо, разбираш удавиха кучето на кошарата дома има вълци”, споделя още Христо.Ловни дружинки в Раздол има, но успехът в улова не е голям. За миналата година е отстрелян само един хищник.", "date": "2019.10.14", "title": "Вълци тормозят  село Раздол"}
{"url": "https://www.novinite.bg/articles/181273/Roditelite-na-otkritiya-vchera-Martin-sas-sobstvena-versiya-za-sluchaya", "text": "Тялото на 25- годишния Марин Георгиев, който цяло лято бе издирван в района на бургаска област, бе открит на метри от болницата, в която се лекувал. Младият мъж е лежал в психиатричната клиника в Раднево преди да изчезне. Родителите му имат собствена версия за изчезването на сина им.„На 4 октомври в 3 следобед са се обадили на моя съпруг, че е открито тяло на млад мъж в района на болницата. Много близо до главната алея. Той постъпи в лечебното заведение на 14 май. 4 месеца трябваше да остане”, сподели пред NOVA Мария Георгиева, майка на Марин.Баща му Николай Георгиев допълни, че на 23 юли младият мъж е избягал. Научил новината от старшата сестра на болницата. „Многократно сме ги предупреждавали, че Марин бяга. Доктори, сестри, всички са запознати, че той бяга. Ако беше избягал той щеше да си дойде в Ямбол”, каза още Георгиев.„Подозренията ми са, че е имал убийство в Раднево. Нещо лошо се е случило. Той не е бягал от болницата. Той е захвърлен там”, каза още майката на Марин и допълни, че той е щял да намери начин да се върне вкъщи.По думите й част от дясната ръка на сина й липсва. Според разследващите тя е изядена от животни. Според нея Марин е бил физически здрав.„На 23 юли в РУ – Раднево е получен сигнал от Държавната психиатрична болница за избягал гражданин, настанен за принудително лечение. Извършен е обход в посока мястото на оттеглянето му. Не е намерен на територията на болницата. Направен е обход в гориста местност и шахти. На 29 юли мъжът е обявен за общодържавно издирване. Той е намерен на 4 октомври в гориста местност край болницата. Открит е от служител на лечебното заведение”, заяви старши Комисар Стоян Стоянов от ОД на МВР - Стара Загора.„При назначената съдебно-медицинската експертиза се установява, че външно трупът е мумифицирал.  Външно при огледа на тялото и последващата аутопсия не се установява да има разрези по него. Липсва едната ръка, която вероятно е отнесена от безстопанствени животни. Нямаме никакви доказателства по трупа да са извършвани някакви интервенции. Костите са здрави, черепът е здрав. Нямаме данни за настъпила насилствена смърт”, каза пред NOVA Дичо Атанасов, окръжен прокурор на Стара Загора.", "date": "2019.10.14", "title": "Родителите на открития вчера Мартин - със собствена версия за случая"}
{"url": "https://www.novinite.bg/articles/181275/Zemetresenie-kraj-Ihtiman", "text": "Слабо земетресение е регистрирано край Ихтиман. Епицентърът му е между селата Костадиново и Пауново\r\nПо данни на Геофизичния институт към БАН трусът е бил с магнитуд 2.8 по Рихтер и е бил усетен в 2.27 часа тази нощ.\r\nЕпицентърът му е между селата Костадиново и Пауново, а дълбочината му е 16 км.\r\n", "date": "2019.10.14", "title": "Земетресение край Ихтиман"}
{"url": "https://www.novinite.bg/articles/181274/Shest-trupa-sled-zverski-sblasak-mejdu-Mercedes-i-Audi", "text": "Шестима души загинаха при тежка катастрофа на пътя между Габрово и Казанлък. Инцидентът стана на разклона за Крън и село Хаджидимитрово.Челно са се сблъскали два автомобила - \"Мерцедес\" с габровска регистрация и \"Ауди\" със старозагорска регистрация. В първия са пътували петима души, а във втория само шофьор. Всичките шестима са загинали на място.Инцидентът е станал около 1 часа след тази нощ. Към момента пътят е затворен. Има обходни маршрути, а пътна полиция регулира движението, предава Нова тв.Обстоятелствата около катастрофата се изясняват, но има съмнения, че водачът на мерцедеса е шофирал след употреба на алкохол и е навлязъл в насрещното платно.", "date": "2019.10.14", "title": "Шест трупа след зверски сблъсък между Мерцедес и Ауди"}
{"url": "https://www.novinite.bg/articles/181278/Vodim-klasaciyata-po-onkologichni-zabolyavaniya-v-Evropa", "text": "В Европа българките и румънките боледуват и умират най-много от рак на шийката на матката според здравните анализи на европейските институции. Данните не са от Българския раков регистър, защото от 6 години той не функционира.От цяла Европа само в България и в Словакия няма Държавен раков план, а според онколозите - скрининговите ни и профилактични програми на практика не работят..Програмата Спри и се прегледай- платена с европейски пари, трябваше през 2013 година да тества безплатно четвърт милион българки за рак на шийката на матката.За да разберем дали наистина са толкова страшни данните и дали младите жени у нас все-повече боледуват от така нареченият папилома вирус ще проверим в държавният раков регистър, който се намира тук в така наречената Ракова болница в квартал \"Дървеница\" в София. „Ракът на маточната шийка е едно от най-често срещаните злокачествени заболявания при жените в България. Годишно имаме около 1000-1100 нови случаи. Между 300 и 400 са смъртните случаи. Няма спад на онкологичните заболявания”, коментира доц. д-р Здравка Валерианова, ръководител националния раков регистър.Антония Пулева случайно открила , че има рак на шийката на матката, а това променило живота на цялото й семейство. „В първия момент просто обвиних Господ. но в същото време имах някаква надежда”, сподели тя.В Скандинавските държави и  Австралия почти всички млади мъже и жени са ваксинирани, а тестовете са безплатни и задължителни. Там отчитат под 5 процента заболели от рак на шийката на матката. „Трябва да се знае че всеки може да се разболее от рак”, коментира проф. д-р Златко Кълвачев от МБАЛ „Надежда”.Сега здравната ни система разчита, че всеки сам ще отиде да се изследва, а преди години участъковите лекари са се грижели за това всяка жена задължително да преминава през тест за човешки папилома вирус, спомня си един от водещите онкохирурзи. Увеличава се броят на жените с това заболяване, казва и д-р Любомир Еленчев от МБАЛ „Надежда”.От 2016 до 2018-близо 100 жени повече са лекувани за рак на матката но касата няма информация за починалите пациенти. За жените над 30 години е предвиден безплатен преглед, а ако цитонамазката е нормална – отново след 3 години. Иначе личният лекар може да тества безплатно и по-млади жени, НО ако те са вече с повече от 3 износени бременности, имат първо раждане на 17, фамилна анамнеза или при преглед покажат отклонение в цитонамазката.Здравното министерство отчита, че през 2018 г. са тествани над 1 148 неосигурени жени на възраст 40-50 години, от които с диагнози са били само 72 жени.  За 2018 година са отделени един милион  и двеста хиляди лева, от които 1 000 000 лв. за ваксини, а за 2019 г. са още повече- 1 270 000 лв. Ваксинирани са близо 8000 момичета, които през 2019 са по-малко. А иначе ежегодно от бюджета на Министерство на здравеопазването се отделят 125 000 лв. за скрининг на три вида онкологични заболявания (рак на млечна жлеза, рак на шийката на матката, рак на дебелото и правото черво) но само на неосигурени лица. А за бъдещето на раковия регистър, който трябва да отчита всички заболели в София и провинцията Министерството обещава да бъдат разработени и внедрени минимум 35 електронни регистри, сред които е и Националният раков регистър. Това ще се случи съобразно Пътната карта за изпълнение на Стратегия за развитие на електронното управление в Република България за периода 2016-2020. Вече е обявена открита процедура за избор на изпълнител.А докато у нас напасваме програми и стратегии Международната агенция за проучване на рака прогнозира, че всеки пети мъж и всяка шеста жена в света ще се разболеят от рак през живота си, а близо половината от тях ще умрат от заболяването си…въпреки напредъка на световната медицина.Реалната цифра на новозаболелите в България е 35 хиляди души като най-много заболяват от рак на простатата дебело черво бели дробове.Но ако заболяването се открие навреме има шанс поне половината от тези хора да продължат да живеят и да работят както досега. Да имат бъдеще,  а миналото да си остане в миналото.", "date": "2019.10.14", "title": "Водим класацията по онкологични заболявания в Европа"}
{"url": "https://www.novinite.bg/articles/181283/Balgarskiyat-helzinkski-komitet-s-deset-vaprosa-kam-Ivan-Geshev", "text": "\r\nНа 11 октомври 2019 г., адвокат Адела Качаунова, директорка на Правната програма на Българския хелзинкски комитет (БХК), изпрати до Висшия съдебен съвет становище относно кандидата за следващ главен прокурор на Република България, г-н Иван Гешев, съобщиха от Българския хелзинкски комитет. Организацията поставя 10 въпроса към единствения кандидат.\r\n\r\n\r\n\r\n\r\n\r\n\r\n\r\n", "date": "2019.10.14", "title": "Българският хелзинкски комитет с десет въпроса към Иван Гешев"}
{"url": "https://www.novinite.bg/articles/181285/Merakliite-za-vojnici-u-nas-masovo-se-provalyat-zaradi-problemi-s-ochite", "text": "Интересът към професията на войника сред младите хора расте, но голяма част от тях се провалят на медицинските тестове, като най-честият проблем са заболявания на очите. Това съобщи в Пловдив зам.-началникът на отбраната ген.-лейтенант Димитър Илиев, който отчете резултатите до момента от кампанияа „Бъди войник“.Той отказа да конкретизира за какви проблеми с очите става дума, но по неофициална информация се касае за масови случаи на далтонизъм.Иначе информационните борси, на които на младите хора се обяснява какви са възможностите за кариерно израстване в армията и на какъв социален пакет могат да разчитат, организирани в различни градове на страната, дават резултат. За първите 9 месеца на 2018 г. след конкурси в Българската армия са назначени 325 войници, за същия период на т. г. новите кадрови военнослужещи са 600. Най-голям е интересът към работа във Военновъздушните сили, следват Сухопътните войски.Стартовата заплата в армията е 900 лв. чисто, заяви ген.-лейтенант Димитър Илиев.", "date": "2019.10.14", "title": "Мераклиите за войници у нас масово се провалят заради проблеми с очите"}
{"url": "https://www.novinite.bg/articles/181291/Koka-Kola-shte-podkrepi-nova-tehnologiya-za-butilka-ot-hartiya", "text": "В съответствие с ангажимента за развитие на устойчиви опаковки и в подкрепа на глобалната си инициатива “Свят без отпадъци”, Компанията Кока-Кола обяви присъединяването си към Paboco Pioneer Community, за да подпомогне процеса за създаване на устойчива бутилка от хартия. Новата общност от компании, е по идея на Paboco – датски стартъп, който от 2015 г. работи по нова технология за рециклируема хартиена бутилка и в момента е съвместно предприятие между производителя на хартиени опаковки BillerudKorsnäs и производителя на бутилка Alpla.Амбицията на Paboco е да създаде първата по рода си изцяло биологично-базирана и рециклируема хартиена бутилка, която може да се използва за ежедневни потребителски продукти, като газирани и негазирани напитки, козметика и др.В следващия етап от разработването на хартиената бутилка, Кока-Кола ще бъде основополагащ участник в Paboco Pioneer Community, която обединява водещи експерти в областта на материалите, дизайна и технологиите за опаковки. Заедно с другите членове, Кока-Кола ще предоставя идеи, експертиза и насоки за научноизследователската и развойна дейност, за да подпомогне разрастването на концепцията.„Радваме се да бъдем част от пионерската общност и да помогнем за тестването и развиването на тази иновация. Твърдо вярваме в силата на сътрудничеството и партньорството при изграждането на устойчиви опаковки за търговска употреба и с нетърпение очакваме да бъдем част от напредъка на големите иновации, по които работи Paboco“, казва Стийн Франсен, мениджър „Изследвания и развитие“ в Кока-Кола.Хартиената бутилка от първо поколение, създадена от Paboco, използва хартиени фибри от възобновяеми източници за изграждане на здрава структура, укрепена с вътрешен слой, уникален за всеки продукт, което прави възможно рециклирането на бутилката чрез разделяне на хартията и вътрешния слой. Следващият технологичен етап е разработване на вътрешен слой изцяло на биологична основа, подобряване на рециклирането на хартиените влакна и безвредно разграждане, ако бутилката случайно попадне в природата.През 2018 г. Компанията Кока-Кола обяви инициативата „Свят без отпадъци“ и пое конкретни ангажименти в изпълнение на глобалната си стратегия. До 2030 г. системата на Кока-Кола по света ще подпомага събирането и рециклирането на еквивалента на всяка продадена бутилка или кен и ще инвестира в производство на опаковки с 50% рециклирано или възобновяемо съдържание, а до 2025 г. всички опаковки на компанията ще са 100% рециклируеми в световен мащаб.Наскоро Кока-Кола в Западна Европа обяви поредна серия от ангажименти и създаде Център за иновации за устойчиви опаковки, който се фокусира върху ускоряване и усъвършенстване на технологии за рециклиране и алтернативни решения за опаковки като хартиени бутилки, опаковки на биологична основа, бутилки за многократна употреба и др. ", "date": "2019.10.14", "title": "Кока-Кола ще подкрепи нова технология за бутилка от хартия"}
{"url": "https://www.novinite.bg/articles/181292/18-godishen-piyan-shofor-e-predizvikal-meleto-s-6-jertvi-kraj-Kran", "text": "18-годишен пиян шофьор е причинил жестоката катастрофа с шест жертви на пътя между Габрово и Казанлък край Крън. Той е имал книжка от седем месеца. Тепърва ще е изяснява какво е количеството алкохол, което е изпил младият водач преди сблъсъка.Лек автомобил \"Ауди\" с габровска регистрация, с 42-годишен водач зад волана е пътувал към Казанлък, когато срещу него внезапно в платното за насрещно движение навлиза \"Мерцедес\" с петима души. Следва челен сблъсък на правия участък. Всички са загинали на място, съобщи Веселин Георгиев от РПУ-Казанлък пред bTV.Шофьорът на \"Мерцедес\"-а е 18- годишен, имал е книжка от седем месеца. Сигналът за инцидента, който стана на пътя Габрово-Казанлък, в района на село село Хаджидимитрово, е подаден около 1 часа. Спътниците му са били на възраст между 18 и 30 години. Петимата се връщали от годеж.Заради катастрофата пътят между Габрово и Казанлък бе затворен за повече от седем часа. Малко преди 8 ч. отсечката бе отворена за движение.", "date": "2019.10.14", "title": "18-годишен пиян шофьор е предизвикал мелето с 6 жертви край Крън"}
{"url": "https://www.novinite.bg/articles/181297/Anglichanin-pochina-v-Sofiya", "text": "Англичанин е починал в София. Информацията потвърдиха за NOVA от СДВР.От там допълниха, че в момента се извършва аутопсия на тялото му, която ще установи причината за смъртта.По непотвърдена информация той е употребил наркотици и е на около 30 години. Смъртта му е настъпила днес по обед. ", "date": "2019.10.14", "title": "Англичанин почина в София"}
{"url": "https://www.novinite.bg/articles/181300/Izlojenie-na-rabotodateli-Dni-na-karierata-v-Tehnicheskiya-universitet-Sofiya", "text": "За четиринадесета поредна година на територията на ТУ-София ще се проведе изложението на работодатели „Дни на кариерата“ в рамките на три дни – 15 и 16 октомври 2019 г. в гр. София и на 17 октомври 2019г. – във филиала на ТУ-София в гр. Пловдив и във „Факултет и Колеж“ – гр.Сливен.В събитието ще се включат 142 на брой участници, от различни бизнес сектори в професионалните направления, по които се обучават студентите в ТУ-София. По време на изложението работодателите ще представят своите дейности, ще предложат стажантски позиции, работни места и стипендиантски програми на младите специалисти. Изложението ще се проведе в три учебни корпуса на ТУ- София – 1-ви, 2-ри и 12-ти.Официалното откриване е на 15 октомври от 10:00 часа в централното фоайе на 12-ти учебен корпус. Център „Кариера и възпитаници (Алумни)“ на ТУ-София е основен организатор на изложението. „Дни на кариерата“ е най-голямото подобно университетско събитие в страната, в рамките на което бизнесът в България се запознава отблизо със своите бъдещи служители. Място: Технически университет – София, 12-ти учебен корпус, централно фоайе Дата: 15.10.2019 г., 10:00 часа", "date": "2019.10.14", "title": "Изложение на работодатели „Дни на кариерата” в Техническия университет – София"}
{"url": "https://www.novinite.bg/articles/181302/40-ot-patishtata-u-nas-sa-v-losho-sastoyanie", "text": "Близо 40 % от пътищата у нас са в незадоволително или лошо състояние. Това сочи доклад, изготвен от Държавната агенция „Безопасност на движението по пътищата”, цитира агенция Булнюз.От изнесената информация става ясно, че 19 500 км пътна мрежа е изградена преди повече от 20 години, което налагало влагането на финансови ресурси за извършването на ремонти. От данните става ясно още, че 25% от българските пътища са с лошо състояние на настилките, а това поставяло под риск пътната безопасност.", "date": "2019.10.14", "title": "40% от пътищата у нас са в лошо състояние"}
{"url": "https://www.novinite.bg/articles/181304/Sled-Forever-21-i-PGE-eto-koi-sa-naj-golemite-faliti-na-godinata-dosega", "text": "Chapter11Dockets.com спазва списък на 21-те най-големи компании, които са фалирали в САЩ до момента, считано от 30 септември. Списъкът включва дружества в различни отрасли и е класиран в зависимост от стойността на активите, държани от всяка фирма по време на подаването на заявката за обявяване в несъстоятелност.Енергийна компания PG&E е с най-голяма несъстоятелност, с $71 400 000 000 в активи към момента на подаването му през януари. Също така включени в списъка са магазини като Payless, който затвори врати през февруари, и Forever 21, който наскоро обяви несъстоятелност.Ето и кои са другите компании от списъка: Промишленост: търговия на дребноАктиви към момента на подаване на заявката: $1 000 000 000Дата на заявяване: 18 февруари 2019Промишленост: търговия на дребноАктиви към момента на подаване на заявката: $1 000 000 000Дата на заявяване: 3 февруари 2019Промишленост: комуникацииАктиви към момента на подаване на заявката: $1 100 000 000Дата на заявяване: 15 септември 2019Промишленост: ЕнергетикаАктиви към момента на подаване на заявката: $1 200 000 000 (изчислено)Дата на заявяване: 30 януари 2019Промишленост: финансиАктиви към момента на подаване на заявката: $1 200 000 000Дата на заявяване: 7 юли 2019Брониран камион/УикимедияПромишленост: услугиАктиви към момента на подаване на заявката: $1 200 000 000Активи към момента на подаване на заявката: $1 300 000 000Дата на заявяване: 7 юли 2019Дата на заявяване: 30 юни, 2019 Промишленост: търговия на дребноПромишленост: услугиАктиви към момента на подаване на заявката: $1 400 000 000 (изчислено)Активи към момента на подаване на заявката: $1 300 000 000Дата на заявяване: 29 септември 2019Промишленост: ЕнергетикаПромишленост: услугиАктиви към момента на подаване на заявката: $1 400 000 000Активи към момента на подаване на заявката: $1 300 000 000Дата на заявяване: 11 септември 2019Промишленост: транспортПромишленост: услугиАктиви към момента на подаване на заявката: $1 400 000 000Активи към момента на подаване на заявката: $1 300 000 000Дата на заявяване: 14 март 2019 Промишленост: ЕнергетикаПромишленост: услугиАктиви към момента на подаване на заявката: $1 400 000 000Активи към момента на подаване на заявката: $1 300 000 000Дата на заявяване: 18 юни, 2019 Промишленост: ЕнергетикаПромишленост: услугиАктиви към момента на подаване на заявката: $1 500 000 000Активи към момента на подаване на заявката: $1 300 000 000Дата на заявяване: 31 март 2019 Промишленост: ЕнергетикаПромишленост: услугиАктиви към момента на подаване на заявката: $1 800 000 000Активи към момента на подаване на заявката: $1 300 000 000Дата на заявяване: 7 август 2019 Промишленост: фармацевтични продуктиПромишленост: услугиАктиви към момента на подаване на заявката: $2 000 000 000Активи към момента на подаване на заявката: $1 300 000 000Дата на заявяване: 15 септември 2019 Промишленост: химикалиПромишленост: услугиАктиви към момента на подаване на заявката: $2 100 000 000Активи към момента на подаване на заявката: $1 300 000 000Дата на заявяване: 1 април 2019 Промишленост: ЕнергетикаПромишленост: услугиАктиви към момента на подаване на заявката: $2 100 000 000Активи към момента на подаване на заявката: $1 300 000 000Дата на подаване: 21 юли 2019 Промишленост: ЕнергетикаПромишленост: услугиАктиви към момента на подаване на заявката: $2 200 000 000Активи към момента на подаване на заявката: $1 300 000 000Дата на заявяване: 11 август 2019 Промишленост: транспортПромишленост: услугиАктиви към момента на подаване на заявката: $2 900 000 000Активи към момента на подаване на заявката: $1 300 000 000Дата на подаване: 11 май, 2019 Промишленост: ЕнергетикаПромишленост: услугиАктиви към момента на подаване на заявката: $6 500 000 000Активи към момента на подаване на заявката: $1 300 000 000Дата на заявяване: 1 юли 2019 Промишленост: финансиПромишленост: услугиАктиви към момента на подаване на заявката: $12 300 000 000Активи към момента на подаване на заявката: $1 300 000 000Дата на заявяване: 11 февруари 2019 Industry: CommunicationsAssets at the time of filing: $13.1 billionFiling date: February 25, 2019 Промишленост: ЕнергетикаПромишленост: услугиАктиви към момента на подаване на заявката: $71 400 000 000Активи към момента на подаване на заявката: $1 300 000 000Дата на заявяване: 29 януари 2019 ", "date": "2019.10.14", "title": "След Forever 21 и PG&E, ето кои са най-големите фалити на годината досега"}
{"url": "https://www.novinite.bg/articles/181308/Ot-300-do-50-000-leva-bona-globa-za-gorene-na-bokluci", "text": "От 300 до 50 000 лева е глобата за изгаряне на строителни отпадъци, гуми и други боклуци, което замърсява въздуха, алармират от екоинспекцията в Монтана.Горенето на излезли от употреба гуми, отработени масла и отпадъчни нефтопродукти, отпадъци от текстил, дървени дограми и други леснозапалими материали е забранено от законите. Изгарянето на такъв вид боклуци е процес, при който се отделят вредни емисии в атмосферата, а те  са канцерогенни.Изгарянето на отпадъци е разрешено само на фирми, които притежават разрешително за дейността.„ Изхвърлянето, изгарянето или друг вид нерегламентирано третиране на строителни отпадъци, в това число изхвърлянето им в контейнерите за смет, също е забранено. Нарушителите ще се глобяват. За фирми санкциите достигат до 50 000 лева.”, съобщават от РИОСВ.", "date": "2019.10.14", "title": "От 300 до 50 000 лева бона глоба за горене на боклуци"}
{"url": "https://www.novinite.bg/articles/181309/Opel-Astra-izgorya-pri-pojar-v-garaj-v-Lom", "text": "Пожар унищожи лек автомобил „Опел Астра“ в Лом, съобщишха от областната дирекция на МВР Монтана. На 13 октомври около 00.15 часа лумнали пламъци в гараж, собственост на 68-годишен жител, живеещ на адреса. На място е изпратен дежурен екип от служители на ломската пожарна, които са изгасили пожара. Изгорял е  намиращия се в гаража лек автомобил \"Опел Астра\" с монтанска регистрация, собственост на 68-годишния, както и около 8 кв.м покривна конструкция на намираща се в близост постройка.Дежурна оператвна група е извършила оглед на място и по случая е образувано досъдебно производство.", "date": "2019.10.14", "title": "“Опел Астра“ изгоря при пожар в гараж в Лом"}
{"url": "https://www.novinite.bg/articles/181315/Kupihme-naj-dobriya-helikopter-v-sveta-za-aviobaza-Chajka", "text": "До месец авиобаза ”Чайка” във Варна ще разполага с още един боен хеликоптер, заяви днес командирът на отделната авиобаза на Военноморските сили подполковник Спас Спасов.\r\nПреди две години ВМС загубиха хеликоптер „Пантер” по време на учение в Черно море, а пилотът загина. „В случая сме купили възможно най-добрия хеликоптер в света. И понеже застраховките не важат за военната техника и се застрахова само животът, сме загубили 50 млн. освен безценния човешки живот на един прекрасен летец. Но и 50 милиона, колкото коледните надбавки на пенсионерите”, коментира тогава премиерът Бойко Борисов.\r\nМашината, която пристига сега, е модел „Долфин” на „Еърбъс Хеликоптерс”, предоставен при уреждане на арбитражно дело с авиопроизводителя, който по договор от 2005 г. достави машините „Кугър” и „Пантер”. Подп. Спасов посочи, че новата машина притежава характеристики, сходни с „Пантер”, но вероятно ще има разлики в оборудването.\r\nПрез тази година пилотите от авиобазата имат по около 500 летателни часа, подчерта командирът на база „Чайка”. Съставът е висококвалифициран и покрива всички необходими стандарти. Морските летателни апарати нямат проблем да кацат и на оборудван плавателен съд, допълни Спасов, като изрази съжаление, че пилотите нямат такава подготовка, тъй като българските кораби засега не са технически осигурени за такива маневри. Нещата ще се променят, когато бъдат построени новите многофункционални съдове на флота, смята опитният офицер.\r\n", "date": "2019.10.14", "title": "Купихме най-добрия хеликоптер в света за авиобаза \"Чайка\""}
{"url": "https://www.novinite.bg/articles/181312/Borisov-svikva-Saveta-po-sigurnostta", "text": "Министър-председателят Бойко Борисов свиква утре, 15 октомври, заседание на Съвета по сигурността във връзка с рязкото изостряне на ситуацията в Сирия.В рамките на консултативния и координиращ орган към Министерския съвет ще бъде обсъдена обстановката в Северна Сирия и свързаните с нея процеси от регионалната и международна сигурност.На 9 октомври турските сухопътни войски пресекоха границата и навлязоха на територията на Сирия. Това съобщи в Туитър министерството на отбраната, подчертавайки, че това е вторият етап от военната операция, която започна по-рано вчера с удари на самолети F-16 и артилерия срещу „позиции на терористичните групировки ПКК/СЗН (Кюрдската работническа партия/Сили за защита на народа - бел.ред.) и ДАЕШ“.Следим територията около нашата граница - в Турция, в Гърция, каза вицепремиерът Красимир Каракачанов. \"Ако има промяна в ситуацията, ми се докладва - към момента няма такава, няма движение на нелегални маси, макар че ситуацията може да се промени във всеки един момент, тъй като бойните действия продължават - жертви, големи маси от хора тръгват да се спасяват в една или друга посока. Ние трябва да сме подготвени за всеки извънреден случай. Към момента всичко е спокойно. Няма придвижване на маси към българската граница, както от турска, така и от гръцка територия\", отбеляза Каракачанов, предаде БТА.", "date": "2019.10.14", "title": "Борисов свиква Съвета по сигурността"}
{"url": "https://www.novinite.bg/articles/181290/Spad-na-cenite-na-osnovni-hranitelni-produkti", "text": "Индексът на потребителските цени за септември 2019 г. спрямо август 2019 г. е 99.7%, т.е. месечната инфлация е минус 0.3%. Това сочи статистика на Националния статистически институт (НСИ).Инфлацията от началото на годината (септември 2019 г. спрямо декември 2018 г.) е 1.7%, а годишната инфлация за септември 2019 г. спрямо септември 2018 г. е 2.3%. Средногодишната инфлация за периода октомври 2018 - септември 2019 г. спрямо периода октомври 2017 - септември 2018 г. е 3.1%.През септември 2019 г. спрямо предходния месец цените на стоките и услугите в потребителските групи са се променили, както следва:- хранителни продукти и безалкохолни напитки - увеличение с 0.6%;- алкохолни напитки и тютюневи изделия - увеличение с 0.2%;- облекло и обувки - намаление с 0.9%;- жилища, вода, електроенергия, газ и други горива - увеличение с 0.3%;- жилищно обзавеждане, домакински уреди и принадлежности и обичайно поддържане на дома - намаление с 0.3%;- здравеопазване - увеличение с 0.7%;- транспорт - намаление с 1.0%;- съобщения - намаление с 0.2%;- развлечения и култура - намаление със 7.2%;- образование - увеличение с 1.9%;- ресторанти и хотели - намаление с 2.3%;- разнообразни стоки и услуги - увеличение с 1.0%.През септември 2019 г. са се намалили цените на следните хранителни продукти: ориз - с 1.2%, брашно - с 0.1%, хляб „Добруджа“ - с 0.4%, тестени закуски и пици - с 1.0%, месо от едър рогат добитък - с 0.3%, месо от домашни птици - с 0.9%, прясна и охладена риба - с 1.0%, нискомаслено прясно мляко - с 0.3%, млечни масла - с 3.2%, ябълки - с 1.7%, грозде - с 14.3%, домати - с 3.4%, краставици - с 5.4%, пипер - с 12.6%, зрял лук и чесън - съответно с 8.2 и 1.6%, кореноплодни зеленчуци (моркови и червено цвекло) - с 3.3%, маслини - с 1.4%, зрял боб - с 1.2%, захар - с 0.4%, оцет - с 0.4%, кафе - с 1.3%, газирани напитки - с 0.7%, плодови сокове - с 1.4%, ракии - с 1.1%, бира - с 0.4%, и други.През септември 2019 г. са се увеличили цените на следните хранителни продукти: свинско месо - с 3.0%, малотрайни и трайни колбаси - съответно с 0.3 и 0.9%, мляно месо (кайма) - с 0.4%, пълномаслено прясно мляко - с 0.3%, кисели млека - с 0.4%, сирене - с 0.6%, кашкавал - с 1.0%, извара - с 0.9%, яйца - с 2.1%, маргарин - с 2.2%, цитрусови и южни плодове - с 2.6%, зеле - с 4.8%, други пресни зеленчуци (зелен фасул, тиквички и патладжан) - с 3.5%, гъби - с 0.8%, леща - с 1.9%, шоколад и шоколадови изделия - с 0.4%, сладолед - с 4.4%, минерална вода - с 1.4%, вина - с 0.3%, и други.През септември 2019 г. в групите на нехранителните стоки и услугите е регистрирано намаление на цените при: облекло - с 0.2%, обувки - с 2.4%, материали за ремонт и поддържане на жилище - с 0.5%, газообразни горива за битови нужди - с 0.6%, мебели - с 2.0%, хладилници - с 0.8%, перални и съдомиялни машини - с 0.2%, бойлери - с 0.3%, препарати за почистване на съдове - с 1.6%, газ пропан-бутан за ЛТС - с 1.2%, моторни и смазочни масла - с 0.1%, пътнически въздушен транспорт - с 16.3%, телевизори - с 0.8%, градинарство - с 0.4%, пакетни услуги за почивка и туристически пътувания - с 15.9%, услуги по краткосрочно настаняване - с 20.5%, и други.През разглеждания месец в групите на нехранителните стоки и услугите е регистрирано увеличение на цените при: цигари - с 0.3%, водоснабдяване - с 1.5%, канализационни услуги - с 1.6%, услуги за пречистване на водата - с 4.6%, течни горива за битови нужди - с 0.1%, въглища - с 0.4%, дърва - с 0.5%, готварски печки - с 0.6%, климатични инсталации - с 0.5%, прахове за пране - с 0.7%, автомобилен бензин А100Н - с 0.3%, метан за ЛТС - с 0.5%, цветарство - с 1.3%, кина и театри - с 4.9%, услуги по обществено хранене - с 0.5%, продукти за лична хигиена - с 2.7%, козметични продукти - с 2.3%, и други.През септември 2019 г. цените на лекарствените продукти са се увеличили с 1.0%, а цените на лекарските и на стоматологичните услуги остават на равнището от предходния месец.Хармонизираният индекс на потребителските цени за септември 2019 г. спрямо август 2019 г. е 98.8%, т.е. месечната инфлация е минус 1.2%. Инфлацията от началото на годината (септември 2019 г. спрямо декември 2018 г.) е 1.8%, а годишната инфлация за септември 2019 г. спрямо септември 2018 г. е 1.6%.Средногодишната инфлация за периода октомври 2018 - септември 2019 г. спрямо периода октомври 2017 - септември 2018 г. е 2.6%.Според ХИПЦ през септември 2019 г. спрямо предходния месец цените на стоките и услугите в потребителските групи са се променили, както следва:- хранителни продукти и безалкохолни напитки - увеличение с 0.6%;- алкохолни напитки и тютюневи изделия - увеличение с 0.2%;- облекло и обувки - намаление с 0.7%;- жилища, вода, електроенергия, газ и други горива - увеличение с 0.2%;- жилищно обзавеждане, домакински уреди и принадлежности и обичайно поддържане на дома - намаление с 0.4%;- здравеопазване - увеличение с 0.6%;- транспорт - намаление с 2.1%;- съобщения - намаление с 0.2%;- развлечения и култура - намаление с 3.5%;- образование - увеличение с 1.8%;- ресторанти и хотели - намаление с 8.6%;- разнообразни стоки и услуги - увеличение с 0.5%.Индексът на цените за малката кошница за септември 2019 г. спрямо август 2019 г. е 100.5%, а от началото на годината (септември 2019 г. спрямо декември 2018 г.) е 102.5%.През септември 2019 г. цените на стоките и услугите от малката кошница за най-нискодоходните 20% от домакинствата са се променили спрямо предходния месец, както следва:- хранителни продукти - увеличение с 0.5%;- нехранителни стоки - увеличение с 0.8%;- услуги - увеличение с 0.4%.", "date": "2019.10.14", "title": "Спад на цените на основни хранителни продукти"}
{"url": "https://www.novinite.bg/articles/181281/NAP-prodava-SPA-centar-v-Pamporovo-bungala-vav-Varna-i-oshte-kup-imoti", "text": "ационалната агенция за приходи продава на търг бунгала край Варна. Мястото се намира в кв. “Галата” на града, местност “Фичоза”, а площта на терена по кадастрална скица е 21 817 кв. м.Върху имота има столова с кухня, барбекю и тераса, които са монолитно строителство с обща застроена площ 576 кв. м., както и 70 бунгала. Началната цена в търга е 1,174 млн. лв., а при предишен опит да бъде намерен купувач наддаването е тръгвало от 1,566 млн. лв., съобщава \"Труд\".Бунгалата са от шест различни типа, като всички са изградени на бетонови основи с дървена конструкция. Площта им е от 34,70 кв. м. до 48,59 кв. м. Всички имат санитарен възел, като 48 от тях са с две спални, а останалите са с една. Допълнително според вида им бунгалата имат хол, тераса, входно антре или бокс. Оглед на имота може да се направи от 12 до 17 декември.НАП продава на търг и други интересни обекти. Например продава се СПА център в курорта Пампорово, до хижа “Студенец” с начална цена 27 хил. лв. Той е със самостоятелен вход. Включва два коридора, зала за масаж, съблекални, две бани с четири душ кабини и два броя санитарни възела, сауна и помещение с две джакузита.В същата сграда се продава и фитнес зала със самостоятелен вход, към която има и санитарен възел. Залата не е обзаведена със спортни уреди и пособия. Площта е 188,91 кв. м., а началната цена е 40,5 хил. лв. В същата сграда се продават и два офиса с площ от 17,96 кв. м. и 23,57 кв. м. и начална цена съответно от 4050 лв. и 5400 лв. Оглед на имотите може да се направи от 21 до 29 октомври.Приходната агенция продава и апартаменти. Например на търг е пуснат апартамент в село Емона край Несебър с начална цена 42 500 лв. Площта му е 106,41 кв. м. и се състои от входно антре, дневна, две спални, баня с тоалетна, друга тоалетна и две тераси. В Слънчев бряг на търг е пуснат апартамент със застроена площ от 43,84 кв. м. и начална цена 91 500 лв.В Пловдив на търг се продават два апартамента. Първият е в кв. “Кършияка”, има площ от 99 кв. м., а началната цена е 131 670 лв. Вторият е на бул. Дунав с площ от 78,80 кв. м. и начална цена 127 530 лв.", "date": "2019.10.14", "title": "НАП продава СПА център в Пампорово, бунгала във Варна и още куп имоти"}
{"url": "https://www.novinite.bg/articles/181303/Novo-20-Nabediha-lyubimiya-detski-geroj-Spondj-Bob-za-rasist-nasilnik-i-ubiec", "text": "Холи Баркър, професор от университета в Сиатъл, написа цяла статия, в която твърди, че любимият анимационен герой на децата Спондж Боб е расист и насилник. Луда или не професорката излага наяве доста сериозни доводи в подкрепа на своята теза.В своя материал, озаглавен, \"Наследството на насилието в градчето Бикини Ботъм\", професорът разкрива, че във въпросното градче, Спондж Боб и приятелите му са колонизирали Бикини Ботъм и са изтребили мeстното \"бикинско население\". \"Анимацията \"Спондж Боб Квадратни гащи\" e изключително вредна за децата. Излишно е това филмче да се казва така. Лош избор от страна създателите. Всички знаем откъде идва името Бикини Ботъм, казва Баркър в статията.Професор Баркър прави интересна съпоставка. Тя смята, че създателите на сериала неслучайно са избрали името Бикини Ботъм. То идва от остров Бикини, където между 1946 г. и 1958 г. са извършени 23 ядрени тестови опита от американските въоръжени сили. Някои от пуснатите бомби са толкова мощни, че предизвикват радиоктивно замърсяване. Доста хора живеещи в близост до острова са евакуирани, други се разболяват, а трети даже и умират. Така според професора анимацията \"Спондж Боб\" е една еманация на американската жестокост. Тя стига толкова далеч в своите разсъждения, като казва още, че \"Спондж Боб\" е една цяла метафора на американския колониализъм и на американското общество изобщо.\"В случая Бикини Ботъм е едно космополитно средище, точно каквото изглежда обществото на САЩ в момента. Не е ясно жителите на Бикини Ботъм откъде са дошли, но със сигурност може да се каже едно. Те изтребват и завладяват местното население, така както правят европейците с индианците. Тази метафората е толкова явна!Едно дете не бива да гледа такива неща, завършва в анализа си Холи Баркър\". ", "date": "2019.10.14", "title": "Ново 20! Набедиха любимия детски герой Спондж Боб за расист, насилник и убиец"}
