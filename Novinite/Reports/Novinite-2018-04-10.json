{"url": "http://www.novinite.bg/articles/158573/Merkel-Ima-mnogo-yasni-dokazatelstva-za-himicheskata-ataka-v-Duma", "text": "Наличните доказателства за употребата на химически оръжия в дамаското предградие Дума са убедителни. Това заяви днес германският канцлер Ангела Меркел на съвместна конференция с гостуващия в Берлин украински президент Петро Порошенко, предаде ТАСС, цитирана от БТА.По думите й доказателствата са \"много, много ясни\". Тя допусна, че те може да бъдат проверени още веднъж, но изрази убеденост, че \"това няма да промени\" становището на Германия. \"Ужасяваща е ситуацията, когато след толкова много международни дискусии отново и отново се използва химическо оръжие\", каза Меркел и подчерта, че по този въпрос трябва да се говори \"с много ясен език\".Съобщението, че на 7 април срещу град Дума в Източна Гута е било употребено химическо оръжие дойде от няколко неправителствени организация, вкл. т. нар. \"Бели каски\". Те заявиха, че при бомбардировка на правителствените сили в града са паднали бомби с хлорен газ, от който са загинали десетки хора, а много пострадали местни жители са постъпили в болници. Руското министерство на външните работи окачестви тези твърдения като дезинформация. Министерството на отбраната в Москва заяви, че \"Белите каски\" не са надежден източник, защото разпространяват изфабрикувана информация. Не пресконференцията Ангела Меркел съобщи, че през май в град Аахен може да се има среща на върха между Германия, Украйна и Франция. Тя поясни, че това няма да е заседание на \"Нормандската четворка\", защото на срещата няма да бъде поканен руският президент Владимир Путин. На 10 май в Аахен ще се състои церемония по връчването на годишната Международна награда \"Карл Велики\". С нея е удостоен френският президент Еманюел Макрон за неговия принос в обновяването на европейския проект и европейската независимост. ", "date": "2018.04.10", "title": "Меркел: Има много ясни доказателства за химическата атака в Дума"}
{"url": "http://www.novinite.bg/articles/158549/Protestite-za-Pirin-prodaljavat", "text": "Протестите за Пирин продължават. Защитниците на планината ще опитат да привлекат вниманието на екоминистрите на държавите от Европейския съюз.Недоволните искат да се отмени решение на правителството, което според тях дава възможност за мащабни сеч и строителство в Пирин. Протестиращите настояват и за оставката на екоминистъра Нено Димов. ", "date": "2018.04.10", "title": "Протестите за Пирин продължават"}
{"url": "http://www.novinite.bg/articles/158535/Vremeto-dnes-slance-i-malko-oblaci", "text": "Днес ще е предимно слънчево, след обяд с временни увеличения на облачността. Главно в сутрешните часове на места по Черноморието ще има ниска слоеста облачност или мъгла. В източните райони вятърът ще е слаб от югоизток.Максималните температури ще са между 22° и 27°, по-ниски по Черноморието, за София - около 25° - това е прогнозата за времето на Националния институт по метеорология и хидрология (НИМХ) при Българската академия на науките (БАН).По Черноморието ще преобладава слънчево време. На места, главно в сутрешните часове, ще има ниска слоеста облачност или мъгла. Ще духа слаб югоизточен вятър. Максималните температури ще са 12-16°. Температурата на морската вода е 10-12°. Вълнението на морето ще бъде около 2 бала.Над планините ще е предимно слънчево, с временни увеличения на облачността. Ще духа слаб до умерен югозападен вятър. Максималната температура на височина 1200 метра ще около 16°, на 2000 метра – около 9°.", "date": "2018.04.10", "title": "Времето днес - слънце и малко облаци"}
{"url": "http://www.novinite.bg/articles/158550/Ogranicheniya-na-skorostta-na-magistrala-Trakiya", "text": "С 90 км/ч на магистрала „Тракия”. Ограничението се въвежда в един от най-проблемните участъци.Шофьори се оплакват, че в участъка има много дупки. Освен това неочаквано се появява знак за ограничение на скоростта, който те мислят за забравен и не се съобразяват с него. Накрая ги спира полиция и глобява.  Ограничението важи за участъка между 134 км и 156 км от магистралата.„Започнахме спешен ремонт в активната лента чрез големи машинни кръпки”, обясни Петър Попов, директор на Областното пътно управление – Пловдив. „Този участък не е основно ремонтиран от пускането му в експлоатация през 1995 г. и полагаме пълни усилия това да се случи преди старта на активния летен сезон”.Движението се отбива в изпреварващата лента. Работи се най-вече в активната лента, защото неравностите са там.", "date": "2018.04.10", "title": "Ограничения на скоростта на магистрала „Тракия”"}
{"url": "http://www.novinite.bg/articles/158557/Letishte-Sofiya-s-blizo-8-rast-na-patnicite-prez-mart", "text": "През третия месец на 2018 г. летище София е обслужило над половин милион пътници (556 088), което е увеличение от 7,8% спрямо същия месец на миналата година. 67% от пътническия трафик е преминал през Терминал 2, а останалите 37% - през Терминал 1.Пътникопотокът по международни редовни линии е нараснал с5,2%. Сред причините за това са както новооткритите дестинации,така и увеличените полетни честоти по редица маршрути от начало налятното разписание (25.03.2018 г.). През последната седмица на мартбяха открити нови линии до Любляна, Ница и Пафос и бяха увеличениполетните честоти до Атина, Доха, Лисабон, Малага и Франкфурт.След навлизането на втори превозвач по линията София – Варнаот края на март 2017 г. се наблюдава постоянен ръст на пътуващите повътрешни линии. През изминалия месец има увеличение с 62% напътниците: 24 хил. през март 2018 г. спрямо близо 15 хил. през същиямесец на 2017 г.С 47% са се увеличили и пътуващите с международни чартърниполети. През изминалия месец най-атрактивни са били пътуванията доКайро и Хургада в Египет, както и до израелския град Тел Авив.СамолетодвиженияПрез март 2018 г. от летище София са излетелите и кацнали4 781 самолети, което е увеличение от 2,5% спрямо същия месец на2017 г.КаргоПрез март 2018 г. са обработени общо 1 890 тона товарни ипощенски пратки, което е ръст от 8,5%.", "date": "2018.04.10", "title": "Летище София с близо 8% ръст на пътниците през март"}
{"url": "http://www.novinite.bg/articles/158538/Ministar-Cacheva-sabira-shefovete-na-zatvorite-v-stranata", "text": "Заради последните инциденти в Централния софийски затвор, министърът на правосъдието Цецка Цачева събира на национално съвещание началниците на затвори в страната и ръководството на Главна дирекция \"Изпълнение на наказанията\" /ГДИН/. Преди това надзиратели от столицата ще се съберат протест пред Централния затвор.Заради истерията след бягството на Владимир Пелов и Радослав Колев от Синдиката на служителите в затворите обявиха в края на миналата седмица, че прекъсват протестното си мълчание, пише БНР.В отворено писмо до председателя на НС, правосъдния министър, главния прокурор и всички парламентарно представени партии те изразиха недоволството си, че вината за бягството на двамата рецидивисти се прехвърля само върху тях и припомниха, че многократно са поставяли въпроса за липсата на хора и адекватно техническо оборудване. Като показателен за нивото на сигурност в родните затвори от синдиката посочиха факта, че в Централния софийски затвор 27 невъоръжени надзиратели на смяна охраняват близо 900 затворници, а агресията – по-често вербална, но и физическа, е ежедневие, което се потвърди няколко дни, след като Пелов и Колев, преодолявайки охрана и техника, напуснаха затвора през главния вход, когато надзирател беше нападнат от конвоиран затворник.Създалото се напрежение в системата, както и възможните решения на актуални въпроси в спешен порядък ще са тема на националното съвещание, свикано от правосъдния министър Цецка Цачева. То започва малко след края на протеста на надзирателите пред Централния софийски затвор.", "date": "2018.04.10", "title": "Министър Цачева събира шефовете на затворите в страната"}
{"url": "http://www.novinite.bg/articles/158560/Blizo-84-ot-horata-s-uvrejdaniya-sa-s-dohodi-pod-praga-na-bednostta", "text": "83,5 процента от хората с увреждания у нас са с доходи под линията на бедност или под 321 лева на месец. 75 на сто от тези хора имат трудов стаж, а всеки трети от тях не може да покрива разходите си за животоподдържащи лекарства, съобщиха организации, представляващи хората с увреждания, в навечерието на националния им протест.Недоволството е насочено срещу стандарта на живот, който се предоставя на инвалидите у нас, а демонстрацията му ще се състои в сряда пред сградата на Министерския съвет в столицата.Само от провинцията организациите очакват около 90 автобуса с общо над 2000 души.Васил Долапчиев от Съюза на слепите у нас открои две групи проблеми. Първата е свързана с медицинската експертиза. Във вида, в който е пусната наредбата за обществено обсъждане, първият по-малък проблем е, че България по днешния стандарт имаме различно третиране спрямо водещи в медицинско отношение западноевропейски страни като Германия, каза той. \"Човек, който в България за определен вид заболявания се оценява с 60 процента степен на увреждане, в Германия се оценява на 80-85 на сто. Примери в тази посока ТЕЛК имат, тъй като даже и български граждани получават освидетелстване пред медицински институции в Западна Европа и идват тук с ТЕЛК-ове, които получават по-ниска степен на увреждане\", каза той.По думите му в пуснатата за обществено обсъждане наредба има по-голям проблем, който касае 350 000 души със срочен ТЕЛК. \"Вторият, огромният проблем, от който ще бъдат потърпевши около 350 000 души на срочен ТЕЛК, е, че от тях около 80 на сто имат второ и трето заболяване. Давам като пример диабета, който е бич за зрението. Един човек с тежка форма на диабет е предопределен да бъде сляп. Кое ще му бъде водещо заболяване? Слепотата или тежкият диабет? Това, което се предвижда, е да удари 80 на сто от хората на срочен ТЕЛК, тъй като до три години ще ги прекарат през ТЕЛК, ще им отнемат второто и третото заболяване и 35-40 процента от тях изцяло ще изпаднат от системата, което по данни на ТЕЛК е между 80 000 и 100 000 души - човешки съдби. Тоест те ще станат със степен на увреждане под 50 на сто и ще излязат от категорията на хората с трайни увреждания и ще загубят права и помощи. За останалите в системата ще има понижения - от първа във втора група и от втора трета, по-долна категория. Там също става дума за над 100 000 човека\", каза Долапчиев. ", "date": "2018.04.10", "title": "Близо 84% от хората с увреждания са с доходи под прага на бедността"}
{"url": "http://www.novinite.bg/articles/158539/Trus-ot-21-po-Rihter-v-Yujniya-park-na-Sofiya", "text": "Трус с със сила 2.1 по Рихтер и епицентър в София е регистриран около 21:50 ч. тази вечер, съобщава БНТ.Според Института по геофизика към БАН епицентърът е в района на Южния парк, в близост до кв. Гоце Делчев.", "date": "2018.04.10", "title": "Трус от 2.1 по Рихтер в Южния парк на София"}
{"url": "http://www.novinite.bg/articles/158562/Simulirat-pojar-i-evakuaciya-v-targovski-centar-v-Burgas", "text": "10 минути отне евакуацията на бургаски мол. За толкова време пристигнаха и екипите от всички служби в града.Всичко това беше част от сценария на тактическо учение на Противопожарната служба в града. До провеждането му се стигна след пожарите в двата руски мола, при които загинаха и бяха ранени десетки.Всички служители и гости на търговския център трябваше да напуснат сградата заради пожар в заведение на приземния етаж.В пиковите моменти, особено в летния сезон, в търговския център има между 5000 и 8000 души.Подобни мащабни учения се провеждат поне два пъти в годината.", "date": "2018.04.10", "title": "Симулират пожар и евакуация в търговски център в Бургас"}
{"url": "http://www.novinite.bg/articles/158569/Izvarshvat-se-obrabotki-sreshtu-karleji-i-komari", "text": "Със затопляне на времето от началото на април започна и изпълнението на обработки на зелени площи срещу кърлежи, както и ларви на комари около водни обекти. На територията на Столична община работят 9 екипа.Обработките се извършват при подходящи метеорологични условия при сухо време. Работата започва в ранните часове на деня от 5.00 часа и продължава до 10.00 часа.На 10 април са обработвани зелени площи в Южен парк, в районите „Лозенец“ и „Люлин“. Ларвицидна обработка се извършва в район Нови Искър.Утре обработките ще продължат в Борисовата градина и в районите на града.Дейностите се контролират от дирекция „Зелена система“ и Столичната РЗИ.", "date": "2018.04.10", "title": "Извършват се обработки срещу кърлежи и комари"}
{"url": "http://www.novinite.bg/articles/158561/Ekipat-na-izpalnitelniya-direktor-na-Majchin-dom-organizira-bezplatni-pregledi", "text": "В  ще се провеждат безплатни гинекологични прегледи. Кампанията ще стартира на 16 април и ще продължи до 27 април. Инициативата се организира от екипа на изпълнителния директор на “Майчин дом” доц. д-р Иван Костов по повод Международния ден на здравето, който светът отбелязва на 7 април. “Международният ден на здравето е прекрасен повод да припомним на всички наши пациентки, че трябва да следят внимателно своето здраве и да не пренебрегват редовните профилактични прегледи. И тъй като тази година 7 април беше по време на Великденските празниците, аз и моят екип решихме да превърнем този един ден в цели две седмици с безплатните гинекологични прегледи.”, коментира доц. д-р Костов. Прегледите се състоят от ултразвукова и ендоскопска диагностика, като са насочени към лечение на различни заболявания, засягащи половата система на жената като миомни болести, кисти на яйчниците, изпускане на урина, полепи по лигавицата на матката и стерилитет.Консултациите ще се провеждат всеки ден между 13:00 и 14:30 ч. в СБАЛАГ “Майчин дом”. Всяка жена, която желае да се прегледа, може да направи това след предварително записване на телефон 02/9172 233. Записванията са възможни всеки работен ден между 10:00 и 12:00 ч. В деня на насрочения преглед пациентката е препоръчително да носи всички документи, които притежава, свързани с горепосочените заболявания. Местата за безплатните гинекологични прегледи са ограничен брой", "date": "2018.04.10", "title": "Екипът на изпълнителния директор на “Майчин дом” организира безплатни прегледи"}
{"url": "http://www.novinite.bg/articles/158551/Pesnopeniya-na-Sofijskiya-sveshtenichski-hor-zvuchaha-po-radio-VVS", "text": "Част от концерта на Софийския свещенически хор с диригент отец Кирил Попов прозвучаха в ефира на радио \"BBC 3\" и други радиостанции по света. Песнопенията на българските духовници бяха излъчени в нощта след Благовещение, когато за католическия свят започна Страстната седмица и са част от концерт на хора, записан на 15 март в столичния храм \"Св. София\" с благословението на негово светейшество българският патриарх Неофит. Той е организиран съвместно от Софийската света митрополия и Българското национално радио. С част от духовниците, чиито песнопения звучаха в световния ефир на BBC 3 се срещнаха Тереза Ставрева и Борис Сотиров.", "date": "2018.04.10", "title": "Песнопения на Софийския свещеничски хор звучаха по радио ВВС"}
{"url": "http://www.novinite.bg/articles/158559/Moderni-sistemi-za-po-efektivna-ohrana-na-zatvorite", "text": "Криминалният журналист Стефан Ташев смята, че е очевидно колко остарял е Централният софийски затвор, който е на повече от 100 години. Според него не е нормално също сградата да се намира в центъра на София.\"Аз съм убеден, че ако този затвор беше извън София, извън населено място, тези двамата трудно щяха да се измъкнат толкова лесно\", каза журналистът в студиото на \"България сутрин\".Адвокат Марин Марковски се съгласи с Ташев, че затворът наистина е стар. По думите му всички места за лишаване от свобода в цялата страна са правени от много опитни архитекти и много добре за времето, в което са строени.Двамата се обединиха около това, че трябва затворите да бъдат много добре охранявани с модерна техника и повече надзиратели, за да се избегнат подобни случаи като с бягството на Владимир Пелов и Радослав Колев.\"Един затвор може да бъде охраняван по перфектен начин, дори един стар затвор. Съвременната видеотехника и контролът на достъпа дават възможност да се охранява по перфектен начин\", обясни адвокат Марин Марковски пред Bulgaria ON AIR.Криминалният журналист Стефан Ташев допълни, че охраната на местата за лишаване от свобода трябва да бъде по-модерна.\"С един надзирател на 100 души, без модерни охранителни системи, няма как да се справяш, ще има и още бягства\", категоричен беше Стефан Ташев в ефира на \"България сутрин\".Адвокат Марковски пък добави, че въвеждането на модерни системи за охрана, контрол на достъп и видеонаблюдение в българските затвори е нещо, което може да стане в кратки срокове, ако се отделят средствата, които са необходими.", "date": "2018.04.10", "title": "Модерни системи за по-ефективна охрана на затворите"}
{"url": "http://www.novinite.bg/articles/158568/Kosyat-parkovete-i-mejdublokovite-prostranstva-v-Sofiya", "text": "През днешния ден екипите работят в Борисовата градина парк „Възраждане“и Княжевска градина. Косене се извършва и зоната на зелените ивици поосновните пътни връзки – булевардите „Г.М. Димитров“ , „А Малинов“,„Възкресение“, „Евлоги и Христо Георгиеви“, „Цар Борис III“, „ВладимирВазов“, „Сливница“ и „Цариградско шосе“.По възлагане и под контрола на районните кметове е започнало и косенетов квартални градинки и в междублоковите пространства.", "date": "2018.04.10", "title": "Косят парковете и междублоковите пространства в София"}
{"url": "http://www.novinite.bg/articles/158540/Strelyaha-po-Flojd-Mejuedar-raniha-ohranitelya-mu", "text": "Охранител на Флойд Мейуедър е бил ранен в крака след целенасочена стрелба срещу три автомобила, в които се е намирал и големият боксьор, съобщава gong.bg.Мейуедър и неговият антураж са били в нощно заведение, а при напускането си са попаднали под обстрела от друг автомобил. Според първоначалните данни, \"стрелецът е имал за цел автомобила на жертвата\".Охранителят на Мейуедър е получил куршум в крака, той е в стабилно състояние в болница \"Грейди\" в Атланта.Мейуедър и антиражът му са били в местен клуб, като и Мейуедър, и самият клуб са разкрили за присъствието му чрез социалните медии. Клубът публикува и видео, на което Мейуедър се наслаждава на музиката. Може да се види и как други гости хвърлят пари във въздуха, а има и вана, пълна с шампанско. От лагера на боксьора все още няма изявление за инцидента.", "date": "2018.04.10", "title": "Стреляха по Флойд Мейуедър, раниха охранителя му"}
{"url": "http://www.novinite.bg/articles/158541/Razkriha-motiva-za-tragediyata-v-Myunster", "text": "Нападателят от Мюнстер, който в събота се вряза с ван в хора в центъра на града, като уби двама души и рани десетки, е бил подтикван от намерението да извърши самоубийство, предаде ДПА, цитирайки съвместно изявление на полицията и прокуратурата.След като анализирали и оценили достъпните документи, следи и показания, следователите стигнали до увереност, че 48-годишният извършител е бил мотивиран от намерението си да извърши самоубийство. Смята се, че той е имал психически проблеми.Бащата на извършителя съобщава, че той е говорил за самоубийство още през 2015 година. Миналият месец извършителят, дизайнер по професия, е писал в имейл до познати, че мисли за самоубийство. Той обаче не е споменавал, че е опасен за околните.На 7 април следобед ван се вряза в заведение на открито на оживено място в северния германски град Мюнстер. При атаката загинаха двама души, а нападателят се застреля с пистолет, който впоследствие се оказа незаконен.При врязването на вана в тълпата пострадаха над 20 души, шестима от които тежко. Животът на трима човека все още е в опасност. Още във вечерта на трагедията стана ясно, че нападателят е германски гражданин, като медии посочиха, че той имал психични проблеми. Тогава властите изключиха случилото се да е терористичен акт с ислямистки мотиви.", "date": "2018.04.10", "title": "Разкриха мотива за трагедията в Мюнстер"}
{"url": "http://www.novinite.bg/articles/158545/47-po-Rihter-razlyulya-Italiya", "text": "Трус от 4,7 по скалата на Рихтер в Италия е регистриран във вторник сутрин.Земетресението било усетено малко след 5.00 ч.Епицентърът му бил на 50 км от Перуджа.Към момента няма данни за пострадали или материални щети.", "date": "2018.04.10", "title": "4,7 по Рихтер разлюля Италия"}
{"url": "http://www.novinite.bg/articles/158543/Dneven-horoskop-za-vtornik", "text": "Денят ви ще е изпълнен с конфликти. Ще е пълно с противоречиви идеи. Компромисите са вариант, но не прекалявайте с тях. Отстоявайте мнението си.Внимавайте за сблъсъци вкъщи и на работното място. Хората са жадни за конфликти. Бъдете внимателни, защото ако нечие его се включи, нещата ще станат грозни.Опитайте да промените ежедневието си малко. Ще сте учудени колко добре ще ви се отрази. Малката промяна може да доведе до големи резултати. Вижте повече на : ", "date": "2018.04.10", "title": "Дневен хороскоп за вторник"}
{"url": "http://www.novinite.bg/articles/158548/Obviniha-Youtube-che-sabira-lichni-danni-na-deca", "text": "23 организации от САЩ обвиняват платформата YouTube и нейният собственик компанията Google, че събират личните данни на деца и ги използват при насочването на определени реклами според интересите на потребителите, съобщиха информационните агенции. Това е незаконно според американското законодателство.Организации за защита на правата на децата и на дигиталните права внесоха жалба във Федералната комисия по търговия и настояват да бъде проведено разследване разследване. Те твърдят, че Google събира лични данни на непълнолетни в YouTube, въпреки че официално този сайт е забранен за лица под 13 години.Създава се база данни с местоположението на непълнолетните, за устройството, от което влизат в интернет, или за телефонните им номера. Това се прави без да е поискано предварително съгласието на родителите, твърдят от организациите.Адвокатите им настояват, че подобни практики са в разрез със закон от 1998 г., който забранява сайтове, предназначени за деца или за които се знае, че са използвани от деца, да събират или да използват лични информации без съгласието на родителите.От YouTube заявиха, че защитата на децата и на техните семейства е приоритет.", "date": "2018.04.10", "title": "Обвиниха Youtube, че събира лични данни на деца"}
{"url": "http://www.novinite.bg/articles/158553/Izpisvat-Yuliya-Skripal-ot-bolnicata-dnes", "text": "Юлия Скрипал, която бе отровена заедно с баща си Сергей Скрипал в мол във Великобритания, ще бъде изписана от болницата днес, малко повече от месец след покушението, съобщи \"Скай нюз\".Състоянието на Юлия и на баща ѝ се подобри значително в последните седмици, а преди дни дъщерята на бившия руски шпионин излезе с първото си официално изявление.\"Събудих се преди седмица и се радвам да кажа, че силата ми расте с всеки изминал ден. Много съм благодарна за интереса към мен и за многото хубави пожелания, които получих. Сигурна съм, че оценявате, че целият епизод е дезориентиращ и се надявам, че ще уважите личното ми пространство и това на семейството ми през периода на възстановяването ми“, обяви тя.По последна информация, тиражирана отново от \"Скай нюз\", Сергей Скрипал вече е в съзнание и е контактен. Досега от болницата не са коментирали официално състоянието на двамата пациенти.", "date": "2018.04.10", "title": "Изписват Юлия Скрипал от болницата днес"}
{"url": "http://www.novinite.bg/articles/158565/Balgariya-otchita-spad-s-12-na-sto-v-broya-na-zaginalite-pri-patni-zlopoluki", "text": "От 2010 до 2017 г. броят на загиналите в пътни злополуки в България е намалял с 12 на сто, съобщи днес Европейската комисия. Въпреки това, страната ни е на челните позиции в ЕС по смъртност на пътищата.Понижението е трайно, като от 105 загинали на един милион души население през 2010 г., броят на жертвите за миналата година е 96 души. От 2016 до 2017 г. нашата страна отбелязва спад с четири на сто. България и Румъния са единствените в ЕС, отчели над 80 смъртни случая на един милион жители.В ЕС спадът между 2010 и 2017 г. е 20 на сто, като за 2016-2017 г. е два процента, показват данните. Миналата година 25 300 души са изгубили живота си по пътищата на ЕС и това е с 300 по-малко, отколкото през 2016 г. и с 6200 по-малко, отколкото през 2010 година.ЕК отбелязва, че постигането на целта за намаляване наполовина на смъртните случаи на пътя между 2010 и 2020 г. ще бъде много трудно. Статистиката сочи, че 135 000 души са били тежко ранени в пътни произшествия миналата година - основно пешеходци, колоездачи и мотоциклетисти. Отчита се, че пътните злополуки водят до разходи от около 120 милиарда евро годишно.Европейските пътища остават сред най-безопасните в света, като водещи в това отношение са Швеция (25 смъртни случая на един милион жители), Великобритания (27), Холандия (31) и Дания (32).Най-голям спад на смъртните случаи в сравнение с 2016 г. е отчетен в Естония и Словения - съответно с 32 и 20 на сто.", "date": "2018.04.10", "title": "България отчита спад с 12 на сто в броя на загиналите при пътни злополуки"}
{"url": "http://www.novinite.bg/articles/158555/Tramp-i-Makron-razgovaryaha-za-Siriya", "text": "Френският президент Еманюел Макрон и американският му колега Доналд Тръмп обсъдиха снощи по телефона химическите нападения в сирийския град Дума, предаде Франс прес. Двамата президенти се надяват на твърда реакция на международната общност, съобщава френското президентство. Тръмп и Макрон разговарят за втори път за последните два дни. Държавните глави на Франция и САЩ обсъдиха развитието на ситуацията след предполагаемото нападение с химическо оръжие, извършено в сирийския град Дума, както и дебатите в Съвета за сигурност на ООН. Те потвърдиха, че желаят твърда реакция на международната общност и са се споразумели да поддържат контактите помежду си. Малко по-рано Тръмп отново спомена възможни военни действия, като обеща \"силен отговор\" на предполагаемото нападение с химическо оръжие. Министърът на отбраната на САЩ Джим Матис не изключи нанасянето на удари по Сирия, припомня АФП.", "date": "2018.04.10", "title": "Тръмп и Макрон разговаряха за Сирия"}
{"url": "http://www.novinite.bg/articles/158558/FBR-pretarsi-jilishteto-na-advokata-na-Tramp", "text": "Екип на ФБР претърси жилището и офиси на адвоката на американския президент. Обиските са част от разследването на прокуратурата по така наречената \"руска афера\" - за намеса на Москва в президентските избори в Съединените щати преди две години. Доналд Тръмп нарече действията на ФБР като \"срамни\".По данни на \"Вашингтон пост\" адвокатът на американския президент е разследван за нарушаване на закона за финансиране на кампаниите и банкова измама.", "date": "2018.04.10", "title": "ФБР претърси жилището на адвоката на Тръмп"}
{"url": "http://www.novinite.bg/articles/158570/Spryaha-ruskata-rubla-v-Balgariya", "text": "В момента в България не се купува руска рубла. Предвид, че БНБ не разрешава търговия на руска рубла над и под 5% от фиксинга на деня, това накара банките, а дори и най-големия търговец на валута и злато у нас, да преустановят временно търговията си с покупка на руската валута. Руската рубла достигна най-големия си спад от ноември 2016 буквално за часове. Причината е, че в петък САЩ наложи санкции за над 17 големи руски частни и държавни фирми както и затвори вратите си за голям списък от руски олигарси. Това срина крайната цена рублата с около 7.70% в банките и обменните бюра. Най-големият, пострадал от санкциите към момента, се смята алуминиевият магнат Олег Дерипаска, както и неговите свързани компании. 23 големи олигарси са попаднали в листа от санкциите. ", "date": "2018.04.10", "title": "Спряха руската рубла в България"}
{"url": "http://www.novinite.bg/articles/158542/SASht-poiska-da-ekstradirame-nashenec-arestuvaha-go-v-Dobrich", "text": "29-годишният Желяз Андреев от Добрич е задържан в родния си град по искане на прокуратурата в Маями, Флорида, съобщи bTV. Арестът е заради разследване на 11 души, които са обвинени, че са нарушили ембаргото за търговия със Сирия. Петима от тях са българи.Според обвинението те са работили в кол център в София, през който са продавани части за самолетите на сирийските авиолинии. САЩ смятат, че са свързани с терористична дейност.Приятелката на Желяз Андреев – Милена Здравкова, разказа пред bTV, че той е разбрал за разследването случайно през 2015 г.Тя познава мъжа от 2013 г., когато работили заедно в кол центъра в София. \"Всеки от нас е контактувал с клиенти по списък, даден му от отдел „Продажби”, разказва младата жена. Според нея задържаният Желяз бил служител на ниско ниво в кол центъра и технически е обработил продажбата на резервна част за сирийските авиолинии.Фирмата, за която работели, била регистрирана в София със седалище в Маями. \"Нашите договори бяха по българското законодателство и не сме подозирали, че трябва да се съобразяваме с чужди закони\", казва Здравкова.Днес изтича мярката за задържане от 72 часа, наложена на Андреев. Във „Фейсбук” е създадена група в негова подкрепа.", "date": "2018.04.10", "title": "САЩ поиска да екстрадираме нашенец, арестуваха го в Добрич"}
{"url": "http://www.novinite.bg/articles/158546/Dnes-e-Svetli-vtornik-pochitame-Bogorodica", "text": "Днес е Светли вторник, отдава се почит на Света Богородица. Седмицата се нарича Светла, защото Възкресението на Христос донася просветление за всички.Тя завършва на Томина неделя, защото в този ден се чете евангелското четмо за явяването на Христос на своите ученици, между които бил и апостол Тома.Тома е един от дванайсетте апостоли на Исус, който не повярвал на Христовото Възкресение. Когато мълвата за изчезналото от гробницата тяло Господне се разнесла, единствен апостол Тома не повярвал в това знамение и поискал лично да се увери, като докосне раните от гвоздеите на прикования към кръста Иисус.Осем дни след Възкресението Христос се явил пред Тома и така той сам се убедил в истината, паднал на колене и молел Бог да му прости. Оттогава останало и нарицателното Тома Неверни.", "date": "2018.04.10", "title": "Днес е Светли вторник, почитаме Богородица"}
{"url": "http://www.novinite.bg/articles/158571/Samnitelen-paket-za-glavniya-prokuror-e-poluchen-v-Sadebnata-palata", "text": "Съмнителен пакет, адресиран до главния прокурор Сотир Цацаров, е получен преди минути в Съдебната палата. Екипи на ДОТИ и МВР проверяват съдържанието на пакета.На служебния вход от към ул \"Алабин\" в Съдебната палата е получен пакет оставен от неизвестно лице, съобщи нашият репортер Явор Симов, който е на място.При проверката на скенер е установено, че вътре в пакета е намерена кукла, омотана с кабели, контакти и щепсели. Изпратен е сигнал до МВР. Към мястото на инцидента веднага са изпратени екипи на МВР и ДОТИ, които проверяват съдържанието на пакета дали има бомба, или не.", "date": "2018.04.10", "title": "Съмнителен пакет за главния прокурор е получен в Съдебната палата"}
{"url": "http://www.novinite.bg/articles/158572/Do-kraya-na-april-rabotna-grupa-tryabva-da-optimizira-shtatnite-brojki-v-zatvorite", "text": "Току-що приключи националното съвещание с шефовете на затворите в страната и ръководството на Главна дирекция \"Изпълнение на наказанията\", свикано по искане на правосъдния министър Цецка Цачева. Повече от три часа продължи обсъждането на спешните мерки, които трябва да бъдат предприети след дръзкото бягство на рецидивистите Владимир Пелов и Радослав Колев.До края на април работна група трябва да оптимизира щатните бройки в затворите. Там където има най-голяма нужда ще се подсили охраната, заяви министър Цачева.Цецка Цачева - министър на правосъдието: Говорихме за необходимите краткосрочни мерки, които са необходими в спешен порядък да се предприемат за преодоляване на напрежение, което е факт в системата. Уточнихме се за следното - работна група под ръководството на проф.Проданов, зам.-мин. на Министерството на правосъдието. До края на месец април с участие на служители на министерството, Главна агенция \"Изпълнение на наказанието\" и представители на някои от затворите в страната, да преразгледат съществуващото щатно разписание като се търси вариант за оптимизиране на щатовете в числеността към този момент, т.е такава, каквато тя е предвидена по Закона за държавния бюджет.", "date": "2018.04.10", "title": "До края на април работна група трябва да оптимизира щатните бройки в затворите"}
{"url": "http://www.novinite.bg/articles/158563/Natovaren-trafik-i-v-parviya-raboten-den", "text": "Натоварен беше трафикът по пътищата и в първия работен ден след четирите почивни дни около Великден.По информация от Пътната полиция тази сутрин в София са се завърнали още 10 000 автомобила. Не е имало сериозни инцидентиРавносметката от празничните дни е: петима загинали и над 70 ранени по пътищата в цялата страна. Регистрирани са и много леки катастрофи, които затрудниха движението.От тази вечер в София започва да работи и новата камера на КАТ, която ще снима през нощта.", "date": "2018.04.10", "title": "Натоварен трафик и в първия работен ден"}
{"url": "http://www.novinite.bg/articles/158567/Pochivkite-v-Garciya-poskapvat", "text": "Цените за настаняване в Гърция ще бъдат по-високи през настоящия летен сезон заради новия данък за пребиваване, който влезе в сила от началото на годината. Това отбелязва скопският телевизионен канал A1 On. Нощувките ще поскъпнат с между половин и четири евро, в зависимост от типа на настаняването. Президентът на Гръцката федерация на хотелиерите и председател на Съюза на хотелиерите от Халкидики Григорис Тасиос обясни, че туристическата такса се прилага за стая, а не на човек. Тя се събира от туристите при пристигането им и важи както за настаняване в хотели, така и в апартаменти и стаи под наем. Размерът на изискуемата сума зависи от категорията на съоръжението – половин евро за категория от една и две звезди, 1,5 евро за хотелите с три звезди, три евро – за четири звезди и четири евро за петзвездните хотели. Въвеждането на данъка за пребиваване бе гласувано в гръцкия парламент на 22 май 2016 г., а решението е да влезе в сила на 1 януари 2018 г. Туристите, които планират уикенди или прекарват лятна почивка в Гърция, ще трябва да вземат предвид и пътните такси. Към настоящия момент за Халкидики и Солун движението по магистралата се таксува с 1,80 евро на посока. За пътуване с автомобил до столицата Атина, туристите ще трябва да предвидят около 37 евро в посока.", "date": "2018.04.10", "title": "Почивките в Гърция поскъпват"}
{"url": "http://www.novinite.bg/articles/158556/Kade-i-koga-nyama-da-ima-voda-v-Sofiya-na-11-april", "text": "На 11 април 2018 г. (сряда), във връзка с подмяна на сградно водопроводно отклонение на бул. „Христо Смирненски“ жк. „Лозенец“, се налага спиране на водоподаването от 09:30 до 19:30 часа на клиентите на „Софийска вода”, живеещи в района на:бул. „Христо Смирненски“ от бул. „Свети Наум“ до ул. „Вишнева“.При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес:бул. „Христо Смирненски “ ъгъла с ул. „Свети Наум “.На 11 април 2018 г. (сряда), във връзка с изграждане на сградно водопроводно отклонение на бул. „Цар Борис III“ жк. „Хиподрума“, се налага спиране на водоподаването от 10:00 до 18:00 часа на клиентите на „Софийска вода”, живеещи в района на:бул. „Цар Борис III “ от бул. „Гоце Делчев“ до ул. „Хайдушка гора“.При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: бул. „Цар Борис III “ ъгъла с ул. „Хайдушка гора “. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.", "date": "2018.04.10", "title": "Къде и кога няма да има вода в София на 11 април"}
{"url": "http://www.novinite.bg/articles/158544/Izvadiha-trupa-na-maj-ot-mina-Plakalnica", "text": "Извадиха от шахта на бившата мина \"Плакалница\" трупа на мъж, съобщават от Областната дирекция на МВР във Враца.Тялото на 46-годишния човек от село Згориград е извадено вчера от служители на районното управление на полицията и членове на пещерен клуб от Плевен.При първоначалния оглед следи от насилие не са установени. Образувано е досъдебно производство.Мъжът е паднал в шахтата на 5 април, като в този момент е бил с племенника си, който е подал сигнал на тел. 112. Издирването на мъжа започна незабавно.", "date": "2018.04.10", "title": "Извадиха трупа на мъж от мина \"Плакалница\""}
{"url": "http://www.novinite.bg/articles/158566/Nad-32-mln-lv-shte-struva-remontat-na-tunel-Kriviya-prez-Kresnenskoto-defile", "text": "Започват проучвателно-проектантските работи за ремонта на тунел \"Кривия\" при 388-ми километър на Е-79 София - Кулата в Кресненското дефиле. Общата дължина на съоръжението е 343 м. Планираните дейности се финансират от бюджета на Агенция \"Пътна инфраструктура\". Срокът за изпълнение на проучвателните работи е 120 дни, а на ремонта - 300 дни, съобщиха от пресцентъра на агенцията.По повод стартиралите проучвателно-проектантски работи днес до 17 часа, както и в предстоящите работни дни до 16 април - от 9 до 17 часа, движението по път Е-79 в района на тунела ще се осъществява в една лента. Необходимо е шофьорите да карат внимателно и със съобразена скорост, спазвайки пътната сигнализация и указанията на сигналистите.В събота и неделя няма да има проучвателни дейности, за да не се затруднява трафикът. Предвидено е извършване на геотехническо обследване на съоръжението, изготвяне на технически проект и основен ремонт на тунела. Той включва нова отводнителна система, хидроизолация, нова светофарна уредба и енергоефективно осветление и други системи, повишаващи безопасността на движение.", "date": "2018.04.10", "title": "Над 3,2 млн. лв. ще струва ремонтът на тунел „Кривия“ през Кресненското дефиле"}
{"url": "http://www.novinite.bg/articles/158564/Pavlova-Mladite-hora-aktivno-tryabva-da-uchastvat-v-debata-za-badeshteto-na-Evropa", "text": "„Дебатът за бъдещето на Европа трябва да се състои с активнотоучастие на младите хора. Те трябва да бъдат уверени, че гласът им ще бъдечут и че тяхното мнение има значение. Това е голямотопредизвикателство пред нас, особено през 2018 г., когато България епредседател на Съвета на ЕС“, заяви днес министърът за Българскотопредседателство Лиляна Павлова, която откри Конференция загражданското застъпничество заедно с ръководителя наПредставителството на ЕК в България – Огнян Златев и директора наБългарския център за нестопанско право – Надя Шабани.Целта на събитието е да се обсъди ролята и въздействието награжданите в процеса на създаване на политики, насърчаване иувеличаване на активните граждани. Конференцията е по инициатива напроф. Алберто Алемано, професор в международното бизнес училище HECParis и Училището по право Ню Йорк, основател на The Good Lobby.По време на форума министър Павлова посочи пред младите хора, чеименно те са нашите застъпници, нашите адвокати, чрез които можем дапривлечем по-апатично настроените техни връстници към силата награжданското общество. „Защото ние не просто се събираме и разпитвамеза мнението им, но след това реализираме идеите им“, добавиминистърът. Тя даде следния пример: „През пролетта и лятото наминалата година основната ни цел бе да заложим на провеждането напредседателство, отворено към гражданите. Затова благодаря и наинформационните центрове „Европа директно“ към ЕК в страната, с коитореализирахме регионалното измерение на обществените дискусии иполучихме обратна връзка от гражданите“. Така дебатите допринесоха заоформянето на приоритетите на председателството. „В резултат напроведени дискусии, се спряхме върху два фокуса, които да бъдатспециалния български принос към европейския дневен ред - младите хораи Западните Балкани“, каза още министърът.По време на изказването си тя спря и на инструментите, чрез коитогражданите на ЕС могат да повлияят на настоящето, в което живеят.„Един важен законодателен пакет е Регистърът за прозрачност, покойто в момента се провежда междуинституционален диалог.Регулирането ще позволи лобистите да могат да работят прозрачно. У насдумата „лобиране“ се свързва с определени непрозрачни практики, но ниетрябва да я направим позитивна. Както позитивен смисъл вече носятдумите – Балкани и младите хора. По този начин, регулирайки лобиранетона общоевропейско ниво – на ниво ЕК, ЕП и Съвета на ЕС, ще дадем примери на държавите членки как да се лобира, за да може да се чува мнението награжданите, бизнеса, на младите хора при изготвянето назаконодателство“, обясни министър Павлова.Тя подчерта, че още нещо, което трябва да се подобри, еЕвропейската гражданска инициатива. „Тя е прекрасна инициатива, ноизядена от бюрокрация. Тя функционира и в момента като дававъзможност на 1 милион граждани от най-малко 7 държави членки дапоискат от ЕК в рамките на нейните правомощия предложение зазаконодателен акт. Работим по изменение на правилата за нейнотофункциониране, за да стане по-малко бюрократична, но и да гарантиразащитата на личните данни. Вярвам, че и по време на днешните дебати, щенамерим част от търсените отговори“, завърши министър Павловаизказването си на форума в Представителството на ЕК в България.", "date": "2018.04.10", "title": "Павлова: Младите хора активно трябва да участват в дебата за бъдещето на Европа"}
{"url": "http://www.novinite.bg/articles/158552/Dostapat-do-NDK-e-ogranichen-zaradi-kampaniya-za-reciklirane", "text": "Достъпът до централната сграда на НДК ще бъде ограничен на 10 и 11 април (вторник и сряда). Мярката се налага от съображения за сигурност във връзка със събития от висок клас в календара на Българското председателство на Съвета на ЕС. Касите на Билетния център ще работят нормално с обичайното работно време от 09:00 до 20:30 часа, но са изместени в кино „Люмиер Лидл”. На разположение е и системата за онлайн резервация за билети.На 10 април от 15:00 ч. в НДК ще бъде даден стартът на кампанията „re НДК – Рециклирай! Културно е.” Тя се реализира по идея на екипа на НДК и е част от визията на ръководството на Двореца за развитие и позициониране на НДК като модерен културен и конгресен център. Кампанията се вписва и в инициативата на МОСВ, срещите и събитията в рамките на Председателството да се провеждат под мотото „без пластмасови продукти“. Министърът на културата Боил Банов, министърът на околната среда и водите Нено Димов, председателят на Съвета на директорите на НДК Борислав Велков, както и изпълнителният директор на НДК Ангел Митев ще открият три арт инсталации, изработени от пластмасови отпадъци, получени на територията на Двореца и разположени в различни пространства на сградата. Обичайният достъп на посетители до НДК ще бъде възстановен на 11 април след приключване на планираните събития.", "date": "2018.04.10", "title": "Достъпът до НДК е ограничен заради кампания за рециклиране"}
{"url": "http://www.novinite.bg/articles/158537/5-kvartala-se-vdigat-na-protest-zaradi-sech-v-Zapadniya-park", "text": "Жителите на няколко столични квартала недоволстват срещу изсичането на гората в Западния парк и изхвърлянето на отпадъци.Исканията на гражданите са в парка да има конна полиция, да се възстанови горското стопанство, да се постави бетонна ограда и да се извърши райониране на парка, за да могат да се подават сигнали за незаконна сеч, пише Нова телевизия.Според гражданите Столичната община не се справя с ограничаването на ромите с каруци, които често засичат в Западния парк.„Проблемът е от много години. Показват се репортажи, но нищо не се случва. Мислим, че няма воля да се реши този проблем”, заявяват хората. „Може би до 2 месеца ще има 3 патрула в парка, които ще обикалят през светлата част на денонощието.От СДВР ще отпускат при възможност и конна полиция”, заяви зам.-кметът на район „Красна поляна” Николай Вушовски. В сряда пък ще има залесяване с около 200 дървета. Тази вечер обаче отново ще има протест на жители от 5 квартала.", "date": "2018.04.10", "title": "5 квартала се вдигат на протест заради сеч в Западния парк"}
{"url": "http://www.novinite.bg/articles/158536/Ekoministrite-na-ES-se-sabirat-v-Sofiya", "text": "Качеството на атмосферния въздух ще е основната тема на започващия днес в НДК двудневен неформален съвет на министрите на околната среда и водите на страните - членки на ЕС. Той е в рамките на българското европредседателство и за провеждането на събитието районът около двореца ще бъде ограничен за движение във вторник и сряда.През първия ден на срещата дебатите ще бъдат съсредоточени върху защитата на човешкото здраве и околната среда и възможните решения, които биха подобрили качеството на атмосферния въздух.Следващата сесия ще бъде посветена на намирането на решения за по-добро прилагане на законодателството на ЕС в областта на околната среда. Министрите ще обсъдят три основни теми: съществуващите инструменти за изграждане на капацитет, междусекторното сътрудничество и рационализирането на задълженията за докладване и намаляване на административната тежест.Вторият ден ще бъде посветен на международните преговори за климата, тъй като 2018 г. е решаваща за постигане на съгласие за Работната програма за Парижкото споразумение за изменението на климата. Модератор по време на неформалния съвет ще е Юлиян Попов, бивш екоминистър и посланик на добра воля по климата и енергетиката на българското европредседателство.В началото на неформалния съвет ще бъде подписано и първото програмно споразумение за новия програмен период по Финансовия механизъм на Европейското икономическо пространство между България и страните донори - Исландия, Лихтенщайн и Норвегия.", "date": "2018.04.10", "title": "Екоминистрите на ЕС се събират в София"}
{"url": "http://www.novinite.bg/articles/158547/Stachka-na-Lufthanza-otmenya-800-poleta-dnes", "text": "Стачка на германската авиокомпания „Луфтханза” ще отмени над 800 полета днес. Очаква се да бъдат засегнати и полети до летище София.Стачката ще е на летищата във Франкфурт, Мюнхен, Кьолн и Бремен. За засегнатите над 90 хиляди пътници са предвидени алтернативни полети.От българското Министерство на външните работи съветват българските граждани да се информират предварително за избрания маршрут.Продължава и стачката в \"Ер Франс\", която днес обаче ще изпълни 75% от полетите си.", "date": "2018.04.10", "title": "Стачка на Луфтханза отменя 800 полета днес"}
{"url": "http://www.novinite.bg/articles/158554/Sociolog-Horata-haresvat-meka-vanshna-politika-i-tvarda-vatreshna", "text": "„Хората харесват мека външна политика и биха желали много по-твърда вътрешна политика”. Това заяви социологът Първан Симеонов относно последното проучване на „Галъп” на общественото мнение.Експресният сондаж е проведен на 3 и 4 април сред 801 пълнолетни българи по телефона и обезпечава представителност на данните. Независим от външно финансиране.Защо харесва мека външна политика? Защото се страхуват. Данните показват, че има глобални страхове. Повече от половината пълнолетни българи виждат като реална опасност глобален военен конфликт”, обясни Симеонов.Данните на „Галъп” сочат още, че 53% от анкетираните смята, че в момента има реална опасност от глобален военен конфликт. „Има и едни 34%, които казват: „Може да се стигне и до употреба на ядрено оръжие”. 6% смятат това за много вероятно”, коментира Симеонов. „2/3 смятат, че подобен конфликт е малко вероятен или изключен”.Според Симеонов хората харесват балансирана външна политика.", "date": "2018.04.10", "title": "Социолог: Хората харесват мека външна политика и твърда вътрешна"}
