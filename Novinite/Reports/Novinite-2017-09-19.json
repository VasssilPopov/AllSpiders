{"url": "http://www.novinite.bg/articles/150226/Lichnite-lekari-predlagat-taksa-i-za-decata", "text": " Такса и за децата при личните лекари предлагат от съсловната организация за следващата година. Според Националното сдружение на общопрактикуващите лекари потребителската такса за малките трябва да е 1 лев, а останалото да се покрива от държавата,, съобщава бТВ. Те предлагат още хронично болните да са освободени от такса само при прегледи, свързани с основното им заболяване.", "date": "2017.09.19", "title": "Личните лекари предлагат такса и за децата"}
{"url": "http://www.novinite.bg/articles/150232/Zashto-arestuvaha-sina-na-ubitiya-vav-Vinogradec", "text": "Синът на ресторантьора, убит във Виноградец преди няколко седмици, беше задържан за разпространение на наркотици. В понеделник съдът реши да го остави за постоянно в ареста. Причините – свидетели потвърдили, че Димитър Тонкев им е продавал дрога, а и имало опасност да се укрие, информира Нова.Семейството на 21-годишния младеж подозира, че задържането му е „наказателна мярка”, взета от бившия вече председател на Общинския съвет в Септември Лазар Влайков. Именно той е собственикът на пистолета, с който беше застрелян Наско Тонкев. Според първоначалната версия спусъка дръпнало 6-годишно момче. Близките на жертвата обаче категорично обвиняват Влайков за случилото се.Сега сестрата и приятелката на Димитър Тонкев заявяват, че той никога не се е занимавал с търговия с дрога. Изкарвал парите за прехраната си честно – с работа в ресторанта напокойния си баща, както и с полски труд. ", "date": "2017.09.19", "title": "Защо арестуваха сина на убития във Виноградец?"}
{"url": "http://www.novinite.bg/articles/150243/Prekratiha-deloto-sreshtu-kmeta-na-Plovdiv", "text": "Окръжният съд в Пловдив прекрати съдебното производство срещу кмета на Пловдив Иван Тотев и върна делото на Софийска градска прокуратура за отстраняване на допуснати съществени процесуални нарушения. Това съобщиха от пресцентъра на съда, информира Дарик.Тотев беше обвинен по най-тежката алинея за длъжностно престъпление във връзка с изграждането на Зоологическата градина в Пловдив, от което според разследващите щетите за общинската хазна са в размер на близо 700 000 лева. Делото беше образувано по обвинителен акт на Софийска градска прокуратура, с който освен пловдивския градоначалник на съда бяха предадени като обвиняеми и един от заместниците на Тотев - Димитър Кацарски, както и районният кмет на „Западен“ Димитър Колев. Срещу всеки един от тримата са повдигнати обвинения за престъпление по служба.", "date": "2017.09.19", "title": "Прекратиха делото срещу кмета на Пловдив"}
{"url": "http://www.novinite.bg/articles/150233/Britanec-obikoli-sveta-s-kolelo-za-78-dni", "text": "Британиският колоездач Марк Бомон постави световен рекорд за обиколка на света. В понеделник вечерта 34-годишният шотландец приключи в Париж околосветското си пътешествие, осъществено за 78 дни, 14 часа и 14 минути, информира Нова. Той потегли от Триумфалната арка във френската столица на 2 юли и си беше поставил за цел да обиколи света на с велосипед за 80 дни. Бомон премина през Европа, Русия, САЩ, Китай и Австралия.", "date": "2017.09.19", "title": "Британец обиколи света с колело за 78 дни"}
{"url": "http://www.novinite.bg/articles/150234/Otkriha-40-nelegalni-migranti", "text": "40 нелегални мигранти бяха открити рано тази сутрин в малка къща в столичния квартал „Модерно предградие“ при мащабна полицейска операция, потвърдиха за bTV от МВР. Мигрантите са от Ирак и Сирия. Сред тях има девет деца. Предстои да бъдат намерени преводачи, които да разговарят със задържаните, информира бТВ.Собственикът на къщата се издирва. Според източници от МВР това е четвъртият или петият път, в който нелегални мигранти биват открити на конкретния адрес.", "date": "2017.09.19", "title": "Откриха 40 нелегални мигранти"}
{"url": "http://www.novinite.bg/articles/150238/Pentagonat-s-nevijdan-byudjet-za-2018-g", "text": "С неочаквано мнозинство американският Сенат одобри законопроект, определящ посоката на действие на Министерството на отбраната и предоставящ му 700 млрд. долара за 2018 г. В бюджета за предстоящата финансова година са заложени средства за въоръжаване на Украйна, увеличаване на американската противоракетна отбрана и провеждане на военни операции в Афганистан, Сирия и Ирак, като сумата надвишава доста определените по-рано от Тръмп 600 млрд. 640 млрд. долара е само сумата, предназначена за изпълнението на ключовите функции на Пентагона, а именно – оръжейни сделки, заплати за военните и поддръжка на войските. Останалите 60 млрд. ще бъдат използвани за провеждането на военните операции в горепосочените страни и други дейности, предаде БГНЕС. Предвидени са и финанси, свързани с възпирането на руската агресия на Балканите (100 млн. долара). По-рано Законът за оторизиране на отбраната беше одобрен и от Камарата на представителите към Конгреса, макар и текстът му да се различаваше от варианта, гласуван от Сената днес. Поради тази причина предстои сформирането на специална комисия, която да обедини двата варианта в един общ. Едва след повторно гласуване на окончателното решение, законопроектът ще бъде предоставен за подпис на президента.", "date": "2017.09.19", "title": "Пентагонът с невиждан бюджет за 2018 г."}
{"url": "http://www.novinite.bg/articles/150240/Zadarjaha-dvama-za-ubijstvo-na-taksidjiya-v-Sofiya", "text": "Двама души са задържани за убийството на таксиметров шофьор в София през февруари месец. Това съобщи градският прокурор на София Емилия Русинова, информира Дарик.души са задържани за убийството на таксиметров шофьор в София през февруари месец. Това съобщи градският прокурор на София Емилия Русинова.По информация на прокуратурата той е бил част от престъпна група за разпространение на наркотици и контрабанда.Основната версия е, че съучастниците му са се страхували от изтичане на информация за групата през него. Единият от задържаните е физическият извършител на убийството, а другият е подбудител. Други трима от групата също са задържани, но по други обвинения.", "date": "2017.09.19", "title": "Задържаха двама за убийство на таксиджия в София"}
{"url": "http://www.novinite.bg/articles/150244/Vashington-prashta-v-Afganistan-nova-3-hilyadna-vojska", "text": "САЩ ще увеличат военния си контингент в Афганистан с допълнителни 3 хил. души, обяви министърът на обраната на страната Джеймс Матис. Информацията бе потвърдена по-късно и от официалния говорител на Пентагона Майкъл Андрюс. \"Със сигурност говорим за 3 хиляди (военнослужещи). Все още обаче не съм подписал окончателната заповед, тъй като финализираме някои детайли”, заяви пред медиите Матис, предаде БГНЕС. За заповедта за изпращане на допълнителен военен контингент в Афганистан той обяви още на 31 август. Тогава обаче не уточни колко допълнителни американски военни ще бъдат дислоцирани в южноазиатската страна. Очакваше се те да наброяват 3900-4000 души.", "date": "2017.09.19", "title": "Вашингтон праща в Афганистан нова 3-хилядна войска"}
{"url": "http://www.novinite.bg/articles/150221/Uraganat-Mariya-dostigna-peta-stepen", "text": "Ураганът Мария достигна последната пета степен по петстепенната скала и представлява изключителна опасност за Карибите, до които предстои да достигне, съобщи Националният център на САЩ за ураганите, цитиран от ДПА и Асошиейтед прес. Ураганът Мария се движи над островната държава Доминика. Ураганът „Мария“ набира скорост към Карибите Метеоролозите съобщават, че потенциално катастрофалният ураган с постоянни ветрове със скорост 260 км/ч ще се насочи тази нощ и утре към Подветрените острови и към североизточната част на Карибите. Очаква се през следващите дни ураганът Мария да се приближи към Пуерто Рико и Вирджинските острови. Бурята може да донесе от 250 до 380 мм дъжд над Подветрените острови, САЩ и британските Вирджински острови, с което вероятно ще предизвика наводнения и свличания на земни маси. Тропическата буря Мария вече е ураган и се насочи към Карибите Най-малко 40 души загинаха на Карибите по-рано този месец след преминаването на урагана Ирма. Ирма причини и най-малко 50 жертви във Флорида по последни данни.", "date": "2017.09.19", "title": "Ураганът Мария достигна пета степен"}
{"url": "http://www.novinite.bg/articles/150250/Aresti-i-globi-v-Istanbul-tozi-pat-zaradi-elektronni-cigari", "text": "Полицейски екипи за борба с контрабандата атакуваха нощен клуб в Истанбул заради организирана реклама на електронни цигари. Арестувани са трима души, а на 800 участници са наложени парични глоби. В Турция употребата и продажбата на електронни цигари е забранена, пушенето им в закрити публични помещения също е под забрана така, както и на стандартните тютюневи изделия.Здравното министерство и агенцията за лекарствените средства до момента не е издавала разрешение за вноса на електронни цигари от всички възможни марки. Въпреки това те могат да бъдат поръчани по интернет или да влязат в Турция по пътя на контрабандата, цената им варира от 150 до 450 турски лири.", "date": "2017.09.19", "title": "Арести и глоби в Истанбул, този път заради електронни цигари"}
{"url": "http://www.novinite.bg/articles/150241/Omrazata-sreshtu-Soros-stava-globalna-bolest", "text": "Авторитетният британски всекидневник \"Файненшъл таймс\" публикуа статия в защита на американския милиардер и филантроп Джордж Сорос. Автор на материала със заглавие \"Омразата срещу Сорос става глобална болест\" е известният наблюдател на вестника Гидиън Рахман, цитира Дарик.Статията започва с иронично припомняне на всички приписани на Сорос световни конспирации само за 2017 година: той инсценирал химическа атака в Сирия, финансирал уличните походи срещу Тръмп във Вашингтон, измислил т. нар. \"план на Сорос\" за наводняване на Унгария с бежанци, наложил смяна на правителството в Македония, подкопал позициите на израелския премиер Бенямин Нетаняху, успял да наложи уволнението на няколко ключови съветници на президента Тръмп от Белия дом.", "date": "2017.09.19", "title": "Омразата срещу Сорос става глобална болест"}
{"url": "http://www.novinite.bg/articles/150223/Ekoaktivisti-opanaha-palatki-v-centara-na-Stara-Zagora", "text": "Екоактивисти направиха палатков лагер пред сградата на Община Стара Загора късно в понеделник вечерта. Те пренощуваха там с искане да няма нови строежи в местността „Бедечка”, информира НОВА.Природозащитниците са против новия устройствен план, който старозагорските общинари се очаква да приемат в края на месеца. Той дава зелена светлина за строежи в нови залесени площи. След референдум през юни кметът на Стара Загора заяви, че „Бедечка” ще бъде запазена и собствениците ще бъдат обезщетени.", "date": "2017.09.19", "title": "Екоактивисти опънаха палатки в центъра на Стара Загора"}
{"url": "http://www.novinite.bg/articles/150249/Cherven-kod-za-prolivni-dajdove-v-Harvatiya", "text": "След поредицата летни пожари по адриатическото крайбрежие на Хърватия, през последните няколко дни в страната бяха надминати рекордите за количеството валежи. За днес дори е издаден червен код с предупреждение за проливни дъждове в района на градовете Госпич, Риека и Сплит, информира БГНЕС. Двама са загинали в град Тимишоара, единият е бил ударен от паднал билборд. Бурята изкорени дървета и скъса електропроводи. Много домакинства са без електричество. Властите предупредиха хората да останат по домовете си или да потърсят подслон, да изключат електроуредите от мрежата и да стоят далеч от трансформаторите. Лошо време със силен вятър и поройни дъждове обхвана части на Хърватия, Босна и Херцеговина и Сърбия. Поройни дъждове се изляха в по-голямата част на Хърватия, в някои градове са залети по-ниските зони и улици. Най-критично е положението на полуостров Истра, където е обявен оранжев код за опасност от силни валежи, а в района на Кварнер няколко пътни участъци са под вода.", "date": "2017.09.19", "title": "Червен код за проливни дъждове в Хърватия"}
{"url": "http://www.novinite.bg/articles/150220/Neznachitelna-oblachnost-i-toplo-vreme-ni-ochakva", "text": "Във втopник пpeди oбeд щe пpeoблaдaвa вpeмe c нeзнaчитeлнa oблaчнocт. Слeд oбeд oблaчнocттa щe ce yвeличи и нa oтдeлни мecтa щe пpeвaли кpaткoтpaeн дъжд. Щe дyхa cлaб дo yмepeн югoизтoчeн вятъp. Мaкcимaлнитe тeмпepaтypи cлaбo щe ce пoнижaт и щe ca мeждy 29° и 32°. Зa В.Tъpнoвo – мaкcимaлнa тeмпepaтypa 32°. Атмocфepнoтo нaлягaнe щe ce пoнижи. Нaд зaпaднитe и цeнтpaлнитe чacти нa Стapa плaнинa щe имa пpoмeнливa, cлeд oбeд и знaчитeлнa oблaчнocт, oт кoятo нa мecтa щe пpeвaли и пpeгъpми. Щe дyхa yмepeн вятъp oт южнaтa чeтвъpт. Мaкcимaлнитe тeмпepaтypи нa 1200 м. щe бъдaт oкoлo 22°, нa 2000 м. – oкoлo 14°. Нa тaзи дaтa нaй-виcoкaтa измepeнa мaкcимaлнa тeмпepaтypa във Вeликo Tъpнoвo e 33.0° пpeз 2010 г., a нaй-ниcкaтa измepeнa минимaлнa тeмпepaтypa e 5.8° пpeз 1979 г. ", "date": "2017.09.19", "title": "Незначителна облачност и топло време ни очаква"}
{"url": "http://www.novinite.bg/articles/150225/Protesti-v-nyakolko-naseleni-mesta-u-nas-sreshtu-mrasniya-vazduh", "text": "Протести срещу замърсяването на въздуха ще се проведат на няколко места в страната във вторник. На улицата ще излязат хората от пловдивското село Труд. За пети пореден път те ще изразят негодуванието си срещу дейността на завода за преработка на биомаса, информира Нова.По същото време от 18.00 ч. на протест ще се съберат и жителите на Нова Загора. Те пък ще недоволстват срещу фабриката за биоенергия. Демонстрация ще се проведе и в Русе. Местните неведнъж публично поискаха да се сложи край на обгазяванията в града и да се вземат спешни и адекватни мерки. ", "date": "2017.09.19", "title": "Протести в няколко населени места у нас срещу мръсния въздух"}
{"url": "http://www.novinite.bg/articles/150230/Dvama-dushi-zaginaha-pri-chelen-udar-mejdu-dva-kamiona", "text": "Тежка катастрофа е станала тази сутрин около 6:25 минути по пътя Добрич - Варна, близо до разклона за село Стефаново, съобщават от МВР, информира Дарик.По първоначални данни е възникнал челен удар между два камиона. На място са загинали двамата водачи на превозните средства.Временно е ограничено движението по отсечката от Добрич до разклона за Стефаново. Организиран е обход през с. Бранище. Това е вторият пътен инцидент за два дни със загинали на пътя, след като вчера 42-годишен мъж от с.Българево почина на място край Каварна.", "date": "2017.09.19", "title": "Двама души загинаха при челен удар между два камиона"}
{"url": "http://www.novinite.bg/articles/150231/Zashto-u-nas-hranata-e-po-skapa-i-po-nekachestvena-ot-tazi-v-Zapadna-Evropa", "text": "150% по-високи цени за по-некачествени храни плащаме в България сравнено със Западна Европа. За двойния стандарт стана ясно след ново проучване. „Шоколадът в България и Виена е различен, перилните препарати е по-добре да бъдат купени от Гърция, има проблем с козметиката, всички български майки са наясно, че продуктите, с които хранят децата си, са с различно качество в България и Европа, при това и цената е по-висока у нас, в голяма част от случаите с доста сериозен процент”, заяви пред NOVA омбудсманът Мая Манолова, инвормира Нова.", "date": "2017.09.19", "title": "Защо у нас храната е по-скъпа и по-некачествена от тази в Западна Европа?"}
{"url": "http://www.novinite.bg/articles/150236/Kade-spirat-vodata-na-20-septemvri-v-stolicata", "text": "19 септември 2017 09:51 На 20 септември 2017 г. (сряда), във връзка с превключване на нов уличен водопровод на ул. „Монтевидео“, кв. „Овча купел“, се налага спиране на водоподаването от 9:00 до 21:00 часа на клиентите на „Софийска вода”, живеещи в района на: ул. „Монтевидео“, ул. „Букет“, ул. „Народен герой“, ул. „Арх.Франк Лойд Райд“, ул. ,,Народно хоро‘‘ , ул. ,,Иван Радоев‘‘ , ул. „Маестро Кънев“ по ул. ,,Монтевидео‘‘ от ул. ,,Маестро Кънев‘‘ до блок 501, ул. ,,761‘‘,ул. ,,Акад.Константин Пешев‘‘ , ул. ,,Д-р Васил Караконовски‘‘ , ул. ,,671‘‘", "date": "2017.09.19", "title": "Къде спират водата на 20 септември в столицата?"}
{"url": "http://www.novinite.bg/articles/150242/Obsajdat-merki-za-spravyane-s-demografskata-kriza", "text": "Демографската криза и справянето с нея обсъждат в Министерския съвет работодатели, синдикати и членове на кабинета, информира Нова.Сред темите, които се обсъждат, са ромската интеграция, връщането на българите от чужбина, борбата с незаконното строителство. Още преди месец вицепремиерът Валери Симеонов обяви, че ще се мислят мерки за насърчаване на раждаемостта.", "date": "2017.09.19", "title": "Обсъждат мерки за справяне с демографската криза"}
{"url": "http://www.novinite.bg/articles/150247/Balgarsko-grajdanstvo-za-6-meseca-pri-izpravni-dokumenti-celi-vlastta", "text": "\"Имаме 53 000 заявления със съответните приложени документи на 53 000 граждани на Македония, които не могат да станат български граждани, поради определени несъвършенства в законодателната база\". Това каза вицепремиерът Валери Симеонов след кръгла маса на тема „Демографска политика и трудова мобилност”, цитиран от БГНЕС. Симеонов подчерта, че към настоящия момент обикновено се проточва процедурата за получаване на българско гражданство за 2-3, по някой път за неопределен брой години.", "date": "2017.09.19", "title": "Българско гражданство за 6 месеца при изправни документи, цели властта"}
{"url": "http://www.novinite.bg/articles/150224/Hilyadi-otmeneni-poleti-do-kraya-na-oktomvri", "text": "Хиляди полети на нискобюджетния превозвач „Ryanair” бяха отменени, информира Нова.Това ще засегне около 400 000 души, включително и пътниците от България. От ръководството на компанията обявиха, че пътниците ще бъдат пренасочвани към алтернативни полети. А като причина беше посочена подобряване на точността. Във вторник компанията публикува пълния списък на отпадналите полети до 28 октомври.", "date": "2017.09.19", "title": "Хиляди отменени полети до края на октомври"}
{"url": "http://www.novinite.bg/articles/150235/Ruskiyat-paraplanerist-kojto-padna-kraj-Sopot-s-opasnost-za-jivota", "text": "ИРуският парапланерист, който пострада тежко при падане в района над Сопот, близо до хижа \"Незабравка\" е претръпял по спешност операция в столичната УМБАЛ \"Св. Анна\", информира Нова.Фиксирани са тежките счупвания на двете подбедрици и глезена. Предстои му и операция на фрактурите на бедрена кост и гръбнака. Установени са фрактури на ребрата. \"Пациентът е стабилизиран, но все още е с опасност за живота\", заяви проф. Стефан Станчев, началник на Клиниката по ортопедия и травамтология.", "date": "2017.09.19", "title": "Руският парапланерист, който падна край Сопот - с опасност за живота"}
{"url": "http://www.novinite.bg/articles/150239/Borisov-i-ruskiyat-generalen-prokuror-obsadiha-borbata-s-terorizma", "text": "Борбата с тероризма, сигурността на руските туристи у нас и търговско-икономическите отношения между България и Русия. Това бяха част от темите, които обсъдиха премиерът Бойко Борисов и руският генерален прокурор Юрий Чайка по време на среща в Министерския съвет, информира Нова.Българският премиер заяви, че страната ни има интерес руски туристи да посещават България и благодари на службите на двете страни, че са осигурили спокоен сезон за тях. Относно търговско-икономическите отношения между двете страни, Борисов изтъкна, че ще е от взаимна полза тяхното развитие да продължи. Юрий Чайка е у нас от понеделник, а визитата му предизвика протестна акция. Активисти на „Да, България” поставиха надпис над моста на „Цариградско шосе” с призив: „Чайка, вън от Европа”.Според партията на Христо Иванов посещението било опит за заобикаляне на българското обществено мнение. Главният прокурор Сотир Цацаров обясни, че Юрий Чайка идва след споразумение, подписано от предшественика му Борис Велчев.", "date": "2017.09.19", "title": "Борисов и руският генерален прокурор обсъдиха борбата с тероризма"}
{"url": "http://www.novinite.bg/articles/150245/Deputatite-izbraha-nov-upravitel-na-NOI", "text": "На извънредно заседание парламентът единодушно избра Ивайло Иванов за управител на Националния осигурителен институт, предаде БГНЕС.  От 2003 г. Ивайло Иванов работи в Агенцията за социално подпомагане, като в периода 2003-2009 г. е заместник изпълнителен директор, а от 01.09.2009 г. до 02.06.2016 г. е изпълнителен директор на агенцията. През времето, в което работи в Агенцията за социално подпомагане, Ивайло Иванов осъществява успешни реформи, довели до оптимизация на организационно управленската структура на Агенцията и повишаване на ефективността на системата за социално подпомагане. От 03 юни 2016 г. е заместник-министър на труда и социалната политика. Ивайло Иванов е бил член на Надзорния съвет на Националния осигурителен институт през 2012 г., а от 2009 г. до момента е член на Управителния съвет на Държавния фонд за гарантиране устойчивост на държавната пенсионната система.", "date": "2017.09.19", "title": "Депутатите избраха нов управител на НОИ"}
{"url": "http://www.novinite.bg/articles/150228/API-sezira-DANS-zaradi-falshivi-dokumenti-za-tol-sistemata", "text": "Агенция \"Пътна инфраструктура\" ще сезира ДАНС заради разпространени фалшиви документи, че е избран изпълнител на обществената поръчка за тол системата. Това съобщиха от АПИ. От агенцията уточняват, че все още няма избран изпълнител в обществената поръчка за тол системата и че разпространеният до медиите документ е с фалшив подпис и печат. Председателят на АПИ инж. Дончо Атансов ще сезира и останали компетентни институции за разпространените фалшиви документи от негово име, индормира Дарик.", "date": "2017.09.19", "title": "АПИ сезира ДАНС заради фалшиви документи за тол системата"}
{"url": "http://www.novinite.bg/articles/150246/Balgariya-predstavi-kandidaturata-si-za-Agenciyata-po-lekarstvata", "text": "Кандидатурата на София за домакинство на Европейската агенция по лекарствата беше официално представена в постоянното представителство на България към ЕС в Брюксел, съобщава БТА.С оттеглянето на Великобритания, агенцията трябва да напусне досегашното си седалище в Лондон. Общо 19 града в ЕС кандидатстват за домакинството на институцията. \"ЕС прие много ясни правила за определянето на новия домакин и очакваме честно състезание, с което да бъде определен най-добрият\", коментира посланик Димитър Цанчев. \"Надявам се процесът да бъде обективен и прозрачен\", добави зам.-министърът на здравеопазването Мирослав Ненков. Ненков обясни, че сред предимствата на българската кандидатура са ниските цени у нас, възможността агенцията да получи чисто нова сграда, съобразена изцяло с нейните нужди. Ненков отбеляза, че България разполага с изключително удобно географско положение, а София е свързана със света с многобройни полети. Ненков съобщи, че българската кампания за домакинство на агенцията струва под 50 хиляди евро. На представянето на кандидатурата на София присъстваха дипломати от държавите в ЕС, както и служители на европейските институции.", "date": "2017.09.19", "title": "България представи кандидатурата си за Агенцията по лекарствата"}
{"url": "http://www.novinite.bg/articles/150222/Radev-kam-Borisov-Nacionalna-sigurnost-ne-se-gradi-sas-smyana-na-poziciyata", "text": "Национална сигурност не се гради с ежедневна смяна на позицията. Важно е дългосрочното, ясно планиране”. Това послание изпрати президентът Румен Радев към премиера Бойко Борисов от Ню Йорк. Репликата беше част от спора за новите изтребители, които страната ни трябва да закупи. В понеделник министър-председателят изрази съмнение, че „Грипен”-ите не са най-добрият избор, инаформира Нова.„Искам да напомня на премиера, че ресурсите са у него, но и отговорността е у него”, каза още Радев от американския град, където пристигна в понеделник, за да участва в Общото събрание на ООН. На специална церемония държавният глава връчи награди на местен прокурор и на лейтенант, член на кюрдските власти в Ирак, организирали съпротива срещу ИДИЛ. Радев призна, че това е първия път, в който слага папионка.", "date": "2017.09.19", "title": "Радев към Борисов: Национална сигурност не се гради със смяна на позицията"}
{"url": "http://www.novinite.bg/articles/150248/Nova-valna-ot-teroristichni-zaplahi-v-Rusiya", "text": "Нова вълна от терористични заплахи в Русия, информира Нова.Евакуирани бяха и два търговски центъра в град Астрахан, администрацията на Екатеринбург, имаше и 10 съобщения за миниране на сгради във Волгоград, телефонни заплахи за взривове бяха отправени и към училища, хотели, молове и административни сгради в Мурманск и Салехард. Вълната от анонимни заплахи за миниране на сгради тече в Русия от 11 септември. Съобщенията за взривове не се потвърдиха досега. Но заради съществуващата потенциална заплаха бяха евакуирани хиляди хора от Калининград на запад до Сахалин в Далечния изток.", "date": "2017.09.19", "title": "Нова вълна от терористични заплахи в Русия"}
{"url": "http://www.novinite.bg/articles/150227/Rast-na-chujdestrannite-turisti", "text": "БЪЛГАРИЯ Отчитаме ръст на чуждестранните туристи 19 септември 2017 06:40 За първите 7 месеца страната ни има 5 млн. чуждестранни туристи и 7,2% ръст. Това съобщи пред \"Фокус\" министърът на туризма Николина Ангелкова. България е успяла да постигне рекорд миналата година в международните туристически посещения у нас. По думите й това са над 8,2 млн. чуждестранни туристи, което прави ръст от 17%, информира Дарик.За първите 7 месеца страната ни има 5 млн. чуждестранни туристи и 7,2% ръст. Това съобщи пред \"Фокус\" министърът на туризма Николина Ангелкова. България е успяла да постигне рекорд миналата година в международните туристически посещения у нас. По думите й това са над 8,2 млн. чуждестранни туристи, което прави ръст от 17%. Повече от 3,3 млн. чуждестранни туристи са посетили България от януари до юни \"Продължаваме с тази положителна тенденция на ръст. Най-важното е обаче, че имаме и много голям ръст на приходите от туризъм. Почти 13% е ръстът за първите 6 месеца, 2,4 млрд. лева за тази година, а за миналата година ръстът беше около 14%, над 6,2 млрд. лева“, обясни тя. Министърът отбеляза, че изключително положително гледат колегите й, участвали в 22-ата Генерална асамблея на Световната организация по туризъм, провела се в китайския град Чънду, и всички окуражават мерките, които страната е предприела в сектора. Горещите туристически точки в Европа вече будят гнева на местните \"Успяхме да обменим опит с колегите по отношение на маркетинговите активности, които те провеждат и особено интересен е опитът на Хърватска. Знаете, тя е малка държава, която изключително основно развива туризъм\", добави тя. Министър Ангелкова каза още, че Хърватска има около 40 млн. евро за реклама - на фона на нашите едва 7 млн. евро, за същата цел. По думите й България, обаче, е съпоставима с големите туристически дестинации в света и заради постигнатия ръст се намира на доста положително място.", "date": "2017.09.19", "title": "Ръст на чуждестранните туристи"}
