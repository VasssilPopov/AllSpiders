{"url": "https://www.novinite.bg/articles/162932/Dneven-horoskop-za-sabota", "text": "Днес отношението ви към някого или към някое място или вещ ще се промени. Ще се привържете силно, което не е типично за вас. Наслаждавайте се на прекараното време с този човек и направете връзката си по-силна.Днес мислите трезво и разумно. Денят е подходящ за планиране на бъдещето в дългосрочен план. Едва ли можете да предвидите всяка пречка по пътя, но се справяте добре. Можете и да започнете да работите за мечтите си.Днес сте много по-внимателни от обикновено. Това е добре, особено в днешния ден, тъй като опасности дебнат от всякъде. Така че обърнете внимание и премислете пак всички важни неща, с които сте се захванали.Вижте повече на: ", "date": "2018.08.11", "title": "Дневен хороскоп за събота"}
{"url": "https://www.novinite.bg/articles/162929/Otmeniha-bedstvenoto-polojenie-v-Miziya-Hajredin-i-Borovan", "text": "От днес се отменя бедственото положение в три врачански общини - Мизия, Хайредин и Борован, предаде БНР. То беше обявено преди месец, за да се осигури безопасното Възстановяването в Мизия след пороите миналия месец продължава. Все още се извозват кални наноси и се извършват дейности по изцяло новото изграждане на трите напълно разрушени улици. Общият размер на щетите в Мизия е близо 2 млн. лева.Продължава възстановяването и на язовир \"Рогозен\" в община Хайредин. Пороят отнесе част от укреплението на преливника му, който е в ремонт от пролетта. Предстои пълно източване на водоемите от каскадата, която е част от язовира, за да се завършват строителните дейности.", "date": "2018.08.11", "title": "Отмениха бедственото положение в Мизия, Хайредин и Борован"}
{"url": "https://www.novinite.bg/articles/162935/Dve-deca-i-bremenna-postradaha-kraj-Staro-Oryahovo", "text": "Петима души, сред които две деца и бременна жена, са пострадали при катастрофа на пътя Варна - Бургас в района на село Старо Оряхово. Това съобщи Агенция \"Фокус\", позовавайки се на варненската полиция.По обяд движението по пътя след с. Старо Оряхово се извършваше само в едната лента. По първоначални данни в завой челно са се сблъскали две коли - с бургаска регистрация и с украинска регистрация. На място са изпратени специализирани автомобили на , екипите на които са съдействали за разрязването на смачканите коли и изваждането на пострадалите.В болница в тежко състояние са транспортирани общо петима души. Сред тях са две деца, бременна жена, както и шофьорите на двата автомобила. ", "date": "2018.08.11", "title": "Две деца и бременна пострадаха край Старо Оряхово"}
{"url": "https://www.novinite.bg/articles/162931/Erdogan-otpravi-preduprejdenie-kam-SASht", "text": "Едностранните стъпки, предприети от САЩ, нараняват единствено собствените им интереси и сигурност, заяви в петък президентът на Турция Реджеп Тайип Ердоган в статия, която той написа за американския вестник „The New York Times“, предава Фокус, цитирайки Anadolu Agency.„Във време, в което злото продължава да се спотайва в света, едностранните действия срещу Турция от страна на САЩ, наш съюзник от десетилетия, ще служат единствено за подкопаване на американските интереси и сигурност“, заяви Ердоган в статията.Коментарът му идва след решението на президента на САЩ  да повиши митата върху вноса на турска стомана и алуминий. призова Вашингтон да се откаже от погрешното схващане, че двустранните отношения могат да бъдат „асиметрични“ и да осъзнаят, че Турция има алтернативи „преди да е твърде късно“.„Провалът да се обърне тази тенденция на едностранчивост и неуважение ще ни принуди да започнем да си търсим нови приятели и съюзници“, добави той.", "date": "2018.08.11", "title": "Ердоган отправи предупреждение към САЩ"}
{"url": "https://www.novinite.bg/articles/162928/POJARI-V-ISPANIYa-3-hil-dushi-sa-evakuirani-unishtojeni-sa-hilyadi-hektari", "text": "Испанските служби овладяха горски пожар, който от понеделник унищожи над 3200 хектара площи и наложи евакуирането на 3000 души, предадоха Франс прес и БТА.\"Пожарът е овладян\", съобщиха спешните служби в Туитър, няколко часа след като обявиха подобряване на метеорологичните условия благодарение на дъжда.Горският пожар избухна в понеделник заради мълния. В гасенето му се включиха стотици пожарникари и близо 30 летателни апарата.Заради близостта му до населени места пожарът принуди 3000 души да напуснат домовете си. Повечето от тях вече са се завърнали.", "date": "2018.08.11", "title": "ПОЖАРИ В ИСПАНИЯ: 3 хил. души са евакуирани, унищожени са хиляди хектари"}
{"url": "https://www.novinite.bg/articles/162927/Zatvoreno-e-krastovishteto-na-Rektorata", "text": "През почивните дни булевард \"Васил Левски\" ще бъде затворен за движение в района на Софийския университет \"Свети Климент Охридски\". Причината са ремонтни дейности, предаде БНР. Заместник-кметът по транспорта в София Евгени Крусев призова шофьорите да избягват района.\"Тази събота и неделя строителите имат 48 часа, за да реконструират напълно кръстовището и да се пусне движението по него. След което се пренасят към паметника на Васил Левски, където двете платна ще бъдат затваряни поетапно. Тролейбусите и автобусите ще се движат по бул. \"Евлоги и Христо Георгиеви\", по ул. \"Гурко\", както и по ул. \"Георги С. Раковски\", където реално ще се организира тролейбусното движение, а вече в следващия етап от ремонта в посока към паметника на Левски, когато се ремонтира булевардът, тролейбусите ще се движат на дизелови агрегати\", поясни той.  където движението ще се осъществява двупосочно само в едното платно. Възобновява се движението на трамвай номер 7 по булевард \"България\". В понеделник започва и ремонтът на булевард \"Арсеналски\".", "date": "2018.08.11", "title": "Затворено е кръстовището на Ректората"}
{"url": "https://www.novinite.bg/articles/162939/Prouchvane-Balgarite-sa-naj-barzo-topyashtata-se-naciya-v-sveta", "text": "България е страната с най-бързо топящо се население в света. Това предаде Bulgaria on air, цитирайки американското издание \"Бизнес инсайдър\". Населението в България може да намалее до стойности, отчитани след края на Втората световна война, се посочва в изследване на изданието, според което през 2050 г. българите ще са едва 5,4 млн. души. Според \"Бизнес инсайдър\" демографската криза в страната ни се дължи основно на ниската раждаемост и емиграцията. Само за десетилетие населението на България е намаляло с над 400 000 души. Според изданието десетте държави с най-бързо изчезващо население в света се намират в Европа, като повечето са членки на ЕС. В тази негативна класация след България се нареждат Латвия, Украйна и Хърватия.", "date": "2018.08.11", "title": "Проучване: Българите са най-бързо топящата се нация в света"}
{"url": "https://www.novinite.bg/articles/162937/Prokuraturata-tryabva-da-proveri-rabotata-na-BABH-smyata-Kristian-Vigenin", "text": "Прокуратурата да се самосезира и да провери дейността на БАБХ, включително какви и как са били обявявани обществени поръчки през последните години, каза днес във Варна народният представител от ПГ \"БСП за България\" Кристиан Вигени. По думите му, ако това не стане до няколко дни, ще бъде внесен нарочен сигнал, за да бъдат задействани прокурорите. Случващото се през последните седмици потвърждава позицията на БСП, че земеделският министър Румен Порожанов трябва да подаде оставка, посочи депутатът. Той допълни, че някой трябва да понесе политическа отговорност за ставащото в БАБХ. Естествено е ръководителят на Агенцията да си ходи, но това не значи, че премиерът или министърът не трябва да понесат отговорност за случващото се, уточни Вигенин. Депутатът каза още, че през следващия политически сезон в парламента трябва да бъдат взети мерки за отстраняване на пропуските в законодателството, защото сега няма контрол върху дейността на БАБХ.", "date": "2018.08.11", "title": "Прокуратурата трябва да провери работата на БАБХ, смята Кристиан Вигенин"}
{"url": "https://www.novinite.bg/articles/162934/MVR-hvana-nad-600-narushiteli-na-patya-za-chasove", "text": "Общо 614 нарушения са установени по време на първата част от проведената специализирана операция за контрол по основните пътища. От старта вчера сутринта до 20.00 часа вечерта няма регистриран нито един тежък инцидент. Това съобщиха от пресцентъра на МВР. В рамките на операцията екипите са проверили 231 моторни превозни средства и 316 водачи и пътници. Констатирани са общо 614 нарушения, като най-голям е броят на тези за скорост - 512. Констатиран е един случай на управление на моторно превозно средство в аварийната лента на магистралата и случай, при който чуждeнец е пътувал без регистрационни табели. В хода на проведения контрол са издадени 67 фиша, съставени са 27 акта за установено административно нарушение и 8 заповеди за принудителни административни мерки. Освен това са връчени 31 електронни фиша на водачи за техни предишни нарушения, а на 3-ма са отнети свидетелствата за управление поради неплатени задължения по Закона за движение по пътищата. В рамките на операцията служителите са установили и 15 лица от криминалния контингент. Операцията започна вчера сутринта. В нея се включи и вертолет на ГДГП, който да следи за спазването на правилата за движение от въздуха. Тя е за контрол по основните пътни направления у нас и е насочена към агресивното шофиране по пътищата. Паралелно с това се извършват проверки за употреба на алкохол, наркотични вещества и правилно превозване на огнестрелно оръжие и боеприпаси.", "date": "2018.08.11", "title": "МВР хвана над 600 нарушители на пътя за часове"}
{"url": "https://www.novinite.bg/articles/162926/Dnes-shte-bade-slanchevo", "text": "Днес ще бъде слънчево, след обяд с временни увеличения на облачността. Ще духа слаб до умерен изток-североизточен вятър. Максималните температури ще са между 28° и 33°, в София – около 28°. В планините ще бъде слънчево, след обяд с временни увеличения на облачността. Ще духа слаб до умерен източен вятър. Максималната температура на височина 1200 метра ще е около 23°, на 2000 метра – около 15°.Над Черноморието ще бъде слънчево, след обяд с временни увеличения на облачността. Ще духа умерен вятър от изток-североизток. Максимални температури на въздуха: 27-29°. Температурата на морската вода е 26-28°. Вълнението на морето ще е 3-4 бала.", "date": "2018.08.11", "title": "Днес ще бъде слънчево"}
{"url": "https://www.novinite.bg/articles/162933/V-Ispaniya-be-ovladyan-pojar-unishtojil-3200-hektara-ploshti", "text": "Горски пожар в Испания, който от понеделник унищожи над 3200 хектара площи и наложи евакуирането на 3000 души, бе овладян, съобщиха службите за спешно реагиране на Валенсия, цитирани от Франс прес. \"Пожарът е овладян\", съобщиха спешните служби в Туитър, няколко часа след като обявиха подобряване на метеорологичните условия благодарение на дъжда. Горският пожар избухна в понеделник заради мълния. В гасенето му се включиха стотици пожарникари и близо 30 летателни апарата. Заради близостта му до населени места пожарът принуди 3000 души да напуснат домовете си. Повечето от тях вече са се завърнали.", "date": "2018.08.11", "title": "В Испания бе овладян пожар, унищожил 3200 хектара площи"}
{"url": "https://www.novinite.bg/articles/162938/Ot-esen-treti-uchitel-v-parva-grupa-na-gradinite-vav-Veliko-Tarnovo", "text": "В първа група на детските градини във Велико Търново ще има трети учител от тази есен.Моделът се прилага за първи път в страната, посочи директорът на образователната дирекция в общината. Обявени са 13 места за подкрепящ трети учител в детските градини във Велико Търново, обясни Пенка Игнатова:\"Нямаме детенце, което да не е обхванато в детска градина. За първи път в България ние дофинансираме трета учителка в първа група, когато е най-трудно при адаптирането на децата\".Министерството на образованието обсъжда назначаването на трети помощник-възпитател по детските градини, но това е друга идея, коментира директорката на образователната общинска дирекция във Велико Търново.Игнатова обясни също, че третата учителка в първа група няма да се отрази върху таксите, които плащат родителите.", "date": "2018.08.11", "title": "От есен трети учител в първа група на градините във Велико Търново"}
{"url": "https://www.novinite.bg/articles/162936/Jertvite-na-pojarite-v-Garciya-stanaha-94-dushi", "text": "Броят на жертвите на пожарите в Гърция, които са най-смъртоносните в следвоенната история на Европа, достигна 94 души. В болница от тежките си рани почина 57-годишна жена, съобщиха АФП и БГНЕС. в курортното градче Мати край Атина.Тъжната статистика до момента показва, че 11 души са починали от тежките изгаряния, получени в огнената стихия. Листът с имената на загиналите, в който фигурират 44 жени, 35 мъже и 11 деца, е предаден на властите, които в момента разследват причините за пожара. Най-младата жертва на стихията е 6-месечно бебе, а най-възрастната – 93-годишна жена.Според правителството ефективната евакуация е била затруднена от ветровете със скорост от над 120 километра в час, които допълнително са разпалвали пламъците. Полицията в Мати не е успяла да отцепи района на стихията и да изведе хората, защото пожарната служба не е подала навреме сигнал за пожара и за точното му местоположение. ", "date": "2018.08.11", "title": "Жертвите на пожарите в Гърция станаха 94 души"}
{"url": "https://www.novinite.bg/articles/162930/Nad-400-dushi-sa-raneni-pri-protestite-v-Rumaniya", "text": "Стотици души са ранени в сблъсъци с полицията в Румъния, където снощи се състояха антиправителствени протести, предаде ДПА, цитирайки Аджерпрес. Около 440 души, в това число 24-а полицаи, са ранени, след като полицията използва сълзотворен газ в опит да овладее ситуацията в редица квартали на столицата Букурещ. Край сградата на правителството бяха арестувани няколко души. По данни на полицията в Букурещ са протестирали 20 000 души. Хиляди души протестираха и в други градове. Протести и арести в Букурещ, където между 30 и 50 хиляди души излязоха на антиправителствен протест. Голяма част от демонстрантите са румънци, живеещи... Румънците са недоволни от решенията на управляващите социалдемократи по отношение на правосъдните закони и наказателните кодекси, от отстраняването на ръководителката на антикорупционната агенция и от факта, че лидерът на социалдемократите Ливиу Драгня ръководи Камарата на депутатите, въпреки че е осъден на затвор за корупция.", "date": "2018.08.11", "title": "Над 400 души са ранени при протестите в Румъния"}
