{"url": "https://www.novinite.bg/articles/177831/Temenujka-Petkova-Nyama-spekulacii-s-cenata-na-toka-za-biznesa", "text": "Няма спекулации с цената на тока за бизнеса. Това каза в „Здравей, България“ на Нова телевизия енергийният министър Теменужка Петкова. Според нея шефът на НЕК Петър Илиев е добър професионалист и си върши добре работата.Министър Петкова не отговори на обвиненията на бизнеса, че НЕК манипулира търгове в полза на голям енергиен играч на борсата. И препоръча за по-голяма прогнозируемост бизнесът да сключва дългосрочни договори за доставката на ток.Петкова говори и за аварията на шести блок на АЕЦ :Козлодуй\": \"Не бива да се спекулира с темата за аварията на Шести блок на АЕЦ \"Козлодуй\". Тя е една от най-сигурните в света и отговаря на най-високите стандарти за безопасност.\"Министърката обясни, че няма никакъв проблем и хората не трябва да се притесняват. Според Петкова показаната реакция при подобна ситуация е добра - именно, че в централата има много добри експерти, които веднага са реагирали на аварията. \"Имаше публичност за всичко, което се случи с Шести блок на АЕЦ \"Козлодуй\", обяви Теменужка Петкова. „Българският бизнес е изключително важен за нас. Той има възможност да получава намаление от цената на електроенергията още от края на 2015 година. Нашето правителство взе много ясно и категорично решение за това, бизнесът да може да използва държавна помощ, която европейското законодателство позволява. Тя е свързана с разходите, които се правят във връзка с енергията от възобновяеми енергийни източници, които влизат в компонента на цената на електроенергията”, заяви министърът на енергетиката Теменужка Петкова.„Стотици са фирмите в България, които се ползват от тази отстъпка. В рамките на тази компонента отстъпката достига до 85%”, каза още тя.По темата за придобиването на ЧЕЗ от \"Еврохолд\", Теменужка Петкова посочи, че подобен тип сделки се реализират от чешката държава и се реализират по чешкото законодателство. Българската държава няма как да влияе и въздейства на подобен тип сделки, поясни тя.Петкова определи като спекулации твърденията, че Цветан Цветанов стои зад сделката.", "date": "2019.07.05", "title": "Теменужка Петкова: Няма спекулации с цената на тока за бизнеса"}
{"url": "https://www.novinite.bg/articles/177821/Bojko-Borisov-shte-uchastva-na-sreshtata-za-Zapadnite-Balkani-v-Poznan", "text": "\r\nМинистър-председателят Бойко Борисов ще участва в Срещата на върха на инициативата „Берлински процес\" в Познан. На нея лидерите ще обсъдят предизвикателствата пред страните от Западните Балкани.\r\n\r\n\r\n\r\n\r\n", "date": "2019.07.05", "title": "Бойко Борисов ще участва на срещата за Западните Балкани в Познан"}
{"url": "https://www.novinite.bg/articles/177823/Radev-Neobhodimo-e-da-sme-aktivni-za-povishavaneto-na-rasta-na-kitajski-turisti-za-Balgariya", "text": "Активност от българска страна е необходима за повишаване ръста на китайските туристи в България, заяви президентът Радев в Шанхай. В програмата му беше включено посещение в китайски туристически гигант - компанията CTrip, както и лекция пред студенти. С лекция в Шанхайския университет „Джао Тонг“ и българо-китайски бизнес форум приключи държавното посещение на президента Радев в Китай. В последния ден от програмата той беше в Шанхай, където посети и централата на китайския туристически гигант CTrip: “Компанията CTrip има огромни възможности. Изключително успешни са в Европа. Както се казва - ние в България трябва да си напишем домашното. Предоставиха ни възможност безплатно да подадем най-добрата информация за България, тя ще бъде включена в онлайн-платформата и ще стане достояние на милиони китайски туристи.”Необходима е сериозна активност от българска страна, на срещата беше обсъден и малкия брой китайски туристи в България - едва 27 хил. годишно. За пример беше дадена активната политика на италианското правителство за привличането конкретно на китайски туристи: “С активната политика, която има италианското правителство, в Италия те са милион и осемстотин хиляди.”От думите на българския държавен глава става ясно, че в Италия е сключен всеобхватен търговски договор - между държавата, туристически фирми и браншови организации, като изтъкна, че това е пътят, който и България трябва да следва.", "date": "2019.07.05", "title": "Радев: Необходимо е да сме активни за повишаването на ръста на китайски туристи за България"}
{"url": "https://www.novinite.bg/articles/177825/BSP-se-razgranichava-ot-poziciyata-na-Stanishev-za-Borisov", "text": "Изпълнителното бюро на БСП се разграничава от думите на президента на ПЕС Сергей Станишев, че премиерът Бойко Борисов действа като държавник, а не като политик. Това се посочва в позиция на БСП.Смятаме, че такава оценка е крайно неадекватна. България е най-бедната и най-корумпирана страна в ЕС. Заради корупция не ни приемат в Шенген. Потъпкана е парламентарната република, разделението на властите и правовата държава. На дъното сме по свобода на словото.Заявяваме, че позицията на БСП относно политиката на Борисов и ръководеното от него правителство остава непроменена - те са вредни за България и промяната е необходима.", "date": "2019.07.05", "title": "БСП се разграничава от позицията на Станишев за Борисов"}
{"url": "https://www.novinite.bg/articles/177854/Zatvor-za-maj-predlojil-podkup-na-policaj", "text": "Осъдиха на 3 години и 4 месеца затвор и наложиха глоба спрямо Стоян С., подсъдим за управление на автомобил без регистрационни табели и за даване на подкуп на полицейски служител. Това съобщиха от Окръжната прокуратура в Бургас.След като полицаите решили да съставят акт за констатираните от тях нарушения в качеството му на водач на товарения автомобил, подсъдимият решил да ги подкупи. Той се приближи до предната лява врата на полицейския автомобил, след което протегнал ръка през отворения прозорец и поставил две банкноти от по 50 лева в джобчето на кората от вътрешната страна на вратата. Служителите на реда го задържали на място.На Стоян С. е наложена и „глоба“ в размер на 510 лева.Присъдата на Окръжен съд – Бургас може да бъде обжалвана пред Апелативния съд в града.", "date": "2019.07.05", "title": "Затвор за мъж, предложил подкуп на полицай"}
{"url": "https://www.novinite.bg/articles/177826/Cacarov-Balgariya-i-Sarbiya-se-sblaskvat-sas-shodna-prestapnost", "text": "Главният прокурор Сотир Цацаров е на посещение в съседна Сърбия, където бе приет от републиканския главен прокурор на страната Загорка Доловац.Визитата на Цацаров в Белград ще продължи няколко дни.По време на разговора двамата са подчертали „значението на отличното сътрудничество между прокуратурите, което е от особено значение, защото двете държави са съседни и до голяма степен са изправени пред едни и същи или сходни форми на престъпността и по-специално нелегалната миграция, търговията с хора, наркотрафика и търговията с оръжие, както и други прояви на организирана трансгранична престъпност“, пише БГНЕС.Според белградското издание „Блиц“ Цацаров е потвърдил желанието на българската прокуратура да си сътрудничи със своите колеги от Сърбия. Според него „това е от значение за прокурорската и правораздавателна интеграция на нашите органи и институции в ЕС, които стратегически и оперативно се борят с престъпността във всички области“.", "date": "2019.07.05", "title": "Цацаров: България и Сърбия се сблъскват със сходна престъпност"}
{"url": "https://www.novinite.bg/articles/177827/Mladen-Marinov-Podkrepyam-kolegite-v-tehnite-iskaniya-no-vsichko-e-vapros-na-finansovi-vazmojnosti", "text": "\"Смисълът на нашата работа е процесът да е непрекъсваем, така че ние не можем да работим само през деня. Нощен труд се налага да се полага и ще се полага! Надявам се да се обсъди проблемът, да се намери финансиране, така че да отговори на реалните потребности!“ Това каза за БНР вътрешният министър Младен Маринов за протестите организирани от служителите на МВР.Маринов обясни, че ще направи всичко възможно проблемът със заплащането на нощния труд на полицаите,заради който те обявиха, че излизат на протест, да бъде разрешен. Маринов подчерта, че това е възможно в рамките на следващия бюджет:\"Подкрепям колегите в техните искания, но всичко е въпрос на финансови възможности. Така че мисля за следващия бюджет и, във връзка с обещаното увеличение на заплатите, ние да направим възможност това увеличение да бъде разпределено включително и да се покрият разходите за нощен труд.\"В рамките на 2 – 2,5 години няколко пъти е имало увеличение на заплатите, изтъкна Маринов, но подчерта: \"Разглеждам нощния труд като по-специфична дейност и правя всичко възможно да постигнем съгласие по отношение на размера и, естествено, това да се даде в перспектива вбъдеще\".", "date": "2019.07.05", "title": "Младен Маринов: Подкрепям колегите в техните искания, но всичко е въпрос на финансови възможности"}
{"url": "https://www.novinite.bg/articles/177828/Jotova-Namalyavaneto-na-subsidiyata-me-pritesnyava", "text": "Намаляването на субсидията ме притеснява дотолкова, доколкото не зная дали това ще гарантира демократичния процес в страната. Това каза вицепрезидентът Илияна Йотова в предаването „Тази сутрин“ по bTV.„И не разбирайте това заключение като клише. Тъй като идват местни избори, за мен е изключително важно всяка една партия да има самочувствието да се яви на тези местни избори, независимо дали става въпрос за голяма или за малка партия. Моят опит сочи, че при подобни катаклизми обикновено страдат малките партии, защото съответно техният бюджет ще бъде много по-малък. Големите партии ще се справят, аз съм убедена“, посочи вицепрезидентът.Илияна Йотова направи прогноза, че това предложение няма да издържи дълго време. „Преди 10 години почти едни и същи хора, които тогава са защитавали високите субсидии, със същия плам сега защитават по-малките субсидии. Да, за 10 години човек еволюира, но все пак е малко странно. Има някакъв елемент, като че ли на наказателна операция, но мисля че това е едно от решенията, които с доста по-голямо хладнокръвие трябва да бъдат взимани, защото става дума за нормалните обществени отношения в страната“, заяви Йотова. Вицепрезидентът коментира, че законът трябва да се огледа от всички страни и тогава да се реши дали ще има вето, или не. „Нека да се върне президентът, нека да бъде обнародван законът. Не казвам, че ще има вето, това ще реши той. Важното е да има възможност партиите да се чувстват нормално и да не стават зависими“, каза още Йотова.", "date": "2019.07.05", "title": "Йотова: Намаляването на субсидията ме притеснява"}
{"url": "https://www.novinite.bg/articles/177860/Kam-momenta-sa-ojanati-22-ot-zasetite-ploshti-s-pshenica-v-stranata", "text": "Към момента са ожънати над 22 % от засетите площи с пшеница, които са 11 315 991 дка. Средните добиви възлизат на 537 кг/дка. Това заяви министърът на земеделието, храните и горите Десислава Танева по време на откриване на жътвената кампания на пшеница в землището на село Вирове, Община Монтана. Тя посочи, че по последни прогнозни данни, произведеното количество пшеница ще бъде около 5.6 млн. тона. Десислава Танева уточни, че се очаква добра година при добива на зърнени суровини, тъй като показателите са високи за началото на жътвата. Реколтираните площи с ечемик до момента са над 70 %, а очакваният добив е 500 хил. тона. Тя припомни, че най-важният път в момента, които трябва да бъде извървян в сектор „Земеделие“, е процесът на програмиране на новата Обща селскостопанска политика (ОСП). „Надявам се, че ще намерим добри решения с всички от бранша, защото диалогът е най-верният подход“, каза още министър Танева. По думите й, успехът на земеделците е успех за държавата и хората. Председателят на Националната асоциация на зърнопроизводителите (НАЗ) Костадин Костадинов пожела спорна жътва и добро качество на прибраната реколта. „За нас е чест, че произвеждаме основната суровина за хляба“, каза още той. На събитието присъстваха народният представител Ирена Димова и Веселка Василева, председател на Регионалния съюз на зърнопроизводителите в Монтана, който е домакин на тазгодишната официална церемония по откриване на жътвата.", "date": "2019.07.05", "title": "Към момента са ожънати 22 % от засетите площи с пшеница в страната"}
{"url": "https://www.novinite.bg/articles/177829/Ninova-izdiga-Vigenin-za-zam-shef-na-parlamenta-maha-Kutev-ot-postove-v-NS", "text": "БСП направи промени в ръководството на парламентарната си група.На свое заседание соцдепутатите са решили да бъдат освободени от ръководните постове Антон Кутев, досега зам.-председател на ПГ, както и секретаря на групата Кристиан Вигенин, съобщи от трибуната председателят на НС Цвета Караянчева.Според източници от левицата първият е разжалван заради критиките си към соцлидерката за загубата на евровота, особено след отказа й да подаде оставка от лидерския пост в БСП, а вторият се ползва с доверието й и затова ще бъде възнаграден. По информация на NOVA именно по тази причина Корнелия Нинова ще издигне за зам.-председател на парламента от квотата на БСП Кристиан Вигенин. В момента запазеното място за лявата ПГ за заместник на Караянчева е все още вакантно, след като мнозинството отстрани от поста Валерий Жаблянов преди година и половина, а социалистите отказаха да посочат негов приемник в знак на протест.Кутев пък ще остане без ръководния пост в Комисията по взаимодействие с неправителствените организации и жалбите на гражданите в НС. На негово място начело на комисията ще застане Георги Гьоков. Кутев пък ще бъде преместен в Комисията по външна политика. Очаква се поредните рокади в БСП да станат факт още през следващата пленарна седмица.На мястото на Вигенин и Кутев в ръководството на лявата група влизат депутатите Александър Симов, Пенчо Милков и Димитър Данчев, които стават секретари на ПГ. Смените са били гласувани на заседание на ПГ на \"БСП за България\" на 2 юли, става ясно от информацията до ръководството на парламента, предоставена от зам.-председателя на групата Драгомир Стойнев.", "date": "2019.07.05", "title": "Нинова издига Вигенин за зам.-шеф на парламента, маха Кутев от постове в НС"}
{"url": "https://www.novinite.bg/articles/177836/Ananiev-Nad-150-mln-leva-sa-dalgovete-na-bolnicite", "text": "Над 150 милиона са натрупаните дългове на болниците. Това стана ясно от думите на министъра на здравеопазването Кирил Ананиев по време на изслушване в парламента за актуалното състояние на системата на здравеопазването.\"Търсенето на решение за бъдещето на болничната помощ е въпрос на провеждане на хоризонтална политика в цялата страна, каза той, визирайки ситуацията със здравеопазването в Северозападна България. Ананиев посочи, че това се осъществява чрез предстоящи нови медицински стандарти, вече одобрени нови цени на клинични пътеки, предстоящ национален рамков договор за три години, правила за добра медицинска практика.Министър Ананиев добави, че предстоят и инвестиции по проект за модернизация на спешната помощ, нова политика в областта на специализацията и увеличаване на приема на студенти по медицина и на професионалисти по здравни грижи.Общото население на областите Видин, Враца и Монтана е 377 051 души, което е 5.4 на сто от населението на страната, посочи министър Ананиев. Бебетата са 2955, във възрастовата група до 17 г. са над 60 хил. души, до 64-годишна възраст - 217 хил., а над 65 години - 98 474 души. В трите области населението в младите възрасти е по-малко от средния показател за страната, допълни той. С непрекъснати здравноосигурителни права са 325 729 души. В трите области работят общо 626 лекари, а общият брой на болниците е 19, посочи той.За капиталови разходи в болницата \"Св. Петка\" - Видин, са предвидени 570 хил. лв., за МБАЛ \"Христо Ботев\" - Враца, - 1 299 500 лв., за болницата в Монтана - 310 хил. лв., посочи още министър Ананиев.Министър Ананиев допълни, че в болницата във Враца очакванията са за ръст на приходите с над 30 на сто още през следващото тримесечие. Ще се търси механизъм за осигуряване на медици за спешна помощ, образна диагностика и реанимация, както и ще се ползва максимално потенциалът на 19 специализанти. В болницата ще се възстанови инвазивната кардиология и отделението по съдова хирургия. Водят се преговори за предоставяне на банков заем, за да се елиминират просрочените задължения на болницата, които са над 8 млн. лв., добави той.Във Видин болницата обслужва банковия си заем равномерно, но там има недостиг на кадри и две отделения не работят с пълния си капацитет. Намирането на специализанти и нови лекари е от ключово значение за болницата.В Монтана дейностите се развиват ефективно, недостиг има само на уролози.\"Няма нужда да се закриват отделения и клиники, а има нужда да се оптимизират и стабилизират, като основният проблем е човешкият ресурс\", подчерта министър Ананиев.\"Каквато и оздравителна програма да има, когато тече 10-процентната лихва, нищо не е в състояние да помогне на лечебните заведения, но за болниците във Видин и Враца сме в много напреднала фаза на разговори с кредиторите\", добави министър Ананиев.На 15 юли ще представя вариант на здравноосигурителен модел, който отново ще се обсъди, надявам се - за последен път, след което ще го представя пред Министерския съвет, каза още той. По думите му моделът води до увеличаване на контролните функции на участниците в здравноосигурителния процес. Нецелесъобразното използване на средствата е непростима грешка и ще се постарая всички причини, водещи до това, да бъдат премахнати, увери министър Ананиев.", "date": "2019.07.05", "title": "Ананиев: Над 150 млн. лева са дълговете на болниците"}
{"url": "https://www.novinite.bg/articles/177818/Dneven-horoskop-za-petak", "text": "Рядко се вслушвате в съветите на другите и обикновено смятате, че няма как някой друг да е прав освен вие, но днес бъдете сигурни, че всички съвета биха ви били полезни. Дори можете да помолите хората около вас за мнение.Ако започнете да се ядосвате днес просто си поемете дълбоко дъх и преосмислете всичките си емоции, въпреки че те изпълват цялото ви съзнание и пречат на здравия ви разум. Реагирате прекалено остро на всичко днес.Вашата готовност да помогнете на всеки днес ще бъде изпробвана. Много хора ще имат нужда от помощта ви, а вие ще им я дадете, защото сте добри хора и няма да искате нищо в замяна. Всяко добро дело се връща.Виже повече на: ", "date": "2019.07.05", "title": "Дневен хороскоп за петък"}
{"url": "https://www.novinite.bg/articles/177815/Napadenie-s-noj-vav-vlaka-Sofiya-Burgas", "text": "Нападение с нож във влака София-Бургас се случи в четвъртък през нощта. 47-годишен мъж е извадил хладно оръжие и е нанесъл няколко прорезни рани на 31-годишен пътник. От МВР уточняват за NOVA, че двамата не са се познавали.Нападателят е арестуван на гара Елин Пелин. Заради случилото се влакът е потеглил с близо двучасово закъснение.На пострадалия мъж е оказана медицинска помощ", "date": "2019.07.05", "title": "Нападение с нож във влака София-Бургас"}
{"url": "https://www.novinite.bg/articles/177852/Nov-zdravnoosiguritelen-model-predstavya-Ananiev-na-15-yuli", "text": "На 15 юли министърът на здравеопазването Кирил Ананиев ще представи визията на здравното министерство за новия здравно-осигурителен модел, съобщи самият той в парламента. На изслушването в Народното събрание Ананиев гарантира, че  здравни заведения в Северозапада няма да бъдат закривани, информира БНР.\"Независимо, че болниците няма да бъдат закривани, най-лошо е състоянието на здравните заведения във Видин, Враца, Ловеч, Кюстендил и Хасково\", заяви министърът на здравеопазването. \"До края на годината ще има нови медицински стандарти, нови алгоритми на клиничните пътеки, нов Национален рамков договор за медицинските и денталните дейности за тригодишен период. Инвестираме с европейски средства в линейки и строителство с цел укрепване на спешната медицинска помощ. Провеждаме нова политика в областта на специализациите. Водя ежедневни разговори с банкери и кредитори за погасяване на натрупаните в годините назад милиони левове просрочени задължения, каза министърът.Депутатът от ДПС Нигяр Джафер подчерта, че се задълбочават регионалните дисбаланси: \"Министърът на здравеопазването има една основна задача - да осигури достъп до здравеопазване на населението на цялата територия на страната\", заяви д-р Джафер.Министър Ананиев заяви, че се спекулира по темата и добави, че е най-важно населението да получи истинска здравна помощ. Над 150 милиона са натрупаните дългове на болниците: Министър Ананиев подчерта, колко е важно да бъде осигурени материалните активи на здравните заведения в Северозападна България, като обяви, че ще бъдат осигурени 30 линейки за болниците във Видин, Враца и Монтана, а за ремонти на спешните отделения и други сгради ще бъдат отделени над 3 милиона лева. ", "date": "2019.07.05", "title": "Нов здравноосигурителен модел представя Ананиев на 15 юли"}
{"url": "https://www.novinite.bg/articles/177832/Nelegalnite-fabriki-za-cigari-se-namirali-v-izoliran-rajon", "text": "\r\nНай-голямата нелегална фабрика за производство на нелегални цигари вчера беше разкрита край Пловдив. Арестувани са и 11 от работниците – молдовци и украинци. Според предварителни изчисления фабриката е нанасяла щети на бюджета между 15 и 20 млн. лева на месец. Разкритата фабрика е в близост до друга по-малка, където се е нарязвал тютюна за цигарите.\r\n\r\n\r\n\r\n\r\n\r\n", "date": "2019.07.05", "title": "Нелегалните фабрики за цигари се намирали в изолиран район"}
{"url": "https://www.novinite.bg/articles/177839/Specsadat-zasedava-po-deloto-sreshtu-policaite-obvineni-za-targoviya-s-droga", "text": "Спецсъдът гледа делото срещу двама полицаи, обвинени за търговия с дрога. Служителите на 7-мо районно в столицата бяха задържани през 2017 г. Парадоксът е, че те са работили в Отдела за борба с наркотиците.Пред съда бяха разпитани петима свидетели. Всички те са от столичния квартал „Младост”, където според прокуратурата полицаите са намирали дилъри на дрога и са им плащали месечна вноска, за да разпространяват наркотици.Един от тях разказа, че преди задържането на полицаите през 2017 г. е бил засечен в „Младост” от Осман с марихуана. Наложило се е да даде 100 лева, за да бъде пуснат. След това са се срещнали и са се разбрали свидетелят да разпространява наркотици и да плаща месечна вноска на полицая.Друг от свидетелите разказа, че е бил задържан за кражба и е бил на разпит при него. Питал го е дали познава хора от „Младост”, които продават дрога и дали може да ги свърже с него.Двамата полицаи са на свобода с мерки за неотклонение „подписка”. Очаква се делото да бъде отложено и да продължи през есента.", "date": "2019.07.05", "title": "Спецсъдът заседава по делото срещу полицаите, обвинени за търговия с дрога"}
{"url": "https://www.novinite.bg/articles/177847/Ekstradirat-Joro-Shopa-ot-Ispaniya", "text": "Георги Семерджиев, по-известен като Жоро Шопа, ще бъде екстрадиран от Испания. Предстои процедурата по връщането му да стартира. Това стана ясно по думите на говорителя на Специализираната прокуратура Сийка Милева, съобщава .Той беше задържан в Барселона в четвъртък. Семерджиев бе арестуван за един ден, когато в дома му в испанския курорт „Кабрера де Мар” бяха открити хотелиерското семейство Арабаджиеви, но после беше освободен. ВСофийската районна прокуратура се води разследване срещу него за укривателство.", "date": "2019.07.05", "title": "Екстрадират Жоро Шопа от Испания"}
{"url": "https://www.novinite.bg/articles/177844/Yunker-Procesat-po-nominirane-na-Ursula-fon-der-Lajen-ne-beshe-prozrachen", "text": "\"Процесът по номинирането на германката за председател на Европейската комисия и бележи нежелателно скъсване с практиката да се избират водещитезаяви настоящият шеф на ЕК Жан-Клод Юнкер, цитиран от Reuters и БТА.\"\", каза Юнкер на пресконференция в Хелзинки, отговаряйки на въпрос как лидерите от ЕС са избрали тази седмица следващия председател на ЕК.Номинираната кандидатка подлежи на утвърждаване от Европейския парламент.Юнкер каза, че назначаването му преди пет години е било , тъй като е бил избран от лидерите, след като е участвал в европейските избори.\"За съжаление това . Аз бях първият и последен шпиценкандидат\", отбеляза той, използвайки немската дума за водещ кандидат в европейските избори.", "date": "2019.07.05", "title": "Юнкер: Процесът по номиниране на Урсула фон дер Лайен не беше прозрачен"}
{"url": "https://www.novinite.bg/articles/177856/Zanayatchijski-bazar-shte-se-sastoi-prez-uikenda-vav-Veliko-Tarnovo", "text": "Организиран е и дискусионен семинар за платформата за онлайн търговия FairDeal Голям базар за занаятчии ще се състои във Велико Търново през уикенда. Форумът ще бъде открит в 10,30 ч. на 6 юли от кмета на града Даниел Панов, а на сцената ще се проведе и кратък брифинг.Пред жителите и гостите на Старата столица производители и творци от България и Румъния ще представят своите традиции, обичаи, старинни техники и производства, култура и фолклор. 38 атрактивни павилиона са подредени в парк „Марно поле“, а на специална сцена местни и гостуващи формации ще пресъздадат обреди, свързани с традиционните занаяти. Базарът ще е отворен в двата дни от 10,00 до 20,00 ч. Събитието е насочено към производители на кулинарни и стопански продукти както от Велико Търново и областта, така също от всички български и румънски области, част от трансграничния регион на двете държави. Инициативата е част от проекта “FairDeal - мрежа - платформа за бърза доставка на уникални занаятчийски продукти в района на трансграничното сътрудничество“, с водеща организация Община Велико Търново и партньори - Асоциация „Диманш“ (Румъния) (DA), Двустранна Българо-Румънска Търговска Камара (България) (BCCBR) и Национален театър \"Марин Сореску\" - Крайова (Румъния). Съпътстващи събития са семинар, презентация и открита дискусия за първата по рода си платформа за електронна търговия чрез виртуални магазини за занаятчийски продукти FairDeal. Те ще проведат в неделя /7 юли/ от 9,00 ч. в конферентната зала на хотел „Рая Гардън“ в комплекс „Света гора“. Поканени за участие и присъствие са всички гости, медии и желаещи да присъстват. Създаването на иновативната маркетинг система е финансирана по Програма Interreg V-A Румъния – България 2014-2020, по приоритетна ос 4 – „Квалифициращ и приобщаващ регион“.", "date": "2019.07.05", "title": "Занаятчийски базар ще се състои през уикенда във Велико Търново"}
{"url": "https://www.novinite.bg/articles/177814/Predi-pladne-shte-e-predimno-slanchevo-s-poveche-oblaci", "text": "Преди пладне ще е предимно слънчево с повече облаци в Източна България. След обяд, главно над Западна и Централна България ще се развива купеста и купесто-дъждовна облачност и на много места ще превали краткотраен дъжд, с гръмотевици и временни усилвания на вятъра. На отделни места явленията ще са временно интензивни, възможни са и градушки. Максимални температури между 27° и 32°.Над планините, главно в часовете около и след обяд ще се развива купеста и купесто-дъждовна облачност и на много места ще има краткотрайни валежи и гръмотевични бури. Ще духа до умерен северозападен вятър. Максимална температура на височина 1200 метра около 22°, на 2000 метра – около 14°.Над Черноморието ще бъде предимно слънчево, след обяд с временни увеличения на облачността, но без валежи. Ще духа слаб до умерен североизточен вятър. Максимални температури на въздуха: 27-29°. Температура на морската вода е 26-28°. Вълнението на морето ще е 2 бала.", "date": "2019.07.05", "title": "Преди пладне ще е предимно слънчево с повече облаци"}
{"url": "https://www.novinite.bg/articles/177841/Krasimir-Valchev-Nyamame-nito-edno-visshe-uchilishte-vklyucheno-v-spisaka-na-evropejskite-universitetski-mreji", "text": "Нямаме нито едно висше училище, включено в списъка на европейските университетски мрежи.Това каза министърът на образованието и науката Красимир Вълчев по време на форум, посветен на качеството на образованието, предаде „Фокус“.Според министъра, висшето образование в страната е изправено пред предизвикателства. „Можем ли да разчитаме на системата на висшето образование?“, попита той. „Нито едно българско висше училище не е включено в одобрения списък в европейските университетски мрежи. Нямаме нито едно висше училище, което да е включено в тази мрежа“, посочи Красимир Вълчев, като отбеляза, че само ние и още една европейска страна не сме били класирани.Според него неравенства в образованието има, а голяма част от младите преподаватели се губят, защото самите учебни заведения използват такъв модел на управление. „Неравенствата имат вътрешни и външни причини. Ние ще намалим разликата в коефициентите“ се обърна Красимир Вълчев към присъстващите в залата ректори.„Трябва да намаляваме приема, ще продължим с тази политика, но има опасност да генерира още неравенства“, допълни той.", "date": "2019.07.05", "title": "Красимир Вълчев: Нямаме нито едно висше училище, включено в списъка на европейските университетски мрежи"}
{"url": "https://www.novinite.bg/articles/177816/Zabavyane-v-dostavka-otmeni-za-ponedelnik-praskaneto-sreshtu-komari-v-Kozloduj", "text": "Първото пръскане над град Козлодуй, което бе организирано за 4 юли във връзка със старта на инсектицидните обработки против комари по поречието на река Дунав бе отменено, съобщиха от БАБХ.Поводът за отлагането на пръскането днес е забавяне на доставката на инсектицидния препарат.Очаква се след доставката на препарата, кампанията да започне по график в понеделник, 8 юли.", "date": "2019.07.05", "title": "Забавяне в доставка отмени за понеделник пръскането срещу комари в Козлодуй"}
{"url": "https://www.novinite.bg/articles/177857/Ploshtadat-pred-Notr-Dam-oshte-e-zatvoren-zaradi-oloven-prah", "text": "Площадът пред парижката катедрала \"Нотр Дам\" продължава да е затворен заради продължаващото наличие на оловен прах в района, според съобщение от днес на френските власти. Почти три месеца след пожара, който опустоши катедралата, изследвания показват, че мерките за изчистване на въздуха около сградата все още не са дали желания резултат. Площадът бе затворен веднага след пожара. Сега ще бъдат предприети нови мерки.Голямо количество олово е използвано при построяването на покрива на катедралата и островърхата кула на Нотр Дам, които изгоряха при пожара. Вследствие на огъня оловото се разтопи. Според властите проби на въздуха в района показват, че наличието на олово в жилищните сгради около катедралата сега е в рамките на допустимите норми, но при други изследвания на площада спорадично са били засичани високи нива на оловен прах.Френският информационен сайт \"Медиапар\" съобщи по-рано, че количеството олово във въздуха в района на катедралата е сто пъти по-високо от допустимите норми и обвини френските власти, че крият истината за проблема. ", "date": "2019.07.05", "title": "Площадът пред \"Нотр Дам\" още е затворен заради оловен прах"}
{"url": "https://www.novinite.bg/articles/177817/Otbelyazvame-Leten-Atanasovden", "text": "На 5 юли отбелязваме Летен Атанасовден. Това е празникът, който бележи началото на жътвата, предаде БГНЕС.Вярва се, че на този ден Св. Атанас облича кожуха си и ходи при бога да моли за зима, тъй като лятото вече се е преполовило. Съпровожда се с ритуално-магически действия. Според традицията домакините на този ден колят черна кокошка.Обичаят се нарича кокоша църква. В Средните Родопи се колят общоселски курбани. Жените раздават пресни погачи за дъжд и берекет. В западните краища Св. Атанас се почита като патрон на орачите, а в Източна България се изпълняват обичаите против суша Пеперуда и Герман.", "date": "2019.07.05", "title": "Отбелязваме Летен Атанасовден"}
{"url": "https://www.novinite.bg/articles/177819/Dvijenieto-na-GKPP-Kultata-shte-e-na-pet-lenti-prez-uikenda", "text": "\r\nКилометрични задръствания и часове чакане на гранично пропускателния пункт \"Кулата\", които се повтарят всяка година по време на летния сезон принуди Министерството на вътрешните работи да предвиди повече хора на място и мобилни екипи, които да подпомагат работата.\r\n\r\n\r\n\r\n\r\n\r\n\r\n\r\n\r\n\r\n", "date": "2019.07.05", "title": "Движението на ГКПП \"Култата\" ще е на пет ленти през уикенда"}
{"url": "https://www.novinite.bg/articles/177850/Za-poredna-godina-remontite-po-Trakiya-i-Hemus-prodaljavat-i-lyatoto", "text": "Ремонтите по магистралите „Хемус“ и „Тракия“ ще продължат през летните месеци и тази година. Това заяви инж. Иван Досев пред \"Фокус\", който е член на Управителния съвет на Агенция \"Пътна инфраструктура\". Той обясни, че определени компрометирани участъци не са ремонтирани от дълги години и неминуемо се налага извършването на дейности. „В момента се извършват ремонтни дейности на виадуктите на 19 км на АМ „Хемус“ и на 37 км при Коренишки дол. Ремонтът при 51 км на АМ „Хемус“ се очаква да завърши съвсем скоро. Другото критично място по магистрала „Хемус“ е на тунел „Витиня“, където едната тръба е затворена. Ремонтът там ще продължи през целия летен сезон“, каза инж. Иван Досев.По неговите думи, завършените ремонти на АМ „Тракия“ са на виадуктите на 13, 15, 17, 18 и 20-ти км. За улеснение на трафика АПИ се стреми да не пренасочва движението по обходни маршрути,поне на магистралните отсечки. Както всяка година от 1 юни е в сила забрана за движение на тежкотоварни автомобили в петък и неделя следобед, с изключение на тези, които превозват живи животни, храни или опасни товари. Ако се наложи, ще има ограничаване на трафика и заради високите температури, допълни експертът.  Досев призова шофьорите да проявяват толерантност, защото ремонтите са необходими за поддържане на пътната инфраструктура в добро състояние", "date": "2019.07.05", "title": "За поредна година ремонтите по \"Тракия\" и \"Хемус\" продължават и лятото"}
{"url": "https://www.novinite.bg/articles/177820/Obshtestveniyat-savet-za-TOL-sistemata-se-sabira-za-parvi-pat", "text": "\r\nРегионалният министър Петя Аврамова свиква първо заседание на Обществения консултативен съвет по въвеждане на ТОЛ системата.\r\n\r\n\r\n\r\n\r\n\r\n", "date": "2019.07.05", "title": "Общественият съвет за ТОЛ системата се събира за първи път"}
{"url": "https://www.novinite.bg/articles/177822/Policai-i-nadzirateli-shte-protestirat-za-zaplashtaneto-na-noshtniya-trud", "text": "\r\nСлужителите на МВР излизат на протест пред Министерския съвет на професионалния си празник днес в 14 часа.\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.07.05", "title": "Полицаи и надзиратели ще протестират за заплащането на нощния труд"}
{"url": "https://www.novinite.bg/articles/177824/Evrostat-83-ot-visshistite-v-Balgariya-si-namirat-rabota", "text": "Близо 85% от завършилите през миналата година висшисти у нас на възраст между 20-34 години са си намерили работа и са реализирали успешно натрупаните познания, показват данни от анализ на Евростат за степента на заетост на висшистите в ЕС през 2018 г.Показателят на заетост на висшистите у нас е дори по-голям от средните нива в ЕС, където 83% от завършилите студенти са започнали работа.Според актуални данни на НСИ у нас през миналата година са завършили висшето си образование близо 54 500 студенти, като над 46 000 от тях са се реализирали успешно на пазара на труда. Останалите близо 8 000 висшисти вероятно са срещнали трудности при намирането на работа или са се преквалифицирали в по-ниска степен на заетост.Според националната статистика през 2018 г. най-голям е бил броят на студентите у нас, които са завършили специалността \"Бизнес администрация\" - малко над 15 000. Втора по численост група на завършили висшисти е била в областта на \"Науки за обществото\" - малко над 6 000 души и трета е била групата на висшистите с квалификация \"Образование\" - 4 800 души.Най-малобройни са били студентите, завършили специалностите \"Чужди езици\" и \"Право\" - и двете групи с по около 1 200 студенти.Забелязва се и голям дисбаланс по полова принадлежност при завършилите висше образование - 32 800 жени срещу 21 600 мъже, тоест броят на жените-висшисти е бил с около 11 000 по-голям от броя на мъжете-висшисти.Данните на НСИ отбелязват също и тенденция на чувствително намаляване на завършващите висше образование у нас за периода 2013-2018 г. - през 2013 г. завършилите висшисти са били общо 66 400 докато през миналата година техният брой е бил 54 400, тоест близо 12 хил. по-малко висшисти за 5-годишен период.", "date": "2019.07.05", "title": "Евростат: 83% от висшистите в България си намират работа"}
{"url": "https://www.novinite.bg/articles/177849/Privejdat-Oblast-Ruse-v-povishena-epizootichna-gotovnost", "text": "Привеждат Област Русе в повишена епизоотична готовност заради африканската чума по свинете. Причината е, че край Никопол е установено огнище на болестта по домашни прасета. Веднага са изпратени нови указания да се засили контролът на фуражите, съобщава БГНЕС.Продължават мерките и по личните стопанства по общините в областта. Много е важно да се знае, че вирусът се унищожава при термична обработка.Досега в България са констатирани две огнища на африканска чума по домашните прасета, а в Румъния те са близо 1300. Предстои преброяване на домашните прасета, отглеждани по дворовете на територията на областта. През миналата година те са били над 900. Досега са регистрирани 5 стопанства в общините Бяла, Ветово и Русе. ", "date": "2019.07.05", "title": "Привеждат Област Русе в повишена епизоотична готовност"}
{"url": "https://www.novinite.bg/articles/177834/V-Sofiya-promenyat-marshrutite-na-avtobusi-76204-304-i-604", "text": "Ремонтът на пътните платна по бул. \"България\" ще промени доста организацията на движението в София. От днес до 19 юли се забранява влизането на коли по южното платно на пътната артерия в участъка от бул. \"Акад. Иван Гешов\" до бул. \"Черни връх\". Трафикът ще бъде насочен двупосочно в северното платно на булеварда, съобщават от Столична община. Отново от днес до 19 юли има и частична промяна на маршрута на автобус 76 в посока към квартал \"Гоце Делчев\". А тя е :от бул. \"България\", по бул. \"Пенчо Славейков\", по бул. \"Витоша\", надясно по ул. \"Бяла черква\", по бул. \"Петко Ю. Тодоров\", като автобусите да спират на всички съществуващи автобусни и трамвайни спирки в променения участък от маршрута.  Изменение, макар и частично, има на автобусни линии 76, 204, 304 и 604 в посока НДК. То ще бъде:от кръстовище бул. \"България\" – бул. \"Акад. Иван Гешов\" – бул. \"Петко Ю. Тодоров\" по северното пътно платно на бул. \"България\" до кръстовище бул. \"България\" – ул. \"Проф. Фр. Нансен\" – бул. \"Черни връх\" и по маршрута си. Временна спирка ще има на бул. \"България\" преди бул. \"Петко Ю. Тодоров\" в посока НДК за автобуси 204 и 304. Закриват се няколко стоянки на градския транспорт. Тези с код 0268 „Бул. \"Акад. Гешов\" на бул. \"България\" в посока НДК за автобуси 76, 204, 304 и 604 и с код 1736 ПГ \"Текстил и моден дизайн\" на бул. \"България\" в посока НДК за автобусни линии №№ 76, 204 и 604. ", "date": "2019.07.05", "title": "В София променят маршрутите на автобуси 76,204, 304 и 604"}
{"url": "https://www.novinite.bg/articles/177842/Predlagat-mejdu-25-i-36-st-na-kilometar-tol-taksa-za-kamionite", "text": "Между 25 и 36 стотинки на километър да е тол таксата за тежкотоварните автомобили. Това обсъждаха държавата и превозвачите на първото си заседание за тарифите и обхвата на тол системата.Числата не са окончателни, а с още разговори ще се реши и дали автобусите по редовните линии да бъдат освободени от такси, за да не се налага поскъпване на билетите за потребителите.", "date": "2019.07.05", "title": "Предлагат между 25 и 36 ст. на километър тол такса за камионите"}
{"url": "https://www.novinite.bg/articles/177855/Policai-pokaniha-vlastta-na-noshtno-dejurstvo", "text": "Униформени и цивилни служители на МВР, надзиратели от затворите и членове на КТ \"Подкрепа\" се събраха на протест пред Министерски съвет с искане за увеличаване на парите за нощен труд.Председателят на СФСМВР Валентин Попов покани всеки представител на властта да изкара три поредни нощни дежурства с произволно избран служител на МВР, без да работи. Решени сме да отстояваме искането за достойно заплащане на нощния труд, каза заместник-председателят на синдиката Илия Кузманов.Попов уточни още, че протестът не е само за парите на униформените, а за всички, \"които са на този хал\". Нейко Комитски от ССЗБ поиска действия от управляващите за увеличаване на парите за нощен труд. От синдиката се обявиха против начина, по който предстои да бъде освободен началника на затворите в България Васил Миладинов.", "date": "2019.07.05", "title": "Полицаи поканиха властта на нощно дежурство"}
{"url": "https://www.novinite.bg/articles/177837/Balgariya-zasilva-satrudnichestvoto-si-s-OISR-chrez-plan-za-dejstvie", "text": "Като част от усилията на България да задълбочи и структурира сътрудничеството си с ОИСР и да допринесе за обществената политика и програмата за реформи в страната, премиерът Планът за действие на България отваря пътя за по-голямо участие в редица дейности на ОИСР и идентифицира редица области на политиката, в които експертите на ОИСР ще си взаимодействат с български представители за укрепване на обществената политика и стремежа към успешни реформи, съобщиха от Министерски съвет.„Дейностите, очертани в Плана за действие, ще дадат на България достъп до ключова информация и препоръки за развитие и укрепване на програмата за реформи в полза на силен, приобщаващ и устойчив растеж. Това е план на България, основан на приоритетите на България. Ние се ангажираме да споделяме опита и най-добрите практики на ОИСР, за да помогнем на България да напредне в програмата си за реформи и да се доближи до стандартите на ОИСР ”, каза Гурия.Борисов припомни, че Планът за действие е разработен въз основа на Пътната карта за пред-присъединителния период 2017-2020 г., приета от българското правителство. , заяви Борисов. в областта на икономическата политика, инвестициите, финансовите въпроси, фискалните въпроси, бюджетирането и публичните разходи, корпоративното управление и държавните предприятия, науката и иновациите, образованието, цифровата икономика, политиката за защита на потребителите, търговията, развитието, туристическите политики за устойчив и приобщаващ растеж, селското стопанство, борбата с корупцията, заетостта и социалното предприемачество, околната среда и изменението на климата, статистиката, общественото управление и регионалното развитие, здравеопазването и конкуренцията.По време на изпълнението на Плана за действие,  въз основа на най-добрите практики на ОИСР. Това ще включва например: икономическо преглед на ОИСР в България, преглед на публичното управление и преглед на инвестиционната политика.В допълнение, България възнамерява да приеме и приложи няколко международни стандарта, включително Кодексите за либерализация на движението на капитали на ОИСР и текущите невидими операции, като същевременно увеличи участието си в комитетите на ОИСР по корпоративно управление, цифрова икономическа политика и публично управление.", "date": "2019.07.05", "title": "България засилва сътрудничеството си с ОИСР чрез план за действие"}
{"url": "https://www.novinite.bg/articles/177840/Danchev-Vavejdaneto-na-tol-sistemata-e-v-palen-haos-i-se-otlaga-za-poreden-pat", "text": "Отлагането е параван, зад който прозира натиск за интереси и прекрояване на апетитни части от закона Декларация от името на ПГ на „БСП за България“ Докато ГЕРБ и компания принудително ни държи в плен на сагата „Всичко по левче“, в държавата ни се сгромоляса тихомълком още един провален ангажимент на властта: въвеждане в действие на тол-системата. Хубава работа, ама гарантирана от ГЕРБ.Това се случва в момента, след като се разбра, че тол-системата, като режим на таксуване на тожкотоварни автомобили по българските пътища, се отлага за пореден път.Уважаеми колеги от ГЕРБ, Ние сме сигурни, че дори и на вас вече ви стана ясно, че тази система и нейното реално въвеждане в действие са пълен хаос. Лошото е, че този хаос продължава да се разраства.Проблемът с вече на два пъти отлагания старт на тол-системата просто е параван, зад който прозира натиск за интереси и прекрояване на апетитни части от този закон. Вие нямате нито амбицията, нито разумния ресурс да обясните защо се прокарват в 90-та минута поредните промени в закона и се обявява трета поред дата за старт на тол- системата. Кой от вас ще дръзне да даде аргументирано обяснение защо се променя едва сега режимът за т.нар. ДДД /доставчици на декларирани данни/? Уж идеята бе точно те да подписват договори с АПИ, а сега изведнъж това ще се прави от посредниците между АПИ и потребителя НДУ - националния доставчик на услуги. Някой трябва да се престраши и да признае, че зад завесата на тоя театър наднича една любима тема на ГЕРБ - КОМИСИОНИТЕ! Уж системата на доставяне щеше да действа официално без комисиони, а изведнъж се промъкна как комисионата щяла да бъде 2%. И компаниите, според последните промени, ще сключват договори с посредниците. Внезапно с новите ви промени в закона АПИ рязко се отказва от събирането на тол-такси и така открито и напълно необезпокоявано всички приходи се насочват през една единствена компания. Питаме: На някого още да не му е ясно, че кучето е заровено в едни 50 милиона лева за комисиони, разбира се, според прогнозите за приходи от тол-системата? Дори и след двукратно отлагане старта на системата, държавата продължава да не е наясно с окончателния обхват на пътната мрежа, която ще влезе в режима на тол-системата, а преговорите с бранша, относно тарифата и обхвана, непрекъснато се отлагат. Проспахте и последния обещан, дори лично от премиера, срок - 1 ноември, когато уж трябваше да заработи тол-системата. За кой ли път чуваме полупризнанието как и тол-полицията на била укрепена. А истината е, не че не е укрепена, а че е смешна системата от полуработа и полуправила! По същество: пълен хаос ви е идеята и с начина на плащане. Няма обяснение защо отпада досегашната идея камионите да плащат тол-такси по избор през маршрутни карти, бордовиустройства или GPS устройства. Продължава да не е ясно какви са мотивите, според които държавната агенция се освобождава изцяло от планираната и препоръчана от Световна банка функция да събира тол-такси и как така изведнъж няма капацитет да изпълнява тази работа! Хайде сега да се върнем пак към заровеното куче и да потърсим обяснението във финансовия ефект - националните доставчици на услуги ще прибират до 7% комисиона от цената и на винетките, и на тол-таксите, като приходите от вторите ще са в пъти по-големи. Според последните признания по този законопроект като годишен доход от тол-такси се посочва цифрата 700 млн. лв. Да пресмятаме ли, че това значи как на година около 50 млн. лв. ще отиват в посредниците като официални комисиони. Фактът, че на GPS компаниите не се позволява сами да функционират на пазара и така да спестят на държавата тези разходи, е съмнителен. Вие дори не знаете колко хора работят и са нужни на тая система и до момента! В началото бяха 23-ма, сетне станаха 68, сега цифрата набъбна до 629. В гъста мъгла е потънала и информацията за монтираните рамки за контрол на тол-системата. Така че сроковете са ви най-малкият проблем. И както сте тръгнали на дългосрочни, 1 март не ви върши работа. Кажете направо 1 април! Вие така и така се шегувате с поредния калпав закон, шегувате се с обещания пред транспортния бранш, тъжна шега са ви и пътищата, и приходите в бюджета. Но законодателната ви немощ е повече от сериозна и нямате умора да продължавате да го доказвате.", "date": "2019.07.05", "title": "Данчев: Въвеждането на тол-системата е в пълен хаос и се отлага за пореден път"}
{"url": "https://www.novinite.bg/articles/177838/30-novi-linejki-osiguryavat-za-speshnata-pomosht-v-oblastite-Vidin-Vraca-i-Montana", "text": "Трийсет нови линейки, купени по проект за модернизация на спешната помощ, ще бъдат осигурени за центровете за спешна медицинска помощ и техните филиали в областите Видин, Враца и Монтана.Това каза министърът на здравеопазването Кирил Ананиев по време на изслушване в парламента за състоянието на здравеопазването в Северозападна България.В област Видин ще бъдат осигурени девет линейки, като четири ще останат във Видин, за Белоградчик са предвидени две, за Кула, Брегово и Димово - по една, посочи министър Ананиев.За област Враца са предвидени 12 линейки, от които пет ще останат във Враца, две ще има в Бяла Слатина, а в Оряхово, Мездра, Козлодуй, Криводол и Роман - по една.В област Монтана ще има девет линейки. Три от тях ще бъдат в Монтана, две - в Лом, а в Берковица, Чипровци, Вълчедръм и Вършец - по една.До края на юли ще се обяви обществената поръчка за строително-ремонти дейности за всички центрове за спешна помощ и техните филиали, припомни министър Ананиев.В някои болници в Северозападна България има проблем, но той не е хоризонтален, а има някакъв регионален характер, свързан с демографската криза и липсата на медицински специалисти, добави министър Ананиев. Там има въпроси, които трябва да се решат, и те са свързани и със стандарта на живот на хората, трябва комплекс от мерки, посочи министърът.По думите му трябва да се търси по-специфичен механизъм, който да позволи тези болници да функционират нормално, въпреки демографския проблем и липсата на лекари. Необходим е сериозен дебат за бъдещия здравноосигурителен модел, за да се постави бъдещото развитие на здравеопазването на надпартийна основа, подчерта министър Ананиев.", "date": "2019.07.05", "title": "30 нови линейки осигуряват за спешната помощ в областите Видин, Враца и Монтана"}
{"url": "https://www.novinite.bg/articles/177843/Desislava-Taneva-Stopanite-na-evtanaziranite-jivotni-shte-badat-obezshteteni", "text": "\"Обмисляме възможен механизъм, по който стопаните, на които бяха евтаназирани животните, да \", заяви министърът на земеделието, храните и горите Десислава Танева във връзка с регистрираните у нас огнища на болестта Африканска чума по свинете.Министър Танева уточни, че към момента. Те обаче не са регистрирани, което означава, че мерките им за биосигурност на практика липсват. По думите ѝ в България има добре развито индустриално свиневъдство, в което се отглеждат около 600 000 свине, а ако се допусне разпространението на болестта, това ще доведе до огромни загуби.„Африканската чума по свинете е едно , дори и по механичен начин. Лечение за него няма. Ваксина няма. Икономическите загуби са огромни. Единственото положително нещо е, че не е опасно за хората, но те са преносители на вируса“, уточни Танева, цитирана от БГНЕС.Африканската чума влиза в Европа през 2014 г., а у нас за първи път е установено през 2018 г. В съседна Румъния например има над 1 100 огнища на болестта и , което е довело до огромни икономически загуби за фермите.„Единственият начин да опазим нашето индустриално и фамилно свиневъдство е да бъдем “, категорична е Танева.Следващия понеделник в земеделското министерство на среща са поканени областните управители от Северна България, експерти от БАБХ и директорите на горските предприятия, за да бъдат обсъждани необходимите мерки за справяне с болестта.", "date": "2019.07.05", "title": "Десислава Танева: Стопаните на евтаназираните животни ще бъдат обезщетени"}
{"url": "https://www.novinite.bg/articles/177846/Plamen-Dimitrov-KNSB-Lipsata-na-kadri-e-osnovniyat-problem-na-turizma", "text": "Липсата на кадри е най-големият проблем на българския туризъм. Това е и основната причина за спада на туристите, които не могат да получат качествена услуга. Това обяви пред Нова телевизия, в предаването „Плюс минус“, президентът на КНСБ Пламен Димитров.През годините заплатите в този сектор бяха твърде ниски, които отблъсна желаещите да работят в туризма. По данни на КНСБ средната работна заплата в хотелиерството е 841 лв., а в ресторантьорството - 618 лв. Резултатът от отлива на кадри е спад на качеството на услугата. В момента в този сектор има хиляди работни места, но няма желаещи да ги заемат. Вносът на кадри не спасява сезона, тъй като се търсят много повече хора, отколкото идват да работят в нашите туристически обекти, заяви Пламен Димитров.По данни на КНСБ до момента в страната са регистрирани 8900 чуждестранни работници. Очакванията са до края на годината те да достигнат 16 000, но това не решава проблема на българските курорти, заяви лидерът на КНСБ.\r\nПрез годините се направиха много инвестиции в хотелска база и туристическа инфраструктура. Сега е времето да се направят инвестиции в най-важното – човешкия капитал, който е в основата на добрата туристическа услуга.\r\nДържавата трябва да инвестира в програми за квалификация и преквалификация на кадрите в туризма, включително и чрез създаване и институционализиране на секторните фондове за квалификация и преквалификация и развитието им като основен финансов инструмент, който финансира ученето през целия живот.\r\nТуризмът е изключително важен сектор, тъй като той дава около 12 на сто от БВП на страната и носи приходи от близо 9 млрд. лв. за година. За да се развива този бранш е нужно да се наблегне и на дигитализацията в сектора. Тя няма да отнеме работни места, тъй като и без това има глад за кадри в сектора, но ще даде по-добър и разпознаваем продукт, категоричен беше Пламен Димитров.\r\n", "date": "2019.07.05", "title": "Пламен Димитров, КНСБ: Липсата на кадри е основният проблем на туризма"}
{"url": "https://www.novinite.bg/articles/177830/Betonirat-relsite-ot-tretiya-lach-na-metroto-v-Sofiya", "text": "\r\nЗапочна вторият етап от бетонирането на релсовия път на третия лъч на метрото в София. В момента екипите работят между станциите \"Орлов мост\" и \"Малък градски театър зад канала+. Там сега е и Боряна Черганова с повече информация и любопитни кадри от подземните тунели.\r\n\r\n\r\n\r\n\r\n\r\n\r\n\r\n", "date": "2019.07.05", "title": "Бетонират релсите от третия лъч на метрото в София"}
{"url": "https://www.novinite.bg/articles/177845/Borisov-na-Sreshtata-na-varha-v-Poznan-Klyuchovata-duma-e-doverie-za-tova-tryabva-da-rabotim", "text": "​„Ключовата дума е доверие – за това трябва да работим“, заяви министър- председателят Бойко Борисов в изказването си по време на Срещата на върха на инициативата „Берлински процес“ в Познан.Пред правителствените и държавни ръководители премиерът Борисов отбеляза, че европейската перспектива на Западните Балкани няма алтернатива. „Тя е гаранция за сигурност и стабилност в региона, устойчиво икономическо развитие, социален просперитет и продължаване на започнатите реформи в тези държави“, добави министър-председателят Бойко Борисов и акцентира, че разширяването на ЕС с шестте страни от Западните Балкани остава един от външнополитическите приоритети на България. „За нас е важно Западните Балкани никога повече да не се върнат към състоянието на конфликти, противопоставяне и национализъм, в което се намираха през 90-те години на XX век“, посочи българският министър- председател. Той добави, че ролята на Берлинския процес в това отношение е важна и България приветства инициативата отворените въпроси между шестте държави от региона да бъдат разисквани в този формат.„Държавите от Западните Балкани трябва да положат максимални усилия и за развитието на добросъседски отношения със своите съседи от Европейския съюз“, акцентира премиерът Борисов. Като такъв добър пример той изтъкна подписването на Договора за добросъседство между България и Република Северна Македония (РСМ), който направи възможно даването на хоризонт за начало на преговори с РСМ. „Сред приносите на Берлинския процес е програмата за свързаност, насочена към създаване на условия за икономическо развитие и насърчаване на добросъседските отношения. Включително чрез финансирането на конкретни инвестиционни проекти за регионалната инфраструктура, транспорта и енергетиката“, уточни министър-председателят Бойко Борисов в Познан. Той отбеляза, че добрите транспортни и енергийни връзки, както и дигиталната свързаност, подобряват живота на хората в региона и спомагат действията на ЕС да станат по-видими. „От интерес за целия регион и за европейската сигурност е цялостното изграждане на Коридор № 8, който ще позволи свързването на Черно с Адриатическо море“, заяви премиерът Борисов. Той добави, че България е на кръстопът на Балканите и затова не само за нашата страна, но и за целия ЕС ще бъде полезно изграждането в региона на газови интерконекторни връзки със съседните страни. Те ще допринесат за сигурността и диверсификацията на енергийните доставки в Европа. „Надявам се и в бъдеще Берлинският процес да продължи да бъде двигател за развитие на местните икономики, да допринася за сближаването на региона с ЕС и за по-добър живот на гражданите на тези страни“, завърши изказването си премиерът Борисов.", "date": "2019.07.05", "title": "Борисов на Срещата на върха в Познан: Ключовата дума е доверие - за това трябва да  работим"}
{"url": "https://www.novinite.bg/articles/177851/Borisov-razgovarya-s-makedonskiya-si-kolega-Zoran-Zaev", "text": "„Държавите от Западните Балкани трябва да положат максимални усилия и за развитието на добросъседски отношения със своите съседи от Европейския съюз. Несъмнено, един от добрите примери за това е подписването на Договора за добросъседство между България и Република Северна Македония, който направи възможно даването на хоризонт за начало на преговори с Република Северна Македония“.Това заяви министър-председателят Бойко Борисов по време на среща с македонския си колега Зоран Заев в Познан в рамките на Срещата на върха на инициативата „Берлински процес“. Двамата премиери обсъдиха постиженията и предизвикателствата в двустранните отношения пред България и Република Северна Македония. По време на разговора Бойко Борисов и Зоран Заев отбелязаха, че подписването на Договора за приятелство, добросъседство и сътрудничество даде положителен тласък в партньорството между двете страни. „Дадохме перспектива на гражданите на Република Северна Македония и създадохме подходящите условия за подписването на Договора от Преспа“, посочи още българският премиер.„Подписването на договора е най-големият ни успех. Без твоето лидерство това нямаше да е възможно“, заяви от своя страна премиерът на Република Северна Македония Зоран Заев и отправи покана към министър- председателя на България заедно да отбележат втората годишнина от подписването на Договора за приятелство, добросъседство и сътрудничество между двете държави на 1 август и заедно да се поклонят пред паметника на Гоце Делчев. „Отново приеми моите чувства на приятелство и признателност към теб и България“, каза още по време на разговора премиерът на Република Северна Македония Зоран Заев. От своя страна премиерът Бойко Борисов посочи, че през цялото време от 1992 година до днес, българската страна е настоявала единствено за обективното предаване на историческите факти. „Удовлетворени сме, че постепенно, но надяваме се трайно, истината за общата ни история, включително и за Гоце Делчев, започва да се заявява публично от политици на най-високо ниво в Република Северна Македония, като например - президентът на страната Стево Пендаровски“, каза българският премиер.Министър-председателят Бойко Борисов отбеляза, че в рамките на Срещата на върха на държавните и правителствените ръководители на държавите- участнички в ПСЮИЕ в Сараево идната седмица, ще има разговор и с македонския президент Стево Пендаровски. „На ниво премиери и министри на външните работи си имаме доверие, но сега трябва да работим за доверие между администрациите ни и комисиите, за да има реален резултат. Нужна е нова динамика в работата на Комисията, която да доведе до бързи и категорични резултати до края на 2019 г., по теми като Илинденско-Преображенското въстание, Гоце Делчев и др.“, подчерта премиерът Бойко Борисов. Македонският премиер увери министър-председателят Бойко Борисов, че и поетите публично спрямо България ангажименти, в т.ч. издаването на разрешение за възстановяване на паметника на полк. Константин Каварналиев край Дойран са в ход и вече има разрешение за възстановяване на паметника. Очакванията са през месец октомври България и Република Северна Македония да отбележат съвместно на най-високо ниво 1005-а годишнина от смъртта на цар Самуил. В хода на разговора двамата министър-председатели изразиха мнение, че това ще е доказателство за ефективното изпълнение на поетите от правителствата ангажименти чрез Протокола от 10 юни, подписан по време на първото заседание на Междуправителствената комисия.", "date": "2019.07.05", "title": "Борисов разговаря с македонския си  колега Зоран Заев"}
{"url": "https://www.novinite.bg/articles/177859/Borisov-Blagodarya-che-go-ima-Berlinskiya-proces", "text": ",,Искам да благодаря за прекрасното домакинство, за поздравленията. Да благодаря и на Германия, затова, че го има Берлинския процес. С колегата от Северна Македония мисля, че ще направим добро председателство\", заяви премиерът Бойко Борисов на обща пресконференция с Ангела Меркел, Зоран Заев и Матеуш Моравецки в Познан. Те участваха в среща на върха на страните от Западните Балкани. България и Македония приемат председателството на Берлинския процес. \"Западните Балкани са 6 държави, които за радост са оградени само от държави от ЕС. Аз моля колегите да положат усилия първо за религиозната толерантност, второ: борбата срещу организираната престъпност, и също моля Заев да вкараме и екологията и опазването на природата в нашите задачи. Ако има нещо, с което ние в Западните Балкани да се гордеем, това са красивата природа, чистотата на въздуха, на водата. Благодаря за оценката, завърши изявлението си Борисов.", "date": "2019.07.05", "title": "Борисов: Благодаря, че го има Берлинския процес"}
{"url": "https://www.novinite.bg/articles/177833/Ochakva-se-spad-na-turisticheskiya-potok-prez-tova-lyato", "text": "Прогнозира се спад на туристическия поток през летния сезон от 3% до 6% за цялата страна и между 5 и 8% за Черноморието. Това заяви министърът на туризма Николина Ангелкова пред журналисти в Народното събрание, цитирана от \"Фокус\". \"Ние още от началото на тази година, даже края на миналата отбелязахме, че ни очаква един изключително труден сезон, пълен с много предизвикателства. Големи наши преки конкуренти и дестинации като Турция, Тунис и Египет имат изключително сериозна политика по отношение на субсидирането и насочването на туристопотока към тях. Още тогава отбелязахме, че ще имаме лек спад през летния туристически сезон. Това, което към момента имаме като прогноза, но много е важно какви ще бъдат данните юни месец, е спад от 3 до 6% на този етап\", обясни министърът. \"Надяваме се съответно и се борим да запазим нивата от миналата година. Правим всичко възможно да привлечем интереса и към записванията в последния момент към България\", подчерта министърът. По думите ѝ, данните за спад от порядъка на 3 и 6% за цялата страна са реалистични. Като по отношение на Черноморието това, което имаме като прогноза е в рамките на 5 и 8% на този етап\", посочи Ангелкова. Тя уточни, че това съвпада изцяло с прогнозите в началото на година. \"Поради тази причина още тогава обявихме, че стартираме разработването на специален механизъм, който предстои да ви представим за подпомагане на организирания туризъм\", изтъкна министърът на туризма. Този механизъм предстои да бъде финализиран и да се представи за обществено обсъждане. \"Идеята е август месец да го представим, за да може големите туроператори, които са водещи в определянето на пазара и туристопотока за всяка една от страните, да го имат предвид и съответно да насочат капацитет, както от чартърни полети, така и от туристи към нашата страна към 2020 г.\", изтъкна Ангелкова.  Тя посочи, че в туризма всяко едно действие днес има своя ефект следващата година. \"Смятам, че с тази мярка, включително с мерките, които всеки един от представителите на бранша предприема по отношение на предлагане на различни пакети, съответно и с общи усилия ще насочим вниманието и към лято 2020 г., което в момента се договаря\", допълни още Ангелкова. Тя посочи, че този сезон не е отписан, тъй като от миналата година се говори за лято 2019 г. Тя направи сравнение с 2015 г., когато Министерство на туризма е работило на база заварено положение, лятото е имало спад от 8%. \"2016 г. имахме ръст от 19% лятото, 2017 г. имахме ръст от 17%, миналата година ръстът ни беше 5,8%\", допълни още министърът. На въпрос дали това се дължи на геополитическата ситуация, тя обясни, че това се дължи на много фактори. \"Туризмът е икономически сектор, изключително конкурентоспособен. Изключително много зависи от това как ние подхождаме към него. За това и ние взимаме непрекъснато мерки. Има трудни ситуации, но за това се взимат мерки, за да може те да бъдат преодолени. Това, което наблюдаваме в момента като ранни прогнози, съответно да го оправдаем и да се борим да запазим нивата от миналата година и да работим за сезон 2020-2021 г.\", допълни още министърът на туризма.", "date": "2019.07.05", "title": "Очаква се спад на туристическия поток през това лято"}
{"url": "https://www.novinite.bg/articles/177835/Emil-Koshlukov-e-noviyat-generalen-direktor-na-BNT", "text": "Емил Кошлуков беше избран за генерален директор на БНТ. За него гласуваха 3 от петимата членове на СЕМ.Двама от членовете на СЕМ гласуваха за Сашо Йовков.Досега Кошлуков беше временно изпълняващ длъжността генерален директор на БНТ след отстраняването на Константин Каменаров. ", "date": "2019.07.05", "title": "Емил Кошлуков е новият генерален директор на БНТ"}
{"url": "https://www.novinite.bg/articles/177853/GERB-za-namordnicite-Pravilata-sa-sashtite-samo-sankciite-sa-zavisheni", "text": "Не само няма нови правила за развеждането на кучета с повод и намордник, а дори се освобождават \"джобните кучета\" от задължението да се разхождат задължително с каишка. Намордниците пък били само за агресивните кучета. Това обясниха от ГЕРБ в отговор надигналото се обществено недоволство след промените, приети на първо четене преди дни в Закона за ветеринарномедицинската дейност.Управляващите обясниха, че в сега действащия закон никое куче не трябва да се разхожда без каишка и глобата за това е 100 лева. С новите текстове се завишават единствено санкциите при нарушение. В същото време обаче с разграничаването само кучета над 5 кг да са задължени да са с каишки, се облекчават собствениците на най-малките породи кучета.С кантар в парка? 300 лв. глоба за куче над 5 кг без каишка, за агресивно - 1000 лв.\"Драстично увеличаваме санкциите и затова дадохме възможност на кученцата до 5 кг да ги освободим от това задължение. Да не дойде да ви глоби някой, че сте го пуснали до вас в заведението, парка и да ви тръсне глоба от 300, 500 лева, защото е без каишка\", поясни депутатът от ГЕРБ Маноил Манов.Той уточни и че килограмите не се обвързват по никакъв начин с агресията на животното. Няма да се посочват и конкретни породи като опасни, тъй като това е субективно.\"Намордникът и килограмите, посочени в този закон, нямат нищо общо. Намордникът е свързан с агресията на кучета. А преценката дали кучето е агресивно е на собственика и наказанието е пак за негова сметка. Да обявим една порода за лоша, не е правилно. Ние сме възложили на собственика да прецени дали кучето му е агресивно. Ако не прецени правилно - наказанието става двойно и тройно. Това цели законът\", поясни Манев.По думите му със завишаването на санкциите и промените, депутатите искат да накарат собствениците да бъдат отговорни.От ГЕРБ обещаха и че тепърва предстои прецизиране на текстовете между първо и второ четене. Също така допуснаха, че може да се промени и дефиницията за агресивно куче.", "date": "2019.07.05", "title": "ГЕРБ за намордниците: Правилата са същите, само санкциите са завишени!"}
{"url": "https://www.novinite.bg/articles/177858/Donchev-kam-BSP-Koj-e-provalen-politik-go-kazvat-horata", "text": "Силна следизобрна абстиненция, кой е провален политик го казват хората, както го направиха и на последните избори. Този коментар направи Томислав Дончев, след като БСП се разграничи от лидера на ПЕС Сергей Станишев, който вчера каза, че Бойко Борисов действа като държавник, а не като политик.По-рано днес от \"Позитано\" настояха, че мнението си е лично на Станишев и не трябва да се свързва с БСП. Червените скочиха и че оценката на Станишев е неадекватна, а премиерът е \"провален политик\".Томислав Дончев коментира и предстоящия местен вот, за който трябва да се осигурят 6000 машини. Вицепремиерът посочи, че това ще бъде по-сложно и скъпо от предходните избори.\"Това упражнение за местния вот би било доста по-скъпо, не само предвид удвоения брой на машините. Напомням ви, че местните избори са най-сложните избори. Кмет, общински съветници, районен кмет, плюс селски кметове, плюс преференции. Включително необходимостта машините да се препрограмират между двата тура\", посочи той.Дончев обаче нито потвърди, нито отрече ГЕРБ да предвиждат промени в Изборния кодекс, с които да се редуцира броят на машините в изборния процес.\"Когато сме сигурни, че решението, финалното, последното, е да бъдем единствената европейска държава, която ще гласува само на машини, трябва да ги купим или даже по-добре да ги произведем. В Изборния кодекс в годините назад непрекъснато има динамика\", посочи още вицепремиерът.Той коментира и предстоящата национална конференция на ГЕРБ и обясни, че ще има промени в устава, с които ще се намали броят на зам.-председателите на двама. Ще бъде създадена и комисия по етика, която ще следи всеки член, особено този, който е на ръководна позиция, да има поведение в рамките на обществените очаквания и съответстващо на целите и ценностите на самата партия, уточни Дончев.На въпрос дали Цветан Цветанов липсва в ГЕРБ, той отбеляза, че \"липсата е емоционална категория и всеки трябва да отговаря за себе си\", добави още той.Той бе категоричен и че няма да поеме функциите на председател на предизборния щаб, тъй като е несъвместимо с поста му на вицепремиер.", "date": "2019.07.05", "title": "Дончев към БСП: Кой е провален политик го казват хората!"}
{"url": "https://www.novinite.bg/articles/177848/Tomislav-Donchev-nyama-da-oglavyava-predizborniya-shtab-na-GERB", "text": "Томислав Дончев няма да оглави предизборния щаб на ГЕРБ, потвърди самият той пред медиите в кулоарите на парламента по повод предстоящия конгрес на партията в неделя. По думите му няма как това да се случи.\"Несъвместимо е с функциите, които изпълнявам в Министерски съвет. За местните избори още е рано да говорим\", каза Дончев. На форума щаб. очаква лидерът на ГЕРБ Бойко Борисов да направи промени в ръководството след оставката на Цветан Цветанов като зам.-председател на партията и като шеф на предизборния щаб.Самият Борисов още преди седмици подчерта, че занапред ще държи да раздели чисто административните постове в управлението на държавата от партийните, за да е по-ефективна работата.\"Организацията в ГЕРБ е на ниво. Липсата е емоционална категория и всеки трябва да отговаря за себе си\", коментира Дончев отсъствието на Цветанов. Дончев анонсира, че в неделя ще бъдат направени промени в партийния устав, с които заместник-председателите на ГЕРБ ще бъдат намалени на на двама, както и анонсираното преди няколко седмици създаване на Комисия по етика. \"Тя ще следи не само за вътрешнопартийната дисциплина, но и всеки член, особено тези на ръководна позиция, да имат поведение в рамките на обществените очаквания“, подчерта Томислав Дончев.Помолен да коментира позицията на БСП, които се разграничиха от изказването на президента на ПЕС Сергей Станишев по отношение на премиера, Дончев отговори: „Сигурно е някаква следизборна абстиненция. В крайна сметка кой е провален и кой е успешен, решават хората на избори, както направиха и на последните избори“, цитира го БГНЕС.Причината Томислав Дончев да бъде днес в парламента бе участието му в парламентарния контрол, в рамките на който той отговори на депутатски въпрос относно машинното гласуване на европейските избори. Дончев увери, че ЦИК получава цялото необходимо съдействие от органите на изпълнителната власт, но отбеляза, че машините се наемат непосредствено преди изборите, което води до изключително ограничено време, в което те трябва да бъдат проверени.„България трябва да реши в крайна сметка какво иска. Когато сме сигурни, финалното решение е да бъдем единствената европейска държава, която ще гласува само на машини, трябва да ги купим. Даже по-добре да ги произведем“, отбеляза Дончев. ", "date": "2019.07.05", "title": "Томислав Дончев няма да оглавява предизборния щаб на ГЕРБ"}
