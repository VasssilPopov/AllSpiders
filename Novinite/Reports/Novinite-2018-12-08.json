{"url": "https://www.novinite.bg/articles/168359/Ikonomicheskata-smart-predvestnik-na-sledvashtata-globalna-kriza", "text": "Едни от най-нежеланите явления в националните и международната икономики без съмнение са съвременните финансово-икономически кризи от ново поколение, които се развиват на няколко етапа и поразяват всички аспекти на икономиката – финансов сектор, промишленост, туризъм, търговия на дребно и т.н. От икономическата теория знаем за т.нар. \"икономически цикли\", при които ръстът в икономическото развитие е следван неминуемо от спад. Колкото по-сериозен е икономическият спад, толкова по-дълбока е икономическата рецесия, в която потъва икономиката, пише в анализ economic.bg.Една голяма част от съвременната икономическа наука е насочена именно към разкриването на механизмите на възникване и развитие на финансово-икономическите кризи, както и на управлението на тяхната цикличност по начин, по който да не се позволява те да се превръщат в тежки стопански депресии, които имат не само тежки икономически, но и социални последствия за обществото.Оказва се обаче, че каквито и икономически мерки да предприеме държавата или международните икономически организации за овладяване на рецесионните спадове в националните и местните икономики, те в крайна сметка не сработват. Виновни за това състояние без съмнение са основно слабости в контрола и превенцията на подобни явления. Улисани в стремежа за бързи печалби, представителите на банковия сектор, който е най-чест източник на финансово-икономически кризи, забравят разумните граници и предела на риска, който трябва да поемат в преследването на печалби.Не по-малко важен фактор за развитие и разрастване на съвременните финансово-икономически кризи е също и глобализацията на социално-икономическите отношения. Днес икономиките на отделните държави са толкова сериозни интегрирани помежду си, че всяка нестабилност в стопанството на една от тях автоматично води до проблеми и за нейните международни икономически партньори. Ето защо съвременните кризи още от времето на Великата депресия (1929-1936 г.) получават все по-сериозен глобален отзвук, икономическите процеси на международно равнище са толкова пресечени като интереси, че не съществуват методи, с които отделната държава да се измъкне от тяхната \"хватка\", дори и да е сериозна икономическа сила в регионален или международен план.Очевидно е, че за момента поне не съществуват адекватни механизми, които да могат да спрат процеса на циклични рецесионни процеси на национално и международно равнище. Съществуват обаче някои индикатори за възникването на тези кризи, на които не може да не обърнем подобаващо внимание и един от тях е основният лихвен процент, определян от Федералния резерв на САЩ.Федералният резерв изпълнява роля на централна банка в САЩ и от тази гледна точка е именно институцията, която формира равнището на основния лихвен процент в страната. На фиг. 1 по-долу е представена неговата динамика в последните 20 години.Кривата на изменение на този показател определено е наситена от сериозни ръстове и спадове за периода 1998 – 2000 г. По-интересното е, че неговата динамика на ръст съвпада изключително точно с последните три по-значими финансово-икономически кризи в последните години. Първите две можем да регистрираме в периода на увеличение на основния лихвен процент в САЩ до 2000 г., когато през 1997 г. се разви първо Азиатската криза, а през 1999 г. – Dot.com кризата в САЩ.Другата сериозна икономическа криза, която можем да свържем с динамиката на основния лихвен процент и по-точно с неговия бърз ръст, е сериозната глобална финансово-икономическа криза от 2008 г., която отново по правило тръгва именно от САЩ.Всеки път близо до пика на този показател и малко след него възниква нова тежка икономическа депресия, което дава едно много добро основание да му дадем названието \"Икономическа смърт\".Сам по себе си в този показател няма нищо смъртоносно, но той се оказва изключително верен индикатор за икономическите процеси не само в последните 20 години, но и в последните 100 години, защото един по-задълбочен исторически анализ също ще покаже, че тази тенденция при основния лихвен процент на Федералният резерв се проявява при всички големи финансово-икономически кризи, познати ни в по-новата история на модерното капиталистическо общество.Защо обаче основният лихвен процент може да бъде считан за един изключително достоверен индикатор за наближаваща нова глобална икономика? Отговорът на този въпрос минава през изясняването на един основен момент, а именно обстоятелството, че нарастването на основният лихвен процент автоматично води до нарастването на лихвените равнища в останалите държави по света, които не могат да си позволят интересът на международните инвеститори да се пренасочи изцяло към спестявания в долари, които ще са по-доходоносни от спестяванията в местна валута, ако те поддържат по-ниски нива на основния лихвен процент в местните финансови системи.За да се представи по-просто начина, по който показателят \"Икономическа смърт\" води до поредната глобална финансово-икономическа криза, трябва да обърнем внимание на механизма, по който основният лихвен процент въздейства на процесите в една икономика.Икономическите субекти и потребителите постоянно ползват различни по своя характер кредити, отпускани от търговските банки, за да финансират свои инвестиционни проекти и потребление. За тези кредити те дължат съответната цена на търговските банки под формата на лихва върху отпуснатите заеми, чийто размер обаче се влияе изключително и основно от основния лихвен процент в дадена страна. Така, когато основният лихвен процент в една държава започва да нараства нагоре, започва да нараства и дългът на кредитополучателите по техните заеми, тъй като банките отпускат по правило кредити с плаващи лихвени равнища. Този процес със всяко следващо нарастване на основния лихвен процент води до нарастване на разходите на кредитополучателите до момента, в който техните доходи вече не могат покриват нормално тяхното задължение по кредита. Оттук започват персонални и корпоративни фалити, които са първият сигнал за наближаващата финансово-икономическа криза, която настъпва на следващата фаза на този процес, а именно срива на банковата система на националната икономика, поради невъзможност на търговските банки да съберат своите кредити от фалиралите кредитополучатели и изпадането им в неликвидност.Оттук пътят на развитие на кризата удря всички останали сектори на националната икономика, предвид че основен двигател за развитието им са капиталите на банките, които в условия на криза липсват, с което на практика страната се хвърля в дебрите на една продължителна икономическа депресия.Именно този или подобен на него сценарии се наблюдава всеки път при възникването на сериозни финансово-икономически кризи, както винаги в основата на кризата стои именно финансовата и банковата система на страната, която е зависима от основния лихвен процент.По-важното в случая е, че големите финансово-икономически кризи са предсказани от динамиката на основния лихвен процент в САЩ именно поради факта, че болшинството от тях тръгват именно от тази страна. Затова си има и обективни причини.На първо място, САЩ все още е световен икономически лидер с изключително влиятелна икономика на международно равнище. Второ, националната валута на страната (щатският долар) продължава да бъде най-търсената международна валута в международния обмен, особено в търгуването на петролни продукти. И трето, икономиката на страната и особено финансовия сектор са силно либерализирани и с нисък праг на регулациите, т.е. липсват сериозни бариери пред бизнеса и банкерите, които да ограничават техните спекулативни сделки и да гарантират повече сигурност на акционерите и вложителите. Със своето силно икономическо влияние в глобален план САЩ е естествен източник на икономически риск за световната икономика. Това качество за съжаление се прехвърля и върху основния лихвен процент на страната. В стремежа на развитите и развиващите се капиталистически държави да не изостават от икономическото си развитие от САЩ, те следват отблизо политиката на Федералния резерв в САЩ по отношение на формирането на основния лихвен процент в страната. Така те също нарастват равнищата на своите основни лихвени проценти, което води отново до горния порочен цикъл на изтласкване на кредитополучателите в зоната на фалита и завъртане на колелото на поредната финансово-икономическа криза.В края на това изследване не може да не обърнем внимание и на моментното състояние на основния лихвен процент на САЩ. След кризата от 2008 г. той стига изключително ниски нива – почти близки до нулата, но от края на 2015 г. Федералният резерв на страната започва отново контролирано му нарастване, като в момента то вече достига до 2.25% (октомври 2018).Предната криза от 2018 г. се подготви и реализира при достигане на равнища на основния лихвен процент в САЩ над 5% (от май 2006 до август 2007). Сега все още равнището му е наполовина по-малко, но индикаторът \"Икономическа смърт\" ще бъде планирано увеличаван и в следващата година от Федералния резерв на страната. Ако се върнем на горната графика на динамиката на показателя, съвсем отчетливо можем да видим, че се заформя поредният етап на ръст за него, който неминуемо отново ще завърши с нова финансова икономическа криза.От тази гледна точка, в случая въпросът вече не е дали тя ще се състои, а кога ще стане това и при какви нива на индикатора \"Икономическа смърт\". Съществуват обективни обстоятелства, които сочат, че това може да стане този път много преди достигането на 5% граница на \"икономическа смърт\", която очерта предходната глобална финансово-икономическа криза, продуцирана от САЩ. Основни доводи за това твърдение са най-вече сериозната и неотшумяла дългова криза в Еврозоната и голямата международна задлъжнялост, която се наблюдава на всяко едно равнище на развитие на икономическите процеси в света. Този път едно равнище от 3.5% за основния лихвен процент на САЩ може да бъде новата критична граница, след която да последва ефекта на бързата \"икономическа смърт\" за глобалната икономика, който този показател носи генетично закодиран в себе си.\r\n\r\n\r\n\r\n\r\nЕдни от най-нежеланите явления в националните и международната икономики без съмнение са съвременните финансово-икономически кризи от ново поколение, които се развиват на няколко етапа и поразяват всички аспекти на икономиката – финансов сектор, промишленост, туризъм, търговия на дребно и т.н. От икономическата теория знаем за т.нар. \"икономически цикли\", при които ръстът в икономическото развитие е следван неминуемо от спад. Колкото по-сериозен е икономическият спад, толкова по-дълбока е икономическата рецесия, в която потъва икономиката, пише в анализ economic.bg.\r\n \r\nЕдна голяма част от съвременната икономическа наука е насочена именно към разкриването на механизмите на възникване и развитие на финансово-икономическите кризи, както и на управлението на тяхната цикличност по начин, по който да не се позволява те да се превръщат в тежки стопански депресии, които имат не само тежки икономически, но и социални последствия за обществото.\r\n \r\nОказва се обаче, че каквито и икономически мерки да предприеме държавата или международните икономически организации за овладяване на рецесионните спадове в националните и местните икономики, те в крайна сметка не сработват. Виновни за това състояние без съмнение са основно слабости в контрола и превенцията на подобни явления. Улисани в стремежа за бързи печалби, представителите на банковия сектор, който е най-чест източник на финансово-икономически кризи, забравят разумните граници и предела на риска, който трябва да поемат в преследването на печалби.\r\n \r\nНе по-малко важен фактор за развитие и разрастване на съвременните финансово-икономически кризи е също и глобализацията на социално-икономическите отношения. Днес икономиките на отделните държави са толкова сериозни интегрирани помежду си, че всяка нестабилност в стопанството на една от тях автоматично води до проблеми и за нейните международни икономически партньори. Ето защо съвременните кризи още от времето на Великата депресия (1929-1936 г.) получават все по-сериозен глобален отзвук, икономическите процеси на международно равнище са толкова пресечени като интереси, че не съществуват методи, с които отделната държава да се измъкне от тяхната \"хватка\", дори и да е сериозна икономическа сила в регионален или международен план.\r\nОчевидно е, че за момента поне не съществуват адекватни механизми, които да могат да спрат процеса на циклични рецесионни процеси на национално и международно равнище. Съществуват обаче някои индикатори за възникването на тези кризи, на които не може да не обърнем подобаващо внимание и един от тях е основният лихвен процент, определян от Федералния резерв на САЩ.\r\n \r\nФедералният резерв изпълнява роля на централна банка в САЩ и от тази гледна точка е именно институцията, която формира равнището на основния лихвен процент в страната. На фиг. 1 по-долу е представена неговата динамика в последните 20 години.\r\n \r\n \r\nКривата на изменение на този показател определено е наситена от сериозни ръстове и спадове за периода 1998 – 2000 г. По-интересното е, че неговата динамика на ръст съвпада изключително точно с последните три по-значими финансово-икономически кризи в последните години. Първите две можем да регистрираме в периода на увеличение на основния лихвен процент в САЩ до 2000 г., когато през 1997 г. се разви първо Азиатската криза, а през 1999 г. – Dot.com кризата в САЩ.\r\n \r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\nОт тази гледна точка, в случая въпросът вече не е дали тя ще се състои, а кога ще стане това и при какви нива на индикатора \"Икономическа смърт\". Съществуват обективни обстоятелства, които сочат, че това може да стане този път много преди достигането на 5% граница на \"икономическа смърт\", която очерта предходната глобална финансово-икономическа криза, продуцирана от САЩ. Основни доводи за това твърдение са най-вече сериозната и неотшумяла дългова криза в Еврозоната и голямата международна задлъжнялост, която се наблюдава на всяко едно равнище на развитие на икономическите процеси в света. Този път едно равнище от 3.5% за основния лихвен процент на САЩ може да бъде новата критична граница, след която да последва ефекта на бързата \"икономическа смърт\" за глобалната икономика, който този показател носи генетично закодиран в себе си.\r\n\r\n\r\n\r\n\r\n\r\nЕдни от най-нежеланите явления в националните и международната икономики без съмнение са съвременните финансово-икономически кризи от ново поколение, които се развиват на няколко етапа и поразяват всички аспекти на икономиката – финансов сектор, промишленост, туризъм, търговия на дребно и т.н. От икономическата теория знаем за т.нар. \"икономически цикли\", при които ръстът в икономическото развитие е следван неминуемо от спад. Колкото по-сериозен е икономическият спад, толкова по-дълбока е икономическата рецесия, в която потъва икономиката, пише в анализ economic.bg.\r\n \r\nЕдна голяма част от съвременната икономическа наука е насочена именно към разкриването на механизмите на възникване и развитие на финансово-икономическите кризи, както и на управлението на тяхната цикличност по начин, по който да не се позволява те да се превръщат в тежки стопански депресии, които имат не само тежки икономически, но и социални последствия за обществото.\r\n \r\nОказва се обаче, че каквито и икономически мерки да предприеме държавата или международните икономически организации за овладяване на рецесионните спадове в националните и местните икономики, те в крайна сметка не сработват. Виновни за това състояние без съмнение са основно слабости в контрола и превенцията на подобни явления. Улисани в стремежа за бързи печалби, представителите на банковия сектор, който е най-чест източник на финансово-икономически кризи, забравят разумните граници и предела на риска, който трябва да поемат в преследването на печалби.\r\n \r\nНе по-малко важен фактор за развитие и разрастване на съвременните финансово-икономически кризи е също и глобализацията на социално-икономическите отношения. Днес икономиките на отделните държави са толкова сериозни интегрирани помежду си, че всяка нестабилност в стопанството на една от тях автоматично води до проблеми и за нейните международни икономически партньори. Ето защо съвременните кризи още от времето на Великата депресия (1929-1936 г.) получават все по-сериозен глобален отзвук, икономическите процеси на международно равнище са толкова пресечени като интереси, че не съществуват методи, с които отделната държава да се измъкне от тяхната \"хватка\", дори и да е сериозна икономическа сила в регионален или международен план.\r\nОчевидно е, че за момента поне не съществуват адекватни механизми, които да могат да спрат процеса на циклични рецесионни процеси на национално и международно равнище. Съществуват обаче някои индикатори за възникването на тези кризи, на които не може да не обърнем подобаващо внимание и един от тях е основният лихвен процент, определян от Федералния резерв на САЩ.\r\n \r\nФедералният резерв изпълнява роля на централна банка в САЩ и от тази гледна точка е именно институцията, която формира равнището на основния лихвен процент в страната. На фиг. 1 по-долу е представена неговата динамика в последните 20 години.\r\n \r\n \r\nКривата на изменение на този показател определено е наситена от сериозни ръстове и спадове за периода 1998 – 2000 г. По-интересното е, че неговата динамика на ръст съвпада изключително точно с последните три по-значими финансово-икономически кризи в последните години. Първите две можем да регистрираме в периода на увеличение на основния лихвен процент в САЩ до 2000 г., когато през 1997 г. се разви първо Азиатската криза, а през 1999 г. – Dot.com кризата в САЩ.\r\n \r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\nОт тази гледна точка, в случая въпросът вече не е дали тя ще се състои, а кога ще стане това и при какви нива на индикатора \"Икономическа смърт\". Съществуват обективни обстоятелства, които сочат, че това може да стане този път много преди достигането на 5% граница на \"икономическа смърт\", която очерта предходната глобална финансово-икономическа криза, продуцирана от САЩ. Основни доводи за това твърдение са най-вече сериозната и неотшумяла дългова криза в Еврозоната и голямата международна задлъжнялост, която се наблюдава на всяко едно равнище на развитие на икономическите процеси в света. Този път едно равнище от 3.5% за основния лихвен процент на САЩ може да бъде новата критична граница, след която да последва ефекта на бързата \"икономическа смърт\" за глобалната икономика, който този показател носи генетично закодиран в себе си.\r\n", "date": "2018.12.08", "title": "\"Икономическата смърт“ - предвестник на следващата глобална криза"}
{"url": "https://www.novinite.bg/articles/168350/Blizo-550-dushi-zadarjani-pri-protestite-v-Parij", "text": "До сблъсъци с полицията се стигна на протеста на \"жълтите жилетки\" в центъра на Париж. Силите на реда използваха сълзотворен газ.  Говорителка на полицията каза пред репортери, че на Шанз-Елизе са се събрали около 1500 протестиращи, пише offnews.bg.Властите съобщиха, че 548 души са били задържани.Протестиращите се събраха до Триумфалната арка още преди разсъмване.Групи от протестиращи, разгневени от президента Еманюел Макрон и високите данъци, се опитаха да стигнат днес до президентския дворец.Протести се проведоха още в Гренобъл и Марсилия.В социалните мрежи се появиха призиви за сваляне на президента Еманюел Макрон, станал изключително непопулярен и редовно обвиняван от недоволните, че е \"президент на богатите\".Сред протестиращите също се чуха призиви за оставка на френския президент.Първоначално целта на протестите беше да не се допуска увеличение на данъка върху горивата. Преди дни френското правителство обяви, че се отказва от увеличението на данъка. Недоволството обаче се насочи срещу цялостната политика на кабинета на премиера Едуар Филип и президента Еманюел Макрон.Близо 90 000 полицаи се грижат за сигурността в цяла Франция. В столицата пък има 8000 служители и бронирана техника.Редица туристически обекти в Париж, сред които Лувърът, Айфеловата кула, \"Орсе\", \"Гран\" и \"Пти пале\", операта на Бастилията, кралският дворец, са затворени днес заради опасения от улично насилие по време на демонстрациите.", "date": "2018.12.08", "title": "Близо 550 души задържани при протестите в Париж"}
{"url": "https://www.novinite.bg/articles/168353/Tramp-atakuva-Parijkoto-sporazumenie-za-klimata-zaradi-protestite-vav-Franciya", "text": "Американският президент Доналд Тръмп заяви в Туитър, че решението му да отхвърли Парижкото споразумение за климата е добро, давайки за пример протестите във френската столица съобщава АФП.В същото време продължават преговорите за климата на ООН в Полша. Представители на близо 200 държави трябва да се споразумеят и да подкрепят универсалните правила, които са записани в Парижкото споразумение за климата през 2015 г.\"Парижките споразумения не работят толкова добре за Париж, протести и бунтове в цяла Франция\", написа Тръмп. \"Хората не искат да плащат големи суми пари, основно за страните от третия свят (които се управляват съмнително), за да защитят околната среда\".", "date": "2018.12.08", "title": "Тръмп атакува Парижкото споразумение за климата, заради протестите във Франция"}
{"url": "https://www.novinite.bg/articles/168356/Protest-na-jaltite-jiletki-i-v-Bryuksel-70-dushi-sa-zadarjani", "text": "Протест на \"жълтите жилетки\" се провежда и в Брюксел.адържани около 70 души. Според властите това е било предохранителна мярка. Полицията е спряла първите задържани в Европейския квартал и край основните железопътни гари в града.Според местни медии \"жълти жилетки\" са блокирали движението по магистрала на границата с Франция. Демонстрантите пропускат много бавно леки автомобили и не позволяват преминаването на камиони.За момента ситуацията е спокойна.Миналата седмица при протест на около 500 \"жълти жилетки\" в Брюксел станаха сблъсъци със силите на реда, бяха опожарени два полицейски автомобила.Мащабни протести има и във Франция, където \"жълти жилетки\" се обявиха против политиката на правителството на Едуар Филип и президента Еманюел Макрон.Близо 550 демонстранти са задържани във Франция.", "date": "2018.12.08", "title": "Протест на 'жълтите жилетки' и в Брюксел, 70 души са задържани"}
{"url": "https://www.novinite.bg/articles/168325/Oblachno-no-toplo", "text": "Днес от запад облачността ще се увеличава и вплътнява и вечерта в западните райони ще завали слаб дъжд. Ще духа слаб, в Източна България до умерен югозападен вятър. Максималните температури слабо ще се повишат и ще са от 5° до 10°.В планините от запад облачността ще се увеличава, но през деня ще е почти без валежи. Ще духа умерен до силен вятър от запад-югозапад и с него температурите ще се повишат. Максималната на височина 1200 метра ще е около 7°, на 2000 метра – около 0°.По Черноморието ще преобладава слънчево време, след обяд ще се заоблачи. Ще духа слаб до умерен югозападен вятър. Максималните температури ще са 8°-9°. Температурата на морската вода е 8-11°. Вълнението на морето ще бъде 2-3 бала и през деня ще отслабне.На 08.12.2018 слънцето ще изгрее в 07:44 часа и ще залезе в 16:53 часа. Продължителност на деня 09:09 часа.На 08.12.2018 луната ще изгрее в 08:29 часа и ще залезе в 18:01 часа. Осветеност на диска в 0h UT 1 %. Фаза на луната: новолуние.", "date": "2018.12.08", "title": "Облачно, но топло"}
{"url": "https://www.novinite.bg/articles/168335/Eks-pravosaden-ministar-komentira-aresta-na-Banevi", "text": "„Прането на пари е сложно за доказване престъпление, защото имаме предикатно престъпление – пари, получени от престъпна дейност, които по някакъв начин са осветлени. Доказателствената дейност ще бъде много тежка”. Това коментира в предаването „Събуди се” по Нова тв адвокат Антон Станков, бивш правосъден министър.„Този случай е емблематичен за прехода от 89-та година насам. Говорим за техния фонд „АКБ-ФОРЕС\", който беше създаден по време на масовата приватизация. Има да се изяснява дали приватизираните предприятия са 130 или значително по-малко, както твърдят обвинените, какво е станало с тези предприятия. А големият отговор е и защо българската икономика не работеше толкова дълго време”, заяви Антон Станков.Според него политическият аспект на въпроса е: Защо сега?„Отговор не мога да дам, но този въпрос стои. Дали преразглеждане на Прехода, дали търсим справедливост”, коментира Станков.", "date": "2018.12.08", "title": "Екс правосъден министър коментира ареста на Баневи"}
{"url": "https://www.novinite.bg/articles/168339/Bezvetrieto-ostavya-mrasniya-vazduh-v-gradovete", "text": "Безветрието в петък и събота създава условия за натрупване на високи концентрации на фини прахови частици във въздуха над големите градове, съобщи NOVA.Рано сутринта в петък силно замърсен беше въздухът само в Русе и Горна Оряховица – в 04:00 часа сутринта стойностите на концентрацията на фини прахови частици (PM10) в Русе беше около 85 микрограма на кубичен метър, а в Горна Оряховица – около 75.24 часа по-късно към градовете с концентрация на прах над нормите вече са още Видин, Плевен, Шумен, Варна, София, Перник, Пловдив, Благоевград и Смолян.В столицата три от станциите – „Надежда”, „Хиподрума” и „Павлово” – отчитат концентрация на фини прахови частици два пъти над допустимата среднодневна норма.", "date": "2018.12.08", "title": "Безветрието оставя мръсния въздух в градовете"}
{"url": "https://www.novinite.bg/articles/168348/Mirela-Ivanova-i-Rada-Panchovska-s-nagrada-za-poeziya-Nikolaj-Kanchev-2018", "text": "Наградата за нова българска поезия на името Николай Кънчев за 2018 година беше присъдена на поетесите Мирела Иванова и Рада Панчовска за стихосбирките „Седем“ и „Космически елегии“.Поетичният Никулден се проведе в изложбената зала на галерия „Средец“ на Министерство на културата. Това е 12-ото издание на този поетичен празник. Негова вдъхновителка и организаторка е съпругата на поета Николай Кънчев – поетесата Федя Филкова.Водещият на празничната вечер – актьорът Милен Михайлов, прочете стихове на Николай Кънчев и представи петимата номинирани автори: Албена Тодорова, Антоний Димов, Бистра Величкова, Мирела Иванова и Рада Панчовска. Публиката имаше възможност да чуе и авторски изпълнения на техните стихове. По традиция в началото на вечерта се представя встъпително слово „Апология на поезията“ от миналогодишния носител на Наградата за нова българска поезия „Николай Кънчев“. В репортажа от Поетичния Никулден ще чуете и фрагменти от словото на Александър Секулов – носител на поетичния приз през 2017.", "date": "2018.12.08", "title": "Мирела Иванова и Рада Панчовска с награда за поезия \"Николай Кънчев\" 2018"}
{"url": "https://www.novinite.bg/articles/168329/Franciya-se-gotvi-za-novi-protesti", "text": "Франция в очакване на нови протести тази събота, въпреки че правителството се отказа от плановете си да увеличи таксите върху горивата.Айфеловата кула, музеи, паметници, театри, магазини и ресторанти ще останат  затворени след размириците от последните дни. Мярката е взета от съображение за сигурност.90 000 полицаи ще пазят протестите във ФранцияМестните власти не крият, че очакват нова вълна от безредици и насилие. Почти 90 000 служители на реда ще бъдат по улиците на Франция, а  полицията смята да използва и бронирани коли на жандармерията, ако това се наложи.  Техниката не е използвана от бунтовете в предградията на Париж през 2005 година.", "date": "2018.12.08", "title": "Франция се готви за нови протести"}
{"url": "https://www.novinite.bg/articles/168333/Dnes-balgarskite-studenti-praznuvat", "text": "През 1897 г. министърът на просвещението проф. Иван Шишманов поставя въпроса първото Висше училище в България да има \"по-особен, свой празник\". На заседанието си от 2 ноември 1902 г. Академичният съвет на Висшето училище определя деня на просветителя Св. Климент Охридски - 25 ноември /8 декември - нов стил/, за свой празник.За първи път студентите го отбелязват през 1903 г. в салона на читалище \"Славянска беседа\" в София. През 1905 г. в Правилника на Висшето училище, което тогава вече се нарича Софийски университет \"Св. Климент Охридски\", за пръв път е записан текстът, че 25 ноември е патронен празник на университета. От 1916 г. в резултат на официалното въвеждане на Григорианския календар в България годишният празник на университета се измества с 13 дни напред и започва да се чества на 8 декември. Така с годините най-старото и престижно висше училище в България създава и утвърждава 8 декември като символна дата на университетската празничност.Празнуването на 8-ми декември е отменено след 1944 г. и е заменено с датата 17-ти ноември, когато е Международният ден на студентската солидарност. През 1962 г. празникът на висшето училище на 8 декември отново е възстановен. След 1968 г., когато Българската православна църква връща стария стил на Юлианския календар, денят на Св. Климент Охридски отново става 25 ноември. Академичният съвет на Софийския университет решава да отдели патронния празник на висшето училище от общия на 8 декември и определя за свой официален празник 25 ноември - денят на патрона на университета - Св. Климент - архиепископ Охридски.Осми декември остава светска дата и продължава да обединява българските студенти с изключително популярния им празник. Официално 8 декември е обявен за неучебен ден и за празник на всички български студенти на заседание на Съвета на ректорите от 28 октомври 1994 г.", "date": "2018.12.08", "title": "Днес българските студенти празнуват"}
{"url": "https://www.novinite.bg/articles/168342/NZOK-sledi-s-kameri-invazivnite-hirurgii", "text": "Предприетата мярка е, за да се следи за евентуални злоупотреби - едни от най-скъпо платените клинични пътеки са именно в областта на инвазивната кардиологияЗдравната каса затяга контрола в болниците. В отделенията по инвазивна кардиология ще бъдат поставени камери, които да следят за фиктивни пациенти и процедури.Камерите ще бъдат поставяни на входовете на ангиографските зали, но не и в самите операционни. Така че по време на самата процедура видеоконтрол няма да има. Ще се следи обаче дали в залата действително влизат лекар и пациент, на който трябва да бъде извършена интервенция.В момента освен за повече сигурност, камери в болниците се използват и за учебни цели.„Ние във всяка зала имаме  камери, които предават в аудиторията на болницата на живо и се използва за обучение на специализанти”, каза проф. Генчо Начев, директор на УМБАЛ „Света Катерина”, предава репортаж на Нова тв за затягането но мерките.Сега обаче здравната каса иска да има и камери, които да следят за евентуални злоупотреби.„Сега за първи път ще се изисква при проверка от касата запис на ден, час, в който е направена процедурата”, каза председателят на Българският лекарски съюз Иван Маджаров.Едни от най-скъпо платените клинични пътеки са именно в областта на инвазивната кардиология.„Два са методите за източване на касата - единият е като се отчита дейност,която не е извършена - камерите може и да свършат работа тук. Има и друг метод, при който се извършват дейности, които изобщо не трябва да му се извършат. Камерите в това отношение няма да помогнат”, смята проф. Начев.Камерите ще бъдат за сметка на болниците, а пациентите ще бъдат уведомени, че има видеонаблюдение.„Никой няма да наблюдава пациента в неудобно или унизително положение. Ще се гледа входа на залата, без оперативно поле  и мястото, където се съблича пациента и се правят манипулации”, обясни Генчо Начев.А според хората, които защитават правата на пациентите, камерите в операционната са за предпочитане пред тези на входа на залата.„По тези кадри няма да разберете  дали това е черният дроб на Иван, Драган или Петкан. Докато тук се иска заснемане на лицето, никой човек няма да е съгласен да бъде сниман в този момент”, каза д-р Стойчо Кацаров от Центъра за защита на правата в здравеопазването.Има и още един проблем,който виждат експертите.„Това е в нарушение на основния принцип на събиране на лични данни, няма нужда от такова нещо, за да се извърши ангиография. Дори и да приемем, че е възможно, то няма как да стане без съгласието на пациента. Това са възможно най-чувствителните лични данни”, смята д-р Кацаров.Лекарите са скептични, че въвеждането на видеонаблюдение ще даде резултати.„Смятам, че ефектът ще е слаб. По-голям ефект ще има, ако се прави контрол на показанията за извършване на дадена процедура”, казва проф. Начев.Промяната е заложена в анекса към рамковия договор за 2019-та.Преди Коледа ще стане ясно дали камерите в инвазивните кардиологии ще бъдат задължителни.", "date": "2018.12.08", "title": "НЗОК следи с камери инвазивните хирургии"}
{"url": "https://www.novinite.bg/articles/168332/Avtobus-s-deca-katastrofira-kraj-Dolno-Kamarci", "text": "Три деца пострадаха в тежка катастрофа между училищен автобус и лека кола в петък надвечер. Инцидентът е станал край Долно Камарци. Сигналът е подаден в 17.40 часа. На място са изпратени линейки от Пирдоп и Елин Пелин. Това съобщи за NOVA говорителят на Спешна помощ Катя Сунгарска. Две от децата се транспортират към \"Пирогов\". Пострадалите са на 16, 13 и 12 години. 12-годишното дете се преглежда в линейка на мястото на катастрофата. Децата са с травми на главата, но няма опасност за живота им. По първоначална информация лек автомобил отнел предимството на автобуса, в който са пътували шест деца. ", "date": "2018.12.08", "title": "Автобус с деца катастрофира край Долно Камарци"}
{"url": "https://www.novinite.bg/articles/168343/Rumaniya-vdiga-minimalnata-zaplata-do-874-leva", "text": "Румънското правителство одобри проекторешение за увеличение на брутната минимална заплата от 1 януари 2019 година с 9,5 на сто до 2080 леи, съобщава Медиафакс. Това е еквивалентът на 874 лева.За висшистите с поне една година стаж по специалността минималното месечно възнаграждение ще стане 2350 леи (987 лева). За тази група хора увеличението е 24 процент", "date": "2018.12.08", "title": "Румъния вдига минималната заплата до 874 лева"}
{"url": "https://www.novinite.bg/articles/168327/Otkriha-ubita-voennoslujeshta-v-Sopot", "text": "Мъртва беше открита 40-годишната Десислава Стоянова, която бе обявена за общодържавно издирване, предаде БГНЕС.По първоначални данни военнослужещата е била убита.Тялото й е намерено снощи в Сопот, в пристройка към дома на рейнджър, с когото е имала връзка.Мъжът направил опит да се укрие, но е бил задържан в Мездра.По-рано през деня разследващи направиха оглед на жилището на Стоянова в Карлово, като до един от автомобилите на паркинга пред блока бяха открити следи от кръв. Личната кола на убитата пък беше намерена в карловска автоморга.Работата по случая продължава.", "date": "2018.12.08", "title": "Откриха убита  военнослужеща в Сопот"}
{"url": "https://www.novinite.bg/articles/168336/Anastas-Gerdjikov-Duhovnostta-ima-znachenie", "text": "Духовността има значение и ние по никакъв начин не трябва да я загърбваме. В библиотеките има деца, в мола също съм виждал деца, които четат от таблета си. Те го имат това привличане към четенето, но за жалост го изгубват с израстването си. Това коментира в ефира на bTV ректорът на Софийският университет проф. Анастас Герджиков във връзка днешния студентски празник.,,Няма по-тежко решение, всички решения са  еднакво тежки. Може би Илчев имаше по-сериозни трудности по отношение на финанасирането, но това вече е приключен въпрос. Правилното разпределение на средствата в момента стимулира да имаме едно по-добро качество на образованието'', посочи Герджиков.,,Сигурен съм , че правителството няма нищо лошо предвид. Не става дума за липса на добронамереност. Но тази неяснота поражда напрежение, защото се касае за нашата учебно-клинична база, нашия факултет. Болница Лозенец е свързана с преподавателски състав, който е на щат в болницата. Това е сложен процес и трябва да се обсъдят детайлите'', коментира ректорът намерението на правителството да превърне болница \"Лозенец\" в педиатрично лечебно заведение и увери, че при всички положения Медицинският университет няма да бъде закрит.По думите му едни от най-желаните специалности във висшето учебно заведение са информатиката и информационните технологии, психологията, математиката и филогиите.,,Учете, защото няма друг начин да си намерите хубава работа'', заключи проф. Герджиков.", "date": "2018.12.08", "title": "Анастас Герджиков: Духовността има значение"}
{"url": "https://www.novinite.bg/articles/168340/Dneven-horoskop-za-sabota", "text": "Днес ще виждате ситуацията по различен начин. Всичко ще ви се струва някак по-балансирано и хармонично. Днес е чудесен ден да започнете да се чувствате нормално отново. Днес ще ви бъдат зададени доста въпроси и ще се наложи да отговорите на всичките. Добрата новина е, че повечето хора, които ще ви задават въпроси просто се нуждаят от съвет, не се изисква никаква лична информация.Изпълнени сте с положителна енергия и намирате вдъхновение навсякъде около вас. Днес вашите приятели ще ви помогнат с нещата, с които сте се захванали и ще ви улеснят много.Представителите на останалите зодии могат да намерят дневния си хороскоп  ", "date": "2018.12.08", "title": "Дневен хороскоп за събота"}
{"url": "https://www.novinite.bg/articles/168337/Blagotvoritelnata-iniciativa-Podari-na-nepoznat-za-treta-godina-v-Troyan", "text": "За трета поредна година община Троян организира благотворителната инициатива „Подари на непознат“.Целта е да се помогне на нуждаещи се хора на територията на общината с предмети и храни.Желаещите могат да оставят опакованите подаръци, както в общинската администрация, така и в сградата на Дирекция \"Социални дейности\".Там са поставени и списъци с информация за хората, които ще получат помощите.Подаръците се събират до 27.12.2018 г.", "date": "2018.12.08", "title": "Благотворителната инициатива „Подари на непознат“ за трета година в Троян"}
{"url": "https://www.novinite.bg/articles/168345/Balgarskata-obshtnost-vav-Florida-s-blagotvoritelen-koleden-koncert", "text": "Благотворителен коледен концерт организира тази вечер българската общност в американския щат Флорида, съобщава Българския учебен център „Родина“ в гр. Сейнт Питърсбърг, Флорида.Спектакълът в Сейнт Питърсбърг ще представи магията на българския фолклор, а събраните средства ще бъдат дарени с благотворителна цел на местна организация, разказа в предаването \"Закуска на тревата\" Велислава Акола. Тя е директор на българското неделно училище \"Родина\", в което е създадена фолклорна танцова група „Шареница“.“Организацията се казва \"Роналд Макдоналд\" и осигурява средства, подслон, храна на родители, чиито деца са в местните болници на операции или на лечение. Идеята се роди от 3 групи. От фолклорна група \"Елит\" от Тампа и от група \"Хоро\", която се намира в Сарасота и от нашата група, която е в Сент Питърсбърг, да направиме нещо за българите в района на Тампа бей, което никога не е правено досега. На сцена ще бъдат представени различни групи: от Флорида, от Атланта и от Торонто Канада\", сподели Велислава Акола, директор на българското неделно училище \"Родина\" в Сейнт Питърсбърг, в което учат 32 деца.", "date": "2018.12.08", "title": "Българската общност във Флорида с благотворителен коледен концерт"}
{"url": "https://www.novinite.bg/articles/168351/Zadarjaniyat-za-ubijstvoto-na-rejndjarkata-napravi-chastichni-samopriznaniya", "text": "Задържаният за убийството на Десислава Стоянова е направил частични самопризнания. Работи се по всички версии и не се изключва неуредени финансови отношения или сексуално посегателство. Мъжът е криминално проявен. Това стана ясно по време на извънреден брифинг на окръжният прокурор на Пловдив Румен Попов и директорът на МВР-Пловдив старши комисар Атанас Илков.Тялото на жената е било открито в дом на Светослав Каменов, като сам е разкрил къде е сложил трупа. При първоначалния оглед са констатирани наличие на множество удари по лицето, счупване на врата, а трупът бил поставен в ракла. Тепърва ще се установява дали тя е бил поставена в шкафа още докато е била жива или след нейната смърт.Той е бил задържан не във връзка с убийството, а защото е бил последният човек, който е бил с нея преди да изчезне. Бившият военен се укривал във врачанско село. Малко преди да бъде задържан, служителите на полицията установяват, че лицето се намира в Северна България и се е свързал с полицай. Той поставя условия на неговия роднина, че трябва да отиде при него в гората, а ако не дойде сам ще „стане страшно“. В крайна сметка лицето е задържано, обясни Румен Попов.Каменов е участвал в три мисии, една от които в Ирак, като той е един от пострадалите от атаката в Кербала. След това става обучител на спецчасти в Афганистан, след като напуска армията през 2009 година. Той е осъждан и криминално проявен. Бившият военен има условна присъда за обаждане за поставена бомба в клон на банка.Ст. комисар Атанас Илков разказа, че служители на полицията отишли на адреса на жената, като установили, че нея я няма, но осветлението и редица ел уреди са включени.От проведените оперативни дейности, полицаите установили, че тя има отношения с Каменов. Като това една от основните причини да се насочат към бившия военен. След няколко дни те успели да открият къде е той. На 3-ти е дошла информация, че тя не се е явила информация, а на 5-ти е обявена за издирване. По-късно и Каменов е пуснат за издирване, като след контакта с полицая, който е негов роднина е бил задържан.", "date": "2018.12.08", "title": "Задържаният за убийството на рейнджърката направи частични самопризнания"}
{"url": "https://www.novinite.bg/articles/168338/36-godishna-jena-zagina-pri-katastrofa", "text": "36-годишна жена е загинала при автомобилна катастрофа на пътя Враца-Криводол. Това съобщиха от пресцентъра на МВР.Сигналът към полицията е подаден в 08.10 часа. На пътя между Враца и Криводол се е преобърнал лек автомобил „Форд Галакси“ и на място е загинала жена на 36 години, която е била пътничка в колата. Шофирал е 40-годишен мъж.Обстоятелствата се изясняват. Предстои оглед на местопроизшествието. Движението се регулира от \"Пътна полиция\".", "date": "2018.12.08", "title": "36-годишна жена загина при катастрофа"}
{"url": "https://www.novinite.bg/articles/168331/Anegret-Kramp-Karenbauer-e-noviyat-lider-na-HDS", "text": "След оспорвано гласуване в петък, Анегрет Крамп-Каренбауер беше избрана за лидер на германския Християндемократически съюз, предаде \"Ройтерс\", цитирана от бТВ. Тя ще наследи канцлера Ангела Меркел, която 18 години беше на поста.Конгресът на ХДС в Хамбург беше белязан от емоционалната последна реч на Желязната лейди на германската политика, която подчерта големите успехи, които е постигнала не сама, а с помощта на своите съпаритйци.Крамп-Каренбауер, бивш премиер на провинция Саарланд, е от близкия кръг на Меркел и се смяташе за фаворит за неин наследник.Това обаче не стана лесно - победителката получи 517 гласа от 999 възможни, докато конкурентът й - политическият ветеран Фридрих Мерц, беше подкрепен от 482-ма делегати.56-годишната Анегрет Крамп-Каренбауер често е посочвана като архитект на успешни коалиции - качество, силно необходимо в днешните реалности на германската политика.", "date": "2018.12.08", "title": "Анегрет Крамп-Каренбауер е новият лидер на ХДС"}
{"url": "https://www.novinite.bg/articles/168357/Kletka-pred-NDK-informira-za-nehumannoto-otnoshenie-kam-selskostopanskite-jivotni", "text": "Активисти от сдружението за защита на животните „КАЖИ\" организираха демонстрация в центъра на София с настояване европейското законодателство да забрани затварянето на селскостопанските животни в клетки. В градинката пред НДК беше монтирана клетка, в която гражданите имаха възможност да влязат и да видят фотографии, пресъздаващи нехуманното отношение към селскостопанските животни. Председателят на неправителствената организация \"Кажи\" Петя Алтимирска обясни: \"Целта всъщност е изцяло да бъде променен техния начин на живот и да се избегне страданието им. Свинете-майки са най-бруталния и драстичен пример. Огромни халета, пълни с прасета, които лежат настрани, които са заклещени от едни метални съоръжения и не могат да мръднат. По този начин те са принудени да кърмят през целия период. Нямат възможност да се движат, нямат възможност да се обръщат\".В подобни условия живеят и зайците, кокошките и пъдпъдъците, които не могат да извършват голяма част от вродените си навици, като бягане, търкаляне и ровене в пръстта за храна. Гражданите, загрижени за хуманното отношение към животните, могат да подпишат онлайн-петиция, която е част от европейската гражданска инициатива за забрана на клетките в животновъдството. ", "date": "2018.12.08", "title": "Клетка пред НДК информира за нехуманното отношение към селскостопанските животни"}
{"url": "https://www.novinite.bg/articles/168352/Klimatologat-prof-Rachev-Ne-e-yasno-imalo-finansova-reviziya-na-NIMH", "text": "Няма никаква информация дали е имало финансова ревизия на НИМХ, докато все още е бил в структурата на БАН, която да покаже недвусмислено, че парите за заплати не достигат, или че парите се изхарчват целесъобразно или нецелесъобразно. Това заяви в ефира на Радио \"Фокус\" климатологът проф. Георги Рачев.„Това се замете под килима. НИМХ отиде към МОН, а на нейно място в БАН се изгради един институт, който ще изследва климата и атмосферата. Дори и непреубеденият читател знае, че климатът не е материален, а неговият носител е атмосферата. Тя се изучава от много сродни науки, а климатът е географска такава. Навсякъде по света климатът спада към географските науки“, обясни той.Проф. Рачев коментира, че не се знае какво ще се случи с вековните архиви, които са национално богатство и не принадлежат нито на БАН, нито на НИМХ към МОН.,,Студентите и университетските преподаватели нямат достъп до т.нар. първичен материал, а това обезмисля и разко ограничава възможностите за развитие на науката'', каза още проф. Рачев", "date": "2018.12.08", "title": "Климатологът проф. Рачев: Не е ясно имало финансова ревизия на НИМХ"}
{"url": "https://www.novinite.bg/articles/168328/Preizbraha-Sergej-Stanishev-za-lider-na-PES", "text": "За трети път преизбраха Сергей Станишев за лидер на ПЕС. Това стана на конгреса на европейските социалисти в Лисабон.В избора са участвали 323 делегати. От тях 270 са подкрепили Сергей Станишев за трети мандат. 23 са били против, а 29 са се въздържали. Един от делегатите на конгреса е подал бяла бюлетина. Резултатът показва, че Сергей Станишев получава 84% подкрепа. В реч преди гласуването лидерът на ПЕС заяви, че неговата визия за Европа - Европа, която е справедлива, свободна и устойчива.\"Тази година ще бъде решаваща година за нашата партия и бих искала да благодаря на семейството на ПЕС за това, че се довериха на мен като на президент - с нетърпение очаквам да водя партията на следващите избори. Но повече от това бих искал да им благодаря и всички наши страни-членки и активисти, за техните ангажименти и усилия. Миналата година заявих, че Европа спешно се нуждае от постепенно подновяване. Този конгрес доказва, че това подновяване е в много голяма степен. Нашата партия е по-обединена и мотивирана от всякога и имаме силна политическа платформа и общ кандидат, докато влизаме в изборите за Европейски парламент.\" Това каза Сергей Станишев.\"На предстоящите избори ще се занимаем с проблемите на милиони европейски граждани. Ще защитим работници, които се страхуват, че работата им ще бъде поета от роботи. Ще разширим защитата на служителите в цифровата икономика. Ще се борим за равни права и равно заплащане за мъжете и жените. Ние ще бъдем твърди за демокрацията и правата на човека. Ще предотвратим изменението на климата и опазването на околната среда. Ще се противопоставяме на националистите и популистите. Ние ще предизвикаме консерваторите. Ще изграждаме нови съюзи в името на гражданите. Ще засилим отслабена Европа. Нашата Европа е една справедлива, свободна и устойчива Европа за всички граждани \". Така завърши преизбраният лидер на ПЕС.", "date": "2018.12.08", "title": "Преизбраха Сергей Станишев за лидер на ПЕС"}
{"url": "https://www.novinite.bg/articles/168344/Preustrojvat-darena-sgrada-v-centar-za-deca", "text": "Нов културен център за работа с деца ще има след половин година в Стара Загора, той ще бъде в подарен преди 2 години на общината имот в центъра на града, чийто данъчна оценка е над 1 млн лв.Нов културен център за работа с деца ще има след половин година в Стара Загора, той ще бъде в подарен преди 2 години на общината имот в центъра на града, чийто данъчна оценка е над 1 млн лв. Дарението направи пенсионираната фармацевтка Мария Жекова, сестра на почетния старозагорски гражданин проф. Петър Жеков, който е автор на  музиката и текста за химна на града.За изпълнител на проекта на стойност близо 905 хил лв с ДДС от собствените приходи на общината  е избрана старозагорската фирма „Зарастрой“ ООД.Предвижда се съществуващата на първия етаж към момента игрална зала да се превърне в камерна с 48 места, оформянето на гримьорни, магазин за музикални инструменти и  кабинети по музика, актьорско майсторство и рисуване. Сградата ще бъде противопожарно обезопасена и топлоизолирана.Новият културен институт ще носи името на учения-генетик проф. Петър Жеков, пише \"Монитор\".", "date": "2018.12.08", "title": "Преустройват дарена сграда в център за деца"}
{"url": "https://www.novinite.bg/articles/168347/BDJ-s-novo-razpisanie-na-vlakovete-ot-utre", "text": "От утре (9 декември) влиза в сила новият график за движение на влаковете на \"БДЖ-Пътнически превози\" ЕООД. В повечето региони на страната се запазва досега действащият, съобщиха от железницата.\r\nПри изготвянето на новата транспортна схема, националният железопътен превозвач всяка година съгласува движението на бързите и пътническите влакове с областните и общинските администрации по места. Това се прави с цел подобряване на транспортното обслужване на населението, затова и голяма част от направените промени в новия график за движение на влаковете са съобразени с постъпили предложения от тяхна страна. Друга част от промените са свързани с обосновани искания на редовни клиенти, а трети - с повишаване рентабилността на превозите и ефективното използване на наличния подвижен състав.\r\nПрез следващата година ще се запази обемът на превозите, заложен в сключения договор с държавата за извършване на обществени превозни услуги. Превозът на пътници ще се извършва с общо 572 влака, от които: 16 международни бързи влака (като 4 от тях ще се движат само през летния сезон), 78 бързи влака (5, от които ще се движат само в определени дни от седмицата), 136 пътнически влака и 342 крайградски пътнически влака.\r\nДвижението на влаковете в участъците с най-голям брой пътници в работните дни ще се осъществява на по-чести интервали и през 2019 г. В сутрешните часове влаковете по направлението Перник-София отново ще се движат на интервал от 20 минути, а в следобедните часове и вечер ще пътуват в посока София-Перник на интервал от 40 минути.\r\nПо маршрута Лакатник-Своге-София влаковете ще се движат в сутрешните часове отново на интервал от 30 минути, а в следобедните часове и вечер ще пътуват в обратното направление (София-Своге-Лакатник) на всеки 60 минути.\r\nВ участъка Пловдив-Асеновград ще бъде запазено досега действащото разписание и движение на влаковете на интервал от 60 минути.\r\nС влизането в сила на новото разписание се запазва ежедневното движение на директния международен влак от Истанбул за София, както и международната връзка София- Крайова, която се осъществява със сутрешния влак София-Видин и обедния Видин-София.\r\nПрез летния сезон (от м. юни до м. октомври), се планира да се запази движението на сезонния влак Солун-София-Солун. Влакът заминава от София в петък и пристига в Солун в събота сутрин, а в обратната посока тръгва от Солун в неделя вечер и пристига в София в понеделник сутрин.\r\nЗа пътуващите по направлението София-Букурещ директните вагони отново ще се движат само през лятото, а през останалото време ще се налага пътниците да се прекачват на гара Русе на и от мотриса, която ще се движи по маршрута Букурещ-Русе-Букурещ.\r\nПо направлението София-Белград придвижването с директния влак от София ще се осъществява само в периода от 14.06.2019 г. до 16.09.2019 г.\r\nПри разработването на новото разписание, транспортната схема и периодите на движение на влаковете са съобразени в максимална степен с обемите и структурата на превозите, както и с техническите възможности и капацитета на подвижния състав.\r\nВ новото разписание са взети предвид и планираните по-мащабни ремонти по железопътната инфраструктура, с оглед при тяхното стартиране, корекциите в маршрутите и разписанията на влаковете да са минимални. Например за участъка София-гара Искър- Казичене-Елин Пелин, предвид очакваните ремонти са разработени разписания на влаковете по алтернативен маршрут през гара Подуяне. Това е направено, за да бъдат избегнати бъдещи изменения в разписанието на влаковете, движещи се по цялата южна жп мрежа.\r\nЗа подобряване транспортното обслужване на столицата и намаляване времето за престой на Централна гара София за периода на новия график за движение на влаковете е предвиденото някои влакове за гара Банкя да не започват или приключват движението си на/в гара София, като промяната на маршрутите е отразена в електронния пътеводител на официалната интернет страница на БДЖ.\r\nПри така разработената схема се създава директна връзка от гарите и спирките от северозападната част на столицата - Банкя, Божурище, Волуяк, Обеля, Връбница и Надежда с гарите и спирките в източната част на града - Подуяне пътническа, Подуяне среден район, сп. Смирненски, сп. Искърско шосе, гара Искър и гара Казичене.\r\nПодробна информация за новия график за движение на влаковете клиентите на \"БДЖ-Пътнически превози\" ЕООД могат да получат от служителите на гишета \"Информация” и билетните каси във всички железопътни бюра и гари в страната, на националния информационен телефон 0700 10 200 или от електронния пътеводител на официалната интернет страница на дружеството: www.bdz.bg.\r\n", "date": "2018.12.08", "title": "БДЖ с ново разписание на влаковете от утре"}
{"url": "https://www.novinite.bg/articles/168355/Rumen-Hristov-SDS-Ochakvam-predsrochni-izbori", "text": "Ние сме една системна партия, доказали сме че можем да бъдем полезни на гражданите. Ние не сме проект, все пак догодина отбелязваме 30 години от основаването на СДС. В момента  не се правят истински реформи у нас, защото няма автентична десница. Това заяви в студиото на БНТ лидерът на СДС Румен Христов,,Неразбирателството, което се получи между нас, бе наказано от нашите избиратели. В момента в старата десница останаха идеалистите'', отговори Христов на въпрос защо СДС не е част от управлението.,,Нещата, свършени от СДС през годините, са много повече, отколкото едната приватизация. Да, може би допуснахме грешки в този аспект, но нима след 2001 година нямаше крупни приватизационни сделки? Имаше, но също така имаше и силна пропаганда срещу нас, бяха очернени много лица от СДС'', посочи още той и допълни, че всяка партия може да работи с бизнеса, стига да има ясни правила.По думите му не е изключен вариант за коалиция с ДСБ на Радан Кънев за предстоящите евроизбори.,,Да, такава коалиция е възможна. На евровота трябва да търсим идейна коалиция, която би могла да бъде осъществена с ДСБ, тъй като нямаме идеологически различия. Трябва да постигнем едно общо съгласие, защото амбицията ни е да имаме поне двама евродепутати. Такива са очакванията на нашите избиратели и на нашите партньори от ЕНП'', подчерта Христов.,,Скандалите в малката коалиция се отразяват и на голямата коалиция. Ние сме в опозиция на управлението, защото не се случват реформите, които трябва да се случат. Тези 490 милиона за здравеопазването не са достатъчни. Подкрепяме протестите, но не участваме в тях. Смятам, че гражданите имат право да протестират и в тази връзка смятам, че ще има предсрочни избори. Трябва да се смени управленският модел от 2001 година, просто има нужда от промяна. Трябва да се работи за стандарта на българските граждани'', завърши лидерът на СДС.", "date": "2018.12.08", "title": "Румен Христов, СДС: Очаквам предсрочни избори"}
{"url": "https://www.novinite.bg/articles/168358/Prof-Gerdjikov-Pravitelstvoto-ne-ni-uvedomi-che-bolnica-Lozenec-shte-bade-prestrukturirana", "text": "Не се консултираха с нас и не бяхме уведомени. Това е и причината за подобно недоразумение. Надявам се, че до понеделник ще изясним напълно нещата. Така ректорът на СУ „Св. Климент Охридски“ проф. Анастас Герджиков коментира пред БГНЕС намерението на правителството да преструктурира Университетска болница „Лозенец“ и да я превърне в национално педиатрично лечебно заведение.Въпросът е от изключителна важност за Алма матер, защото болница „Лозенец“ е неговата учебно-клинична база, Факултетът по медицина и неговата акредитация са пряко свързани с нея. В развитието на своята учебна база от университета са инвестирали много средства, а преподавателският състав е изцяло на щат в болницата. Как ще се отрази тази промяна на болницата и Медицинския факултет обаче все още остава неясно.„Още не знаем, защото не знаем за какво преструктуриране става дума. Единственото, което досега е юридически факт е, че Министерски съвет е внесъл предложение в Народното събрание болницата да не бъде към Министерски съвет. Тя не е правителствена болница, 80% от лекуващите се там пациенти са всъщност просто граждани. Ако Министерски съвет е решил вече да няма такъв контингент, това е един от начините. Има и други начини да се преустанови това“, смята проф. Герджиков.От преструктурирането са притеснени всички, а студенти и специализанти дори готвят протести. Те се координират в социалните мрежи и призовават гражданското общество за подкрепа.", "date": "2018.12.08", "title": "Проф. Герджиков: Правителството не ни уведоми, че болница „Лозенец“ ще бъде преструктурирана"}
{"url": "https://www.novinite.bg/articles/168330/Ilian-Todorov-Kitajski-kompanii-idvat-da-investirat-v-zemedelie", "text": "Областният управител на Софийска област Илиан Тодоров се срещна с представителите на държавния департамент по земеделие на провинция Дзянси и на най-големите компании в бранша. На срещата компаниите заявиха намерения да инвестират в Софийска област в производството на биочай, картофи и ориз. Обсъдени бяха и инвестиции както в отглеждането на животни за месо, така и в отглеждането на риба.Една от най- големите китайски компании заяви интерес да инвестира в развитието на минералните извори, в сферата на недвижимите имоти и медодобива.Обсъдени бяха и възможностите за реализация на проекти в Софийска област по инициатива “Един пояс, един път”. На срещата присъстваха Ли Юянг - заместник-директор на департамента по земеделие, Ту Анбо- директор на департамента на международните връзки на провинция Дзянси, Уи Ксионг- член на международния обмен в провинция Дзянси, както и директорите на най-големите компании в провинцията, информираха от пресцентъра на Софийска област.", "date": "2018.12.08", "title": "Илиан Тодоров: Китайски компании идват да инвестират в земеделие"}
{"url": "https://www.novinite.bg/articles/168354/Pamporovo-otkri-ski-sezona-s-chetiri-zasnejeni-pisti", "text": "Скиори, туристи и студенти оживиха Пампорово в деня на откриването на ски сезона. Четири отворени писти вече предлагат условия за любителите на зимните спортове. Ски зоната се заснежава от система от близо 300 оръдия за изкуствен сняг.Лифтовете в Пампорово возят безплатно всички посетители на 8 декември, а от 9 до 21 декември лифт картата ще е на цена от 37 лв.В района на ски център \"Малина\" е издигната парти шатра, в която се провежда второто издание на \"8 декември - Фестивалът\".Покриването на пистите в курорта с изкуствен сняг продължава и в следващите дни. Очаква се до 22 декември да бъдат заснежени и обработени близо 80% от пистите в ски зоната.", "date": "2018.12.08", "title": "Пампорово откри ски сезона с четири заснежени писти"}
{"url": "https://www.novinite.bg/articles/168341/KZP-s-dejurni-ekipi-za-studentskiya-praznik", "text": "В деня на студентския празник, 8 декември, Комисията за защита на потребителите (КЗП) ще има дежурни екипи, които да отговарят на евентуални сигнали от студенти, съобщи по Дарик радио председателят Димитър Маргаритов. „Разчитайки вероятно на празничната еуфория и на това, че студентите може би няма да имат много съществени претенции, в предишни години търговци не са предоставяли в пълен обем обещаното. Например, настаняват ги в стаи с повече легла. Миналата година имахме случаи, в които не беше отоплен достатъчно добре съответният хотел и се наложи след нашата намеса да се предприемат допълнителни действия от страна на персонала“, припомни Маргаритов. „Ние ще сме на разположение и там, където хората почувстват дискомфорт или усетят, че се прави опит да бъдат измамени и да не получат това, което им е обещано, за парите, които са платили, се надявам да успеем да откликнем своевременно. И по пътя на компенсацията, която хотелиерите могат да предложат, да направим така, че почти никак да не се среща огорчение в хода на провеждането на този празник“, каза още председателят на КЗП. Маргаритов посъветва студентите да не подминават с безразличие какъвто и да е възникнал проблем, защото по думите му недобросъвестните търговци вероятно разчитат именно на това. „Да реагират. Да опитат да се разберат с този, който им предоставя съответната туристическа услуга каква компенсация биха получили. И, като активна потребителска позиция, да сигнализират при нас, ако търговецът не откликва на основателните им претенции, за да можем да се намесим и да наложим санкции при установяване на нарушения“, препоръча още той.", "date": "2018.12.08", "title": "КЗП с дежурни екипи за студентския празник"}
{"url": "https://www.novinite.bg/articles/168346/Revnost-pogubila-rejndjarkata-Desislava-Stoyanova", "text": "Ревност е една от версиите за убийството на 40-годишната рейнджърка от поделението в Карлово. Жената изчезна преди около 2 седмици.В петък вечерта тялото й беше открито в къщата на приятеля й в Сопот. Мъжът, бивш военен от същото поделение, беше задържан, но в Северна България.Трупът на 40-годишната рейнджърка е открит от полицията в една от пристройките в двора на имота. 42-годишният Светослав Каменов живеел сам. Съседите му разказват, че е разведен, има две деца. За тях се грижи бившата му съпруга. За последно видели Светослав преди седмица. Оттогава бил в неизвестност.„Тук идваха да го търсят вуйчо му и леля му, тъй като от една седмица не се беше обаждал на майка си, а на мен ми каза, че заминавал за София”, разказа съседът Атанас Николов.„Миналия четвъртък си говорихме и каза, че отива при майка си в Северна България”, разказва друг съсед Ганчо Дурев.Светослав и Десислава били колеги в 61-ва Стрямска бригада в Карлово. Двамата имали връзка, твърдят техни приятели. В края на миналата година  Светослав бил уволнен.Съседите на бившия рейнджър твърдят, че не са виждали Десислава да посещава дома му. Преди година имал друга приятелка от София.„Беше я пребил. Жената цялата в кръв стоеше на пейката и молеше за помощ. Даже беше с багажа. Алкохолът, алкохолът го съсипа”, разказват съседи.Десислава е живеела сама в Карлово и рядко общувала със съседите си. Хората в блока са шокирани от новината за смъртта й.Вчера полицията откри автомобила на рейнджърката, в автоморга в Карлово. Случаят с изчезването на Десислава предизвика много въпроси заради това, че жилището на жената беше отключено, а мобилният й телефон - оставен да се зарежда.", "date": "2018.12.08", "title": "Ревност погубила рейнджърката Десислава Стоянова?"}
{"url": "https://www.novinite.bg/articles/168349/Karakachanov-Nyama-da-podkrepim-Makedoniya-za-NATO-i-ES-ako-prodaljava-da-izopachava-istoriyata", "text": "България няма да подкрепи кандидатурата на Македония за членството ѝ в НАТО и ЕС, ако страната продължава да изопачава историческите факти. Това заяви председателят на ВМРО и вицепремиер Красимир Каракачанов. Повод за неговите думи стана изказване на македонския премиер Зоран Заев, че македонският език трябва да бъде считан за законен на територията на цялата Северна Македония по силата на Преспанския договор.В позицията на историк лидерът на ВМРО Красимир Каракачанов се противопостави на твърдението, което определя като провокация и подчертава, че няма да допусне компромиси с българската история. В своето официално становище той припомня, че Северна Македония е географско наименование, което включва и настоящи земи от Република България. Каракачанов изразява съмнение относно дейността на Българо-македонската комисия по исторически въпроси и не счита, че тя е способна да защитава българските интереси. Споменава агресивното и нагло поведение от страна на македонските членове на комисията, които, по думите му, си позволяват груби манипулации и поддържат фалшива историческа версия. Председателят на ВМРО подчертава, че македонските земи са български. Затова няма да приеме:\"Хора с неясни възгледи и с обърнат прочит на историята да се промъкнат в НАТО и Европейския съюз на гърба и за сметка на България и историческата справедливост, още по-малко, внедрявайки задкулисно македонския език\".", "date": "2018.12.08", "title": "Каракачанов: Няма да подкрепим Македония за НАТО и ЕС, ако продължава да изопачава историята"}
{"url": "https://www.novinite.bg/articles/168334/Shestima-zaginaha-pri-blaskane-v-noshten-klub", "text": "Най-малко шестима души загинаха, а други 120 бяха приети след възникнало меле в италиански нощен клуб в Анкона, съобщава в. \"Република\".Очевидци съобщават, че в разгара на купона някой е започнал да пръска с лютив спрей. Това е предизвикало паника и масово блъскане в опит да се излезе на въздух.Възникналото меле е довело до стъпкването на шестима посетители на клуба. Властите издирват злосторника.", "date": "2018.12.08", "title": "Шестима загинаха при блъскане в нощен клуб"}
