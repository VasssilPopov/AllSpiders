{"url": "http://www.novinite.bg/articles/143628/WannaCry-zasegna-i-balgarska-instituciya", "text": "Вирусът WannaCry, който хакери разпространиха в мрежата през последните дни и негова жертва станаха компютри в над 150 държави, е ударил и българска институции. Засега обаче не се съобщава за коя точно става въпрос. Източници на БНР във вътрешното министерство, цитирани от  потвърждават информацията, макар официално все още за нея да не е обявено. За случая са уведомени компетентните служби. Отделите на ГДБОП и ДАНС, които се занимават с компютърни престъпления, вече работят по него.Междувременно звеното за киберпрестъпления на антимафиотите към МВР съобщи, че новият вид криптовирус с името ИскаПлаче/WannaCry вече е заразил няколкостотин хиляди компютъра по цял свят и продължава да нанася щети. Първите данни за вируса се появиха в петък. Потенциални жертви на хакерската атака са още милиони компютри по света.Какви мерки за защита препоръчват експерсти по киберсигурност от ГДБОП, прочетете .", "date": "2017.05.15", "title": "WannaCry засегна и българска институция"}
{"url": "http://www.novinite.bg/articles/143652/GDBOP-i-DANS-Ne-sme-jertvi-na-WannaCry", "text": "\r\n\"Няма хакерска атака към България. В  няма данни и за пострадали частни фирми. Това съобщи за „Труд“ шефът на сектор „Трансгранична организирана престъпност“ Явор Колев. По-рано днес БНР съобщи, че жертва на хакерите е станала българска институция.\r\nОт  също отрекоха да са ставали жертва на киберпрестъплението. По данни на \"24 часа\" няма българска институция засегната от атаката. Оттам обясниха, че по-рано сутринта са имали 30-минутна профилактика и затова сайтът им не е работил.\r\n\r\n", "date": "2017.05.15", "title": "ГДБОП и ДАНС: Не сме жертви на WannaCry"}
{"url": "http://www.novinite.bg/articles/143662/Primitivna-atmosfera-obgrashta-ekzoplaneta-podobna-na-Neptun", "text": "Астрономи откриха примитивна атмосфера, обгръщаща екзопланетата \"горещ Нептун\" - подобна на планетата Нептун, орбитираща по-близо до своята звезда, съобщават от ЮПИ. Откритието може да помогне на учените да разберат по-добре как планети се формират и еволюират в далечни звездни системи, предаде Дарик.\"Горещият Нептун\" е по-малка планета в сравнение с онези, които изследвахме подробно, така че откриването на атмосферата й е значим пробив, който ще ни позволи не само да научим повече за формирането на звездни системи, но и да ги сравним със Слънчевата система\", заяви астрономът Дейвид Синг от университета на Ексетър.Учените наблюдавали атмосферата на \"горещия Нептун\", докато планетата минавала пред своята звезда, която се намира на разстояние около 430 светлинни години от Земята. Въз основа на дължините на вълната, поглъщана от атмосферите на екзопланети, учените заключили, че въпросната планета, кръстена HAT-P-26b, е обградена от смес от водород и хелий.Данните, събрани от космическите телескопи \"Хъбъл\" и \"Спицър\", навеждат на мисълта, че атмосферата й е без облаци и че в нея има ясни следи от водни пари. Атмосферата на \"горещия Нептун\" е била формирана близо до неговата звезда или късно в еволюцията на протопланетарния й диск или и едното, и другото е вярно.Ледените гиганти като Уран и Нептун в Слънчевата система са с по-високи концентрации на метали, защото са се формирали в покрайнините на протопланетарния диск на Слънцето. По-рано са били бомбардирани от ледени отломки с голямо съдържание на тежки елементи.Макар да е с приблизително същите размери като тези на Нептун, HAT-P-26b напомня повече Юпитер, що се отнася до съдържанието на метали, и е формирана по-близо до звездата си, а това е аномалия.", "date": "2017.05.15", "title": "Примитивна атмосфера обгръща екзопланета, подобна на Нептун"}
{"url": "http://www.novinite.bg/articles/143694/GDBOP-prizna-za-atakuvana-oblastna-administraciya-ot-WannaCry", "text": "ГДБОП съобщи, че само една областна администрация е била атакувана от новия вирус, пише  \"24 часа\". Към 15 часа днес в сектор \"Киберпрестъпност\" към Антимафиотите е регистриран само един сигнал за атака с новия криптовирус WannaCry насочен срещу областната административна структура. В резултат на навременни действия вирусът е неутрализиран и не е нанесъл вреди. Не са регистрирани други сигнали за засегнати компютърни конфигурации на български правителствени организации, частни фирми или отделни граждани.В следващите дни е възможна поява на нов модифициран вид на същия компютърен вирус. Съветът към потребителите е да предприемат незабавни действия по инсталиране на публикуваните от производителя обновявания за операционната система Windows.", "date": "2017.05.15", "title": "ГДБОП призна за атакувана областна администрация от WannaCry"}
{"url": "http://www.novinite.bg/articles/143599/Prof-Kostov-Belodrobnite-zabolyavaniya-u-nas-stavat-vse-po-znachim-problem", "text": "Белодробните заболявания у нас стават все по-социално значим проблем. Болните от хронични белодробни увреждания са повече в големите населени места, а силното замърсяване на въздуха е основна причина за това. Министерството на здравеопазването трябва да инициира цялостна програма за решаване на проблема. Това заяви по БНТ професор Коста Костов, началник на клиниката по белодробни болести във ВМА, пише Труд.Според Костов, проблемът с мръсния въздух е много сериозен. „Хроничните белодробни болести, които ние наричаме социално значими, техния „мръсен“ сезон е есенно-зимния сезон. Не искам да споменавам баналните данни, че 5 града в България се бяха класирали в челните места на най-замърсените градове в Европа. В София е най-сериозна ситуацията. Проблемът е в това, че нищо особено не се прави този проблем да бъде преодолян“, каза Коста Костов.По думите му, България има близо милион души, които страдат директно от мръсния въздух. 150 хиляди са деца, като малко под 100 000 не се лекуват. Преценете колко огромен е проблемът. Мръсният въздух причинява на един здрав човек едно подмолно увреждане, предимно на тези, които са генетично предразположени за това. Мръсният въздух влияе най-много на хронично болните, най-много на тези, които имат генетично предразположение за развитие на хронична болест и най-много пушачите, защото при тях е двойна вреда. Влагата в комплект с мръсния въздух е двоен увреждащ фактор, обясни проф. Костов.Той смята, че е нужно Министерството на здравеопазването и това на околната среда да вземат мерки, и да осигурят по чист живот на хората. „Всички сме виждали, че улиците се почистват, но дали е достатъчно, дали правим това, което трябва да правим. Трябва да се чисти много по-често и солидно. Вижте градските коли. Извън България те изглеждат по-чисти, не само от измиването им, но и благодарение на чистите улуци“, посочи медикът.По думите му, здравеопазването в България е на много лошо ниво. „Здравеопазването ни е много по-зле от всякога. Дупките в него, необгрижването на пациентите, тази липса на съпричастност, на милосърдие към тях става все по-голяма\", коментира още проф. Костов, пише 24 часа. По негови думи българите са забравили да бъдат милосърдни. \"Забравихме, че добротата трябва да ни води. Добротата на институциите, на държавата. От години виждам какво се случва“, допълни още той.", "date": "2017.05.15", "title": "Проф. Костов: Белодробните заболявания у нас стават все по-значим проблем"}
{"url": "http://www.novinite.bg/articles/143617/Tejkata-sadba-na-pobeditelya-v-Evroviziya-2017", "text": "Португалия спечели „Евровизия” 2017. Меланхоличната песен с фадо елементи „Любов за двама\", изпълнена от Салвадор Собрал, получи най-много точки в крайното класиране, предава dariknews.bg, разказва NOVA.„Това може би е победа на самата музика. На хората, правещи музика, която значи нещо. Защото музиката не е само фойерверки\", каза победителят на пресконференция след финала.Журналисти попитаха Салвадор дали се чувства национален герой. „Може в началото да се вдигне голям шум, но не мисля, че съм национален герой. Дори идеята сам да се смятам за герой е малко откачена”, категоричен бе Собрал.Но в Португалия не смятат така. И по улиците на Лисабон празнуваха, когато той беше обявен за победител. А неделима част от историята на младия португалец и неговата победа е тежкото му здравословно състояние. Салвадор се нуждае от трансплантация на сърце. И е в списъка с чакащи. Заради заболяването си той пропусна и някои от репетициите за конкурса в Украйна. Не може да пътува по-дълго от две седмици без лекарския си екип.Иронично, тези здравословни проблеми по-скоро му помагат, пишат анализатори на конкурса. Защото хората виждат младеж, който освен с останалите над 40 професионални певци и изпълнители, се бори и с болестта. И му вярват, че пише музика за сърцето, защото той би трябвало да знае най-добре.", "date": "2017.05.15", "title": "Тежката съдба на победителя в „Евровизия” 2017"}
{"url": "http://www.novinite.bg/articles/143639/Dve-pokoleniya-Spasiteli-na-plaja", "text": "Къде другаде можете да видите старите и новите лица от култовия „Спасители на плажа“ на едно място, ако не на световната премиера на новата лента в Маями, Флорида, пише dariknews.bg.По червения килим преминаха както Дуейн Джонсън, Зак Ефрон, Приянка Чопра, Александра Дадарио, Кели Рорбак, така и звездите от сериала Дейвид Хаселхоф, Памела Андерсън и Дона Дерико. „Спасители на плажа“ е едно от най-чаканите заглавия това лято. Дуейн „Скалата“ Джонсън този път се превъплъщава в ролята на култовия образ от 90-те години – Мич Бюканън, като го подсилва със солидно количество мускули. Скалата има нелеката задача да върне старата слава на безстрашните Спасители, а за тази цел на помощ се явява вярващият в себе си, но несериозен Зак Ефрон.", "date": "2017.05.15", "title": "Две поколения \"Спасители на плажа\""}
{"url": "http://www.novinite.bg/articles/143611/Koya-e-novata-Mis-SASht-VIDEO", "text": "25-годишната Кара Маккълоу спечели титлата „Мис САЩ” за 2017 г., предаде NOVA. Представителката на Федералния окръг Колумбия е химик и работи за Американската комисия за ядрено регулиране.В зрелищното шоу, което се проведе в Лас Вегас, участваха 51 жени, спечелили конкурси във всеки един американски щат.", "date": "2017.05.15", "title": "Коя е новата „Мис САЩ”? (ВИДЕО)"}
{"url": "http://www.novinite.bg/articles/143669/Gola-izcepka-na-Evroviziya-VIDEO", "text": "Мъжът, който изскочи на сцената на \"Евровизия\" в Киев и свали панталоните си пред миналогодишната победителка Джамала, е известен украински \"шегаджия\" и журналист, предаде  пише NOVA. Името му е Виталий Седюк и е известен с подобни свои изяви, от които са си патили Брад Пит, Ким Кардашиян, Уил Смит и Леонардо ди Каприо.През май 2013 г. той се появява на премиерата на \"Мъже в черно 3\" и се опита да целуне Уил Смит. Тогава този прилив на нежност бе последван от шамар.Същата година Виталий получава билет и акредитация за наградите \"Грами\", където гордо застава на първия ред, редом до Бионсе и Стинг. Тогава Седюк успя да излезе на сцената и да приеме една от статуетките на Адел, вместо нея. Този инцидент го прати дори зад решетките за кратко.", "date": "2017.05.15", "title": "Гола изцепка на „Евровизия” (ВИДЕО)"}
{"url": "http://www.novinite.bg/articles/143674/Legendarnite-Smokie-idvat-u-nas", "text": "Рок легендите Smokie ще изнесат концерти във Варна и Бургас, предаде Нова телевизия. Определени като феномен в музикалната история, Smokie държат първите места в топ чарт класациите цели четири десетилетия.С хитове като \"Living Next Door to Alice\", \"Lay Back in the Arms of Someone\", \"If You Think You Know How To Love Me\", \"Don't Play Your Rock'n'Roll to Me\", \"Oh Carol\" и още много други, Smokie завладяха цяла Европа, Америка, Китай и дори Южна Африка. Те продължават да издават нови албуми и да пътуват в различни краища на света за турнета. Само до 1997 г. имат 30 милиона продадени албума.През 2003 г. издават компилацията \"The Ultimate Greatest Hits Collection\" и взимат златна и платинена награда за албум в Европа.През 2017-а Smokie включват за първи път Варна и Бургас в световното си турне. Българската публика ще има възможността да чуе на живо хитовете от последните десетилетия до днес.Концертите на Smokie ще бъдат на 7 декември в ДКС Варна и на 9 декември в Държавна опера - Бургас.От днес стартира продажбата на билети. От 15 до 22 май могат да бъдат купени промо билети на цени от 30 лв. Редовните цени след това ще са от 40 до 80 лв. ", "date": "2017.05.15", "title": "Легендарните Smokie идват у нас"}
{"url": "http://www.novinite.bg/articles/143625/Neizvesten-strelya-po-dva-avtobusa-v-Plovdiv", "text": "Неизвестен е открил стрелба по два автобуса от градския транспорт в Пловдив. По чудо няма пострадали, тъй като в момента в тях е имало пътници. Инцидентите са станали рано тази сутрин в кв. \"Тракия\". Някои от стъклата на автобусите, движещи се по линия №66, са счупени.Стреляно е с въздушна пушка. Огънят е бил открит от близък блок, съобщава \"24 часа\", предаде БНТ.Автобусите, които се движат по тази линия, са на \"Автобусни превози\". Според собственика на фирмата Петко Ангелов става въпрос за провокация. Новите автобуси, които идват направо от завода, са били пуснати в движение в събота. Щетите са за хиляди левове. За инцидента е уведомена полицията, която издирва стрелеца.\"Не става въпрос за случайност. По първия автобус е стреляно в 7:30 ч. Петнадесет минути по-късно същото се случи и с втория\", коментира диспечерът в \"Автобусни превози\" Недялко Славов, който веднага е отишъл на място. По думите му шофьорите са били много притеснени. В единия рейс разследващите са намерили гилза.Източник: ", "date": "2017.05.15", "title": "Неизвестен стреля по два автобуса в Пловдив"}
{"url": "http://www.novinite.bg/articles/143632/Pochina-19-godishen-postradal-pri-katastrofa-v-Elena", "text": "19-годишно момче, пострадало при пътен инцидент в Елена, е починало, съобщават от пресцентъра на Областната дирекция на МВР в Старата столица. Произшествието е станало на 4 май тази година. По първоначална информация лек автомобил „Рено Лагуна“, управляван от 18-годишния Л. З. от Елена, движейки се с несъобразена скорост, излязъл от пътното платно и се блъснал в крайпътна ограда, пише Труд.В резултат на удара пострадали две момчета на 18 и 19 години от същия град. 19-годишният К. Д. е бил настанен за лечение във великотърновската болница „Д-р Стефан Черкезов“ с тежка черепно мозъчна травма и с опасност за живота. Въпреки грижите на лекарите, вчера той е починал.", "date": "2017.05.15", "title": "Почина 19-годишен, пострадал при катастрофа в Елена"}
{"url": "http://www.novinite.bg/articles/143634/Kriminalnoproyaven-napadna-speshen-medik-v-Svishtov", "text": "35-годишен мъж от Свищов е нападнал медицински екип. Сигнал за случая е получен в събота в 17,15 ч. в полицията в Свищов, пише Труд.Минути по-рано екип на Центъра за спешна помощ се отзовал на сигнал за мъж в безпомощно състояние в района на противопожарната служба в крайдунавския град. При опит да извършат преглед на нуждаещия се, същият ударил два пъти с юмрук фелдшера.От проведените действия по разследването е изяснено, че извършител на деянието е В. Г., известен на полицията и осъждан. След намесата на униформените той е задържан за срок до 24 часа по Закона за МВР. По случая е образувано бързо производство за престъпление по чл.131, ал.2 от Наказателния кодекс за нанасяне на телесна повреда.", "date": "2017.05.15", "title": "Криминалнопроявен нападна спешен медик в Свищов"}
{"url": "http://www.novinite.bg/articles/143597/Shofor-otnese-peshehodec-kraj-Djulyunica", "text": "Затворен за движение е пътят Велико Търново – Варна, в района на разклона за с. Джулюница. Около 05,00 ч. тази сутрин е получен сигнал за пътен инцидент, пише Труд.По първоначална информация лек автомобил, движещ се в посока Варна, е блъснал възрастен мъж, който вървял по пътното платно. Пешеходецът е починал на място. На местопроизшествието в момента се извършва оглед. Леките автомобили се пренасочват през с. Джулюница, а товарните изчакват.", "date": "2017.05.15", "title": "Шофьор отнесе пешеходец край Джулюница"}
{"url": "http://www.novinite.bg/articles/143660/Kafe-mashina-opojari-apartament-v-Shumen", "text": "Късо съединение от включена кафе машина предизвика пожар в апартамент в Шумен. Инцидентът станал в жилище на петия етаж на ул.“Самара“ в града, докато там била собственичката, пише Труд.Господинка Г./58г./ потърсила помощ от пожарната и на мястото веднага бил пратен екип. Огънят вече бил овладян от домакинята, огнеборците потушили и разчистили тлеещи огнища в жилището. Унищожена били кафе машината, климатик и микровълнова фурна, както и част от кухненските шкафове. Опушени са 200 кв.м стени.Още един пожар бил гасен около 5:00 часа призори в понеделник в гараж на ул. “Алеко Константинов“ в град Нови пазар. Пламъците тръгнали от късо съединение в ел. мрежата, засегнати са мебели и техника. Пристигналите пожарникари предотвратили разпростирането на пожара върху три къщи в съседство, съобщават от полицията.", "date": "2017.05.15", "title": "Кафе машина опожари апартамент в Шумен"}
{"url": "http://www.novinite.bg/articles/143693/Vandali-naryazaha-topolite-na-bivsh-policaj-v-Koprivlen", "text": "Неизвестни лица отрязаха 600 млади тополи, собственост на бившия полицай Костадин Лазаров от хаджидимовското село Копривлен, пише Труд.Вандалският акт е извършен за времето от 20:30 часа на 12 май до 15:30 часа на следващия ден в местността „Малката мера“ в землището на Копривлен. Нанесената щета е за около 6000 лева, съобщават от полицията. Преди три години Лазаров засадил тополите в частен имот с цел след години да добива дървен материал от тях.Полицията в Гоце Делчев разследва престъплението. Най-вероятно деянието е дело на някой, който има неуредени отношения със собственика.", "date": "2017.05.15", "title": "Вандали нарязаха тополите на бивш полицай в Копривлен"}
{"url": "http://www.novinite.bg/articles/143685/Djim-Parsans-sklyuchi-brak-s-partnora-si-v-Nyu-Jork-SNIMKA", "text": "Звездата от сериала \"Теория за Големия взрив\" Джим Парсънс сключи брак с дългогодишния си партньор Тод Спиуак в ресторант \"Рейнбоу руум\" в Ню Йорк, предава ДПА, цитирана от Дарик. Според сп. \"Пийпъл\" половинката на актьора работи като графичен дизайнер.\r\n\"Срещнах този човек преди 14 години на този ден и това без съмнение е най-хубавото нещо, което ми се е случвало някога\", написа  в Instagram през ноември. Актьорът спечели Златен глобус и няколко награди Еми за праймтайм предавания с ролята си на Шелдън Купър. Той участва и във филма \"Скрити числа\" миналата година.\r\n", "date": "2017.05.15", "title": "Джим Парсънс сключи брак с партньора си в Ню Йорк (СНИМКА)"}
{"url": "http://www.novinite.bg/articles/143635/Srednoshten-ekshan-s-verigi-i-nojove-kraj-Montana-ima-raneni", "text": "Среднощна битка с вериги и ножове се е разразила в монтанското село Стубел. Безработен мъж, бит с железа от свои съселяни, се е защитил с нож и е ранил двама от нападателите. При схватката няма тежко пострадали, съобщиха от Областната дирекция на МВР, пише Труд.Екшънът пламнал в неделя към един часа след полунощ в Стубел на 13 километра от Монтана. Четирима мъже нахлули  в дома на 52-годишния Симеон Р., който живеел с болната си майка, и се нахвърлили върху тях. Един от апашите запушил устата на възрастната жена, а другите започнали да налагат с вериги и парче кабел сина й. Симеон обаче успял да грабне нож и наранил двама от биячите – Методи Р./25 г./ и Тодор Н./31 г./.След яростния отпор на стопанина бабаитите избягали. Двамата ранени потърсили помощ в отделението по спешна медицина в монтанската болница. Раните им са леки и няма опасност за живота им, казаха лекарите. Другите двама от нападателите се издирват.По случая е образувано досъдебно производство. Според местни жители боят избухнал заради изчезнал телефон, за което нападателите обвинили Симеон. Безработният от години мъж живее в мизерия със старата си и почти неподвижна майка, а домът им е от две години без ток заради неплатени сметки. „Това не е първото нападение на тези бабаити. От известно време те вилнеят безнаказано в селото и ако не бъдат озаптени, може да се стигне и до по-тежки случаи!”, заявиха местни хора.", "date": "2017.05.15", "title": "Среднощен екшън с вериги и ножове край Монтана, има ранени"}
{"url": "http://www.novinite.bg/articles/143609/Novi-svideteli-davat-pokazaniya-po-deloto-Chokov", "text": "Днес с разпит на свидетели продължава делото срещу кмета на Галиче Ценко Чоков и групата му в специализирания наказателен съд, пише 24 часа. На последното заседание преди седмица трима от свидетелите срещу задържания в края на май м.г. селски управник се отказаха от дадените си при разследването показания.Междувременно апелативният специализиран съд ще гледа и мярката на Чоков. През март кметът на Галиче беше пуснат под гаранция срещу 10 хил. лв., но малко след това съдът реши той да остане зад решетките. Обвинението срещу Чоков и сина му Мартин е за рекет, лихварство, побой и палежи.Въпреки становището на ЦИК, прокуратурата и трудовата инспекция за отстраняването на Чоков от поста, общинската избирателна комисия (ОИК) в Бяла Слатина прие решение, според което той остава кмет на Галиче. Обвинителите протестираха това решение и тази седмица предстои по казуса да се произнесе врачанския административен съд.", "date": "2017.05.15", "title": "Нови свидетели дават показания по делото \"Чоков\""}
{"url": "http://www.novinite.bg/articles/143688/Kriminalisti-razkriha-brutalno-ubijstvo-v-Rusensko-zadarjan-e-pensioner", "text": "66-годишен мъж е задържан за убийството на възрастна жена в русенското село Голямо Враново. Това съобщиха на брифинг директорът на ОДМВР – Русе старши комисар Теодор Атанасов и окръжният прокурор Георги Георгиев, предаде Дартик. Тежкото криминално престъпление е разкрито за по-малко от две денонощия. По думите на разследващите престъплението е извършено умишлено и с особена жестокост. Мъжът е в следствения арест за 72 часа. Предстои да бъде изправен пред съда, като прокуратурата ще поиска налагане на постоянна мярка за задържане.68-годишната жертва бе открита мъртва в дома си в Голямо Враново от съседи в петък. Тя живеела сама накрая на селото, близо до селското стопанство. Според първоначалните експертизи жената е била удушена на 11 май. Криминалистите посочиха, че в дома на жертвата не са липсвали пари. Сексуални намерения са най-вероятният мотив за бруталното убийство. По случая са назначени експертизи. Задържаният пенсионер живее със семейството си в същото село. Той е бивш строител. Преди 19 години е имал криминална проява - закана за убийство. При задържането му в неделя, мъжът е направил самопризнания.", "date": "2017.05.15", "title": "Криминалисти разкриха брутално убийство в Русенско, задържан е пенсионер"}
{"url": "http://www.novinite.bg/articles/143691/Veliko-Tarnovo-plashta-obeshtetenie-za-uhapvane-ot-bezdomno-kuche", "text": "Община Велико Търново е осъдена да изплати обезщетение от 4 550 лева на дете, ухапано от бездомно куче, пише NOVA, позовавайки се на БНР. Инцидентът е станал в края на юли миналата година в Дебелец. Детето се прибирало към дома си, когато било нападнато от няколко бездомни кучета, като едното от тях го ухапало. Родителите завели дело срещу Общината за обезщетение от 5 700 лева. Районният съд във Велико Търново обаче осъди Общината на 4 550 лева. Решението може да се обжалва пред Окръжния съд. През март тази година Районният съд в Благоевград присъди 10 000 лева обезщетение за жена, нахапана от шест кучета, собственост на трима стопани.", "date": "2017.05.15", "title": "Велико Търново плаща обещетение за ухапване от бездомно куче"}
{"url": "http://www.novinite.bg/articles/143616/Goldan-Stejt-zapochna-trudno-polufinalite-VIDEO", "text": "Голдън Стейт Уориърс победи Сан Антонио Спърс със 113:111 в първи мач от 1/2 финалната серия между двата отбора в НБА, пише . Пред 19 596 зрители домакините измъкнаха успеха, след като допуснаха гостите да вдигнат оборотите с мощна серия в последните секунди. Суперзвездата на Уориърс Стеф Къри наниза 40 точки. Той направи три асистенции и се пребори за 7 топки.Кевин Дюрант пък закова 34 точки, направи 4 асистенции и се отчете с 5 борби.Сан Антонио стартира много силно мача и в първата част поведе с 30:16. До почивката Спърс увеличи аванса си и добави още 6 точки. Уориърс обаче усети на къде духа вятъра и излязоха по-мотивирани през втората част. След третата част смъкнаха разликата на едва 9 точки. В решителната четвърт домакините почти решиха мача, след като обърнаха до 111:106. Секунди преди края обаче Спърс продължи да натиска и стигна до 111:110.Следващият мач е на 17 май, а домакин пак е Уориърс.", "date": "2017.05.15", "title": "Голдън Стейт започна трудно полуфиналите (ВИДЕО)"}
{"url": "http://www.novinite.bg/articles/143610/Lyupko-Petrovich-praznuva-70-godishen-yubilej", "text": "Сръбският специалист и бивш треньор на Левски Люпко Петрович празнува днес своя 70-годишен юбилей. По този повод „сините“ отправиха своите пожелания чрез официалния си сайт, цитиран от .Вижте какво написаха от Левски за бившия си наставник  може да прочетете какво каза Петрович за Левски", "date": "2017.05.15", "title": "Люпко Петрович празнува 70-годишен юбилей"}
{"url": "http://www.novinite.bg/articles/143612/Aleksandar-Hubanov-specheli-Republikanskoto-po-snukar", "text": "16-годишният Александър Хубанов спечели Републиканското първенство по снукър за младежи, което се проведе през уикенда в спортен клуб „Академията“, пише .На финала той се справи с 5:2 фрейма над Виктор Илиев и не остави никакви шансове на съперниците си, с което спечели първи трофей в своята кариера.Каква награда спечели още новата звезда в снукъра, прочетете   ", "date": "2017.05.15", "title": "Александър Хубанов спечели Републиканското по снукър"}
{"url": "http://www.novinite.bg/articles/143656/Izzeha-nelegalni-stoki-za-nad-170-000-lv-vav-Varna", "text": "Стоки за над 179 000 лева са иззети при специализирана операция в магазин за дрехи и аксесоари във Варна. Това съобщиха от пресцентъра на ОДМВР – Варна, пише Агенция \"Фокус\". На 12 май в търговски обект на ул. \"Мусала\" 4 служители на отдел „Икономическа полиция“ при ОДМВР – Варна, са проведели специализирана полицейска операция за установяване и документиране на престъпления против интелектуалната собственост.В хода на операцията са установени различни стоки -дрехи, чанти, куфари и колани, на различни търговски марки без необходимата документация за изрично съгласие от страна на притежателя на съответните марки. Иззетите стоки са на обща стойност около 179 500 лв. Образувано е досъдебно производство срещу съдържателката на търговския обект – 36-годишна жена от Плевен, неизвестна на МВР. За случая е уведомен прокурор от Районна прокуратура – Варна.При друга специализирана операция в търговски обекти в Централен кооперативен пазар във Варна са иззети стоки за 15 000 лв. Образувани са досъдебни производства срещу съдържателите на търговските обекти – една жена и двама мъже. Тримата не са известни на органите на реда. За случаите е уведомен прокурор от Районна прокуратура – Варна", "date": "2017.05.15", "title": "Иззеха нелегални стоки за над 170 000 лв. във Варна"}
{"url": "http://www.novinite.bg/articles/143672/Sadat-ostavi-v-aresta-Joan-Matev", "text": "Софийският градски съд (СГС) остави в ареста Йоан Матев, който е обвинен в убийството на Георги Игнатов, намерен мъртъв на пейка в Борисовата градина на втори юни 2015 година, съобщава Dnevnik.bg.Мотивите на съда са, че обоснованото предположение, че именно Матев е извършителят не е разколебано, има опасност да се укрие или да извърши ново престъпление. Матев е в ареста от близо два месеца, а на днешното заседание стана известно, че по основното доказателство на прокуратурата по делото - ножът, с който се предполага, че е извършено убийството, няма биологични следи.", "date": "2017.05.15", "title": "Съдът остави в ареста Йоан Матев"}
{"url": "http://www.novinite.bg/articles/143640/Rekordor-po-golove-idva-za-shouto-na-Berbatov", "text": "Димитър Бербатов представи поредната звезда, която ще вземе участие в неговото шоу на 14 юни в София, пише . Снощи двамата заедно се сбогуваха с митичния стадион на Тотнъм \"Уайт Харт Лейн\". Става дума за Роби Кийн. Ирландецът е рекордьор по голове за страната си.Ето какво написа Бербо:\"С него се разбирахме телепатично. Забавлявахме се в мачовете и вкарвахме гол след гол. Капитан за пример на терена и извън него. Беше истинско удоволствие да играем заедно в „Тотнъм”! Той е единственият играч в историята на световния футбол, вкарвал за националния си отбор цели 19 последователни години - бележи за Ирландия от 1998 до 2016 г. Невероятно постижение, достойно за „Гинес“. Рекордьор е и по участия и голове за страната си – 146 мача и 68 гола. С тези попадения е сред най-резултатните европейски национали в историята, редом с Герд Мюлер. А пред тях са само Ференц Пушкаш, Шандор Кочиш и Мирослав Клозе.  Той е и най-добрият реализатор в европейски квалификации за всички времена. Още в дебюта си в професионалния футбол (на 17 години) вкарва 2 гола за „Уулвърхемптън“ и показва, че ще се превърне в голова машина. И стига до Залата на славата на ирландския футбол. Откакто преминава в „Тотнъм“ през 2002 г., играе и бележи в 9 поредни сезона и се превръща в истинска легенда за „шпорите“ с 306 мача и 122 гола.Роби Кийн. Снощи заедно казахме довиждане на White Hart Lane... А на 14 юни го очаквам в моя отбор в София!\"", "date": "2017.05.15", "title": "Рекордьор по голове идва за шоуто на Бербатов"}
{"url": "http://www.novinite.bg/articles/143621/Shofor-napadna-peshehodec-v-centara-na-Samokov", "text": "Пешеходец беше нападнат от ядосан шофьор. Случката се разигра на пешеходна пътека в центъра на Самоков, предаде БТВ. Въпреки, че инцидентът е станал пред очите на свидетели, показания от тях няма. Според пострадалия Станимир Иванов полицията не взима адекватни мерки, а служителите на реда прекрасно познавали агресивния шофьор, пише Труд.В 9 сутринта миналия петък центърът на Самоков е оживен, а движението – както обикновено натоварено. Станимир Иванов пресича на пешеходна пътека пред магазин за бои. Изчаква колоната от автомобили. „За моя изненада един от шофьорите спря колата, спря колоната и ми направи жест да мина. И то много учтив жест. И в същия момент профучава един, който едва не ме отнася. Аз в лицето си усетих вятър. Изкрещях от изненада, от уплах”, сподели Станимир.Шофьорът спира, но не за да види дали човекът на пешеходната пътека е добре. „Казах, че не псувам, просто съм изкрещял. Почна да ме ударя в главата, в гърба. След една доволна сесия юмручни удари ми взе телефона и го счупи. Повали ме на земята и взе да ме рита с най-зверската агресия, на която някога съм бил свидетел или съм изживявал”, разказва за случилото се потърпевшият.Оказва се, че агресията на пешеходни пътеки в Самоков не е изолиран случай. „Действително има изнервени шофьори, нагли шофьори. Трудно се пресича. И е задължително да се направят легнали полицаи, да му се каже на нашия кмет. Има изнервени, действително, които са готови да налетят на бой”, коментира Пенчо Мишев. Пешеходните пътеки на главната улица в Самоков не са обозначени по никакъв начин. Нито се виждат, нито има знак.Миналата година МВР обяви война на агресията на пътя след серия побои между шофьори.", "date": "2017.05.15", "title": "Шофьор нападна пешеходец в центъра на Самоков"}
{"url": "http://www.novinite.bg/articles/143620/Grigor-Dimitrov-na-krachka-ot-Top-10", "text": "След няколко грешни стъпки в различни турнир на клей, Григор Димитров най-сетне хвана правилния ритъм и отново е изкачва в ранглистата. Тази сутрин класацията на АТР бе обновена, а Гришо вече е под №11, пише .Тази вечер най-добрият български тенисист стартира участието си на турнира в Рим, а срещу кого ще се изправи вижте .  ", "date": "2017.05.15", "title": "Григор Димитров на крачка от Топ 10"}
{"url": "http://www.novinite.bg/articles/143661/Naj-tituluvaniyat-snukar-igrach-idva-u-nas", "text": "Седемкратният световен шампион по   пристига в България на 17-ти май (сряда), пише . Най-титулуваният  играч, ще даде официална пресконференция за двубоите си срещу Рони О‘Съливан в турнира Efbet Eleven 30 Snooker Show.Както е известно двете, най-големи легенди в а ще се изправят в четири ексклузивни двубоя един срещу друг в България. Къде ще бъдат мачовете може да прочетете .", "date": "2017.05.15", "title": "Най-титулуваният снукър играч идва у нас"}
{"url": "http://www.novinite.bg/articles/143653/Spasiha-nad-300-zastrasheni-kostenurki-ot-kontrabanda-v-Malajziya", "text": "330 костенурки от застрашен вид бяха спасени на международното летище в Малайзия, предаде „Ройтерс”, информира NOVA. Костенурките били вкарани в страната контрабандно от Мадагаскар. По документи били декларирани като камъни. На черния пазар костенурките щели да бъдат продадени за 227 000 долара.Малайзия е основен транзитен пункт на търговията със застрашени видове в Азия.", "date": "2017.05.15", "title": "Спасиха над 300 застрашени костенурки от контрабанда в Малайзия"}
{"url": "http://www.novinite.bg/articles/143646/Balgarin-stana-svetoven-shampion-po-paraplanerizam", "text": "а завършилото Световно първенство по  във Вльора, Албания, пише .Българинът  завърши повече от успешно последния рунд на състезанието от най-висок клас в този въздушен спорт, организирано от Международната федерация за въздушни спортове (FAI). През  всичките  девет кръга Цолов държеше лидерската позиция и логично стана шампион в конкуренцията на 147 пилоти от 28 държави.Дългоочакваното отличие е повече от заслужено. Пилотът ни има редица изяви на наши и международни надпревари по целно кацане. В колекцията му от награди присъстват множество медали.Цялото класиране вижте .", "date": "2017.05.15", "title": "Българин стана световен шампион по парапланеризъм"}
{"url": "http://www.novinite.bg/articles/143668/Shokoladovi-skunksove-v-zooparka-vav-Varna", "text": "Най-новите обитатели на зоопарка във Варна са екзотичната двойка шоколадови скунксове, разновидност на ивичестия скункс. Това каза в интервю за Радио „Фокус” – Варна Иванка Стоянова, директор на Зоопарк – Варна.„До този момент зоопаркът не е имал представители на този вид. Тези животни са екзотични, с рядко срещана окраска. Вместо традиционната черна козина с бели ивици на гърба, те са с топъл шоколадов цвят, напомнящ капучино. Тази разновидност е резултат от мутация в гените, предизвикана чрез изкуствена селекция и се среща се изключително рядко. Нашият зоопарк е може би единственото място в България, където могат да бъдат видени подобни животни. Родината им е Северна и Южна Америка“, посочи Иванка Стоянова.Скунксът е активен предимно през нощта. Когато слънцето изгрее, той се оттегля в бърлогата си, която е изкопана под земята или е под сграда, камък или купчина камъни. Менюто му е разнообразно. Мъжките живеят самостоятелно, а женските – на малки групи. Ивичестият скункс не спи зимен сън, но през зимата е неактивен или слабо активен.", "date": "2017.05.15", "title": "Шоколадови скунксове в зоопарка във Варна"}
{"url": "http://www.novinite.bg/articles/143678/Futbolen-otbor-obyavi-vojna-na-germanskata-federaciya", "text": "Германците са едни от най-атрактивните привърженици. Те винаги изумяват със страхотни хореографии и успяват на 100% да изкажат своето мнение по различни въпроси чрез колажи, плакати, транспаранти и скандирания.Това го доказаха и феновете на Динамо Дрезден. По време на мача с Карлсруе във Втора Бундеслига, \"жълто-черните\" привърженици сътвориха грандиозно шоу, пише .Преди няколко дни домакините от Карлсруе получиха тежко наказание от Германския футболен съюз заради проява на техните фенове. Привържениците им използваха пиротехника, а за клуба освен финансова санкция имаше и много други последици. Едно от тях бе затваряне на половината стадион. Така за мача с Дрезден имаше само 6000 свободни места.Феновете на Динамо решиха чрез невероятна постановка да изкажат своето мнение за местната футболна управа. Над 2000 човека от Дрезден обаче успяха да влезнат в сектора за гости. Привържениците бойкотираха решението срещу своя съперник по много нестандартен начин, обличайки се във военни униформи", "date": "2017.05.15", "title": "Футболен отбор обяви война на германската федерация"}
{"url": "http://www.novinite.bg/articles/143673/Artist-presazdade-po-nestandarten-nachin-posledstviyata-ot-globalnoto-zatoplyane", "text": "Глобалното затопляне е като бомба със закъснител и трябва да го спрем, преди да е станало твърде късно. Италиански артист избра нестандартен начин да насочи за пореден път вниманието към този проблем.Лоренцо Куин сътвори впечатляваща скулптура за тазгодишния Фестивал на изкуствата във Венеция. Тя представлява две гигантски ръце, които се подават от един от каналите в града и „подпират” местен хотел.„Венеция е плаващ град шедьовър, които вдъхновява различни култури от векове насам. И, за да остане такъв, се нуждае от подкрепата на сегашните и бъдещите поколения, защото климатичните промени го заплашват сериозно”, казва Куин, цитиран от сайта Bored Panda. Точно по тази причина уникалната му творба е наречена „Подкрепа”.", "date": "2017.05.15", "title": "Артист пресъздаде по нестандартен начин последствията от глобалното затопляне"}
{"url": "http://www.novinite.bg/articles/143655/90-kilogramova-mechka-vleze-v-kola-i-se-zaklyuchi-VIDEO-SNIMKI", "text": "90-килограмова американска черна мечка (барибал) успя да нахлуе в автомобил във Вирджиния и да се заключи. Дотук историята вече е достатъчно невероятна, но съвсем не приключва – усетило се в капан, животното започнало да натиска клаксона и не спряло, докато не било освободено, предаде бТВ.Забавната случка станала в окръг Роаноук. Собственикът на колата – Райън Маккланан, и семейството му били събудени от клаксона в ранни зори. Извиканите на мястото полицаи били слисани от гледката.Мечката подушила дребни лакомства, затова нахлула в незаключената кола. При опита си да излезе, тя нанесла известни щети на интериора, съобщиха от полицията във „Фейсбук“.Развръзката дошла, когато униформен отворил задната врата на колата, а мечката излязла и избягала в гората.„Винаги заключвайте колите си – не само крадци проникват в тях“, съветват от полицията.Нападенията на мечки над лична собственост са не са рядкост във Вирджиния, затова местните измислят всякакви хитроумни начини да се предпазят от тях.Жители на близкия град Салем разпространиха видео на доказалия се ефективен начин за предпазване на кофи за боклук от набези – смееща се кукла клоун. На кадрите се вижда как животното се приближава, проучва кофата и се опитва да я събори, за да разпилее боклука. Тогава обаче се задейства куклата и животното побягва.", "date": "2017.05.15", "title": "90-килограмова мечка влезе в кола и се заключи (ВИДЕО/СНИМКИ)"}
{"url": "http://www.novinite.bg/articles/143600/Zemetresenie-s-6-po-Rihter-raztarsi-Chili", "text": "Земетресение с магнитут 6 по Рихтер беше регистрирано в неделя в чилийския регион Тарапака, съобщиха от Националния сеизмологичен център към Чилийския университет, предаде Фокус.Данните на сеизмолозите сочат, че трусовете са засегнали 12 населени места в региона, но не се съобщава за жертви и материални щети. Епицентърът е бил на 1,8 хил. км. северно от столицата Сантяго на дълбочина 113 км, пише 24 часа.", "date": "2017.05.15", "title": "Земетресение с 6 по Рихтер разтърси Чили"}
{"url": "http://www.novinite.bg/articles/143675/Brijit-Makron-parva-dama-s-efekten-stil-i-mnogo-pochitateli", "text": "Антиконформисткият й брак и ефектният й шикозен стил вече й спечелиха почитатели, сред които и Мадона: Брижит Макрон, съпруга на новия френски президент, 25 години по-възрастна от него, привлече общественото внимание още преди да влезе в ролята на първа дама, предава Дарик.Вездесъща по време на предизборната кампания, русокосата и синеока бивша преподавателка по френски език и литература попадна в светлината на прожекторите, докато светът откриваше стремително набиращия популярност Еманюел Макрон - човек, незаемал изборна длъжност и новак в политиката, който на 39 години стана най-младият президент в историята на Франция.С тен, дребна, вечно усмихната, 64-годишната Брижит Макрон, която близките наричат \"Биби\", вече превзе челните страници на вестниците, снимана със съпруга си по улиците на Париж, по бански на плажа или във вечерта на победата, когато двамата се държат за ръка, застанали на трибуната.\"Секси\", \"ефектна\", \"впечатляваща\" - външният вид на тази почитателка на Луи Вюитон, с къса рокля и високи обувки с тънък ток или късо черно манто и тесен панталон, се следи внимателно от Пекин до Ню Йорк. Любопитството се подхранва и от една любовна история с привкус на прегрешение.Родена в Амиен, градче в Северна Франция, в семейство на собственици на реномирана сладкарница, на Брижит Троньо й било предначертано съвсем традиционно бъдеще. Когато среща Еманюел в началото на 90-те години на миналия век, тя е омъжена и има три деца - тийнейджъри.Тя е на 39 години, преподава френски език, ръководи театрален клуб в гимназията. \"Покорена е\" от интелигентността на своя 15-годишен ученик. През следващата година той нарушава табутата и й се обяснява в любов. \"Еманюел ми заяви: \"Каквото и да правите, ще се оженя за вас!\", спомня си Брижит. В провинциалното градче любовната афера се приема зле. Брижит обаче не отстъпва, когато родителите на Еманюел настояват да престане да се вижда с него, докато той не навърши 18 години. \"Реша ли нещо, правя го\", казва тя.Пренебрегвайки хорското мнение, през 2006 г. Брижит се развежда с мъжа си банкер и на следващата година се омъжва за бившия си ученик, станал висш чиновник. Тя отива при него в Париж и преподава в частен лицей. \"Брижит не ме обичаше заради онова, които имам, заради финансовото ми състояние, комфорта или сигурността, която й давам. Тя се отказа от всичко това заради мен\", пише Еманюел в книгата си \"Революция\".Безжалостно подигравана на моменти заради разликата във възрастта, 64-годишната Брижит, баба на седем внуци, търпеливо понася язвителността и оставя на Еманюел Макрон да я защитава, осъждайки \"най-обикновеното женомразство\", на което тя е жертва. Много други, като \"Нюйоркър\", приветстват това \"модерно семейство\" и се въодушевяват от нетрадиционната двойка.\"Поздравления за Еманюел и Брижит Макрон!!!\", пише ентусиазирано в Инстаграм 58-годишната американска суперзвезда Мадона: \"Никой във Франция изглежда не се притеснява от разликата във възрастта им и не изисква от Брижит да се държа \"подходящо за годините си\". \"Вив ла Франс!\" (\"Да живее Франция!\"), възкликва тя.Верен съюзник на съпруга си в завоюването на властта, препрочитаща речите му, понякога критична към представянето му - до степен, че предизвиква недоволството на предизборния му екип - Брижит Макрон вече е обмисляла ролята си на френска първа дама, очаквайки от съпруга си да даде, както е обещал, официален статут на тази позиция.\"Като преподавателка, познавам добре младите хора и знам, че най-важното е да ги уважаваш. Моята битка ще е в областта на образованието, за да им предложа нещо различно от това да стоят наказани в ъгъла. Ако ги оставим на заден план, това ще доведе до взрив\", каза тя миналата година пред сп. \"Пари мач\". Брижит съзнава рисковете, които носят погрешните стъпки. \"Да си омъжена за политик не е лесно. Много уважавам съпругите им, тъй като това означава да понасяш удари. Въпреки това, не ми притеснява да съм \"жената на. . .\", сподели тя пред списанието.За кратко първа дама до бившия президент Франсоа Оланд, журналистката Валери Трирвильор преживя труден период, без така и да открие своята \"запазена мярка\". Тя напусна Елисейския дворец през януари 2014 г., след като популярният печат разкри, че Оланд има връзка с актрисата Жули Гайе. \"Мога да кажа само едно: Кураж, Брижит!\", пожела в петък Трирвильор на съпругата на Макрон.", "date": "2017.05.15", "title": "Брижит Макрон - първа дама с ефектен стил и много почитатели"}
{"url": "http://www.novinite.bg/articles/143665/Shto-e-to-panspermiya", "text": "Теорията, че животът не се е зародил самостоятелно на нашата планета, а е донесен от Космоса, не е от вчера. Тази теория се нарича панспермия и предполага, че семената на живота се пренасят от една планета на друга и при подходящи условия от тях се заражда живот, предаде Дарик.Според някои това става случайно, посредством микроорганизми, пътуващи на метеорити, комети и космически прах. А според други става съвсем целенасочено, в специални капсули, направени и изпратени от извънземна цивилизация. Идеята произхожда от съчиненията на древногръцкия философ Анаксагор. Според него животът е възникнал от семе, което съществува винаги и навсякъде. В съвременна форма тази идея е развита от Херман фон Хелмхолц през 1879 година и популяризирано от шведския химик Сванте Арениус.Той разработва една от разновидностите на панспермията - радиационната панспермия, според която частици живо вещество, спори или бактерии, заседнали на микрочастици космически прах, посредством енергията на светлината, се пренасят от една планета на друга. И когато попаднат на планета с подходящи условия за живот, те дават началото на биологическа еволюция.Литопанспермията е друга разновидност на тази теория. Според нея биологически материал може да попадне на Земята от метеоритни частици. Това се потвърждава и от изследвания на отломки на метеорити, в които са открити следи от елементарен живот. През 1973 година Франсис Крик, британски мулекулярен биолог и носител на Нобелова награда за физиология и медицина, издигнал теорията за насочена панспермия. В опростен вид тази теория се състои в това, че зародишите на живота се били насочили към земята от някаква сила.Крик, заедно с американския изследовател Лесли Орджел публикуват статия със заглавие „Управляемата панспермия“. Според тях примитивна форма на живот била съзнателно донесена на Земята от извънземна цивилизация. Криг е допринесъл за откриване на структурата на човешкото ДНК. Последните научни открития потвърдиха, че първите живи организми на нашата планета са се появили преди три милиарда години. Но през 2015 година учени намериха следи от биотичен материал в скали, които са на възраст над 4 милиарда години.Експериментите, които са проведени от екипажа на Международната космическа станция доказаха, че земните микроорганизми могат да оцелеят за продължителен период от време в открития Космос.", "date": "2017.05.15", "title": "Що е то панспермия?"}
{"url": "http://www.novinite.bg/articles/143607/Phenyan-Izstrelvaneto-na-balistichnata-raketa-e-uspeshen", "text": "Напрежението на Корейския полуостров не стихва, а Северна Корея отново провокира голяма част от света с поредния си ракетен опит. Пхенян обяви, че успешно е извършил изпитание на нова балистична ракета. Тя е способна да носи тежък ядрен заряд, предаде .Изстрелването е било извършено под ръководството на севернокорейския лидер Ким Чен Ун, предаде БНТ. Според Пхенян обаче то е било осъществено така, че да не бъде застрашена сигурността на съседните държави. Ракетата е прелетяла 787 километра. Паралелно с това Ким Чен Ун е обвинил Вашингтон, че сплашва страните, които нямат ядрени оръжия. Севернокорейският лидер и е предупредил САЩ да не подценяват факта, че са в обсега на Северна Корея за нанасяне на удар.Чен Ун добави, че най-модерните оръжейни системи \"никога няма да станат изключителна собственост на САЩ\". Междувременно правителството на Япония смята, че последните балистични тестове на КНДР показват технологичния прогрес, постигнат в развитието на този вид оръжие, предаде ТАСС. ", "date": "2017.05.15", "title": "Пхенян: Изстрелването на балистичната ракета е успешен"}
{"url": "http://www.novinite.bg/articles/143598/Samo-za-dve-sedmici-115-dushi-sa-pochinali-ot-holera-v-Jemen", "text": "Сто и петнадесет души са починали от холера в Йемен през последните две седмици, съобщи днес представител на Международния комитет на Червения кръст, цитиран от Франс прес, предаде бТВ. Общо 8500 случая на болестта са били регистрирани в 14 провинции в разкъсваната от конфликт бедна арабска страна.\"Сега сме изправени пред тежка криза с холера\" в Йемен, предупреди цитираният представител на МКЧК.По данни на ООН 8000 човека са били убити и над 44 5000 ранени в конфликта в страната от март 2015 г. Около 19 милиона души, т. е. 60 процента от населението на Йемен, имат проблем да си осигуряват храна.Според Световната здравна организация страната преживява една от най-тежките хуманитарни кризи в света наред със Сирия, Южен Судан, Нигерия и Ирак.", "date": "2017.05.15", "title": "Само за две седмици 115 души са починали от холера в Йемен"}
{"url": "http://www.novinite.bg/articles/143663/Vokalni-uprajneniya-za-kotki-VIDEO", "text": "Вече сме ставали свидетели на какво ли не - кучета сърфисти, леопарди и гепарди като домашни любимци. Днес обаче нашият екип попадна на видео с пееща котка. Животинката е дирижирана от нейния собственик. На клипчето може да видите как стопанина й казва да пее по-силно или по-тихо. Това е голям талант. Вероятно доста време е отнело на човека да научи котката си да пее.", "date": "2017.05.15", "title": "Вокални упражнения за котки (ВИДЕО)"}
{"url": "http://www.novinite.bg/articles/143623/Krokodili-ubiha-sveshtenik-pred-uchenicite-mu", "text": "В Зимбабве три крокодила нападнаха и убиха църковен деятел, който искал да покаже как Иисус Христос е ходил по водата, пише \"Дейли мейл\", цитиран от БГНЕС. Инцидентът станал в местност, известна с големия брой земноводни хищници. Свещеникът довел учениците си, за да им покаже едно от чудесата, описани в Библията.Той влязъл във водата, преминал около 30 метра и когато се подготвял да излезе на брега, бил нападнат едновременно от три крокодила.Изданието отбелязва, че при пристигането на служителите на спешните служби свещеникът бил мъртъв.Източник: bTV", "date": "2017.05.15", "title": "Крокодили убиха свещеник пред учениците му"}
{"url": "http://www.novinite.bg/articles/143638/Grackite-shofori-na-bezsrochna-stachka-ot-dnes", "text": "  ", "date": "2017.05.15", "title": "Гръцките шофьори на безсрочна стачка от днес"}
{"url": "http://www.novinite.bg/articles/143613/Yaponski-razuznavach-izchezna-ot-radarite-kraj-o-v-Tokajdo", "text": "Самолет на японските военни изчезна от радарите, съобщават от баварския вестник Die Sueddeutche Zeitung, предаде Фокус. По данни на Министерството на отбраната в Токио на борда на разузнавателната машина тип LR-2 е имало четирима души, пише 24 часа.Контактът с машината е прекъснат малко след излитането му от о-в Токайдо. Според япоснките медии на борда на машината се е намирал пациент в тежко състояние, който е трябвало да бъде транспортиран в друго болнично заведение. Към момента не се съобщава друга информация.По данни на телевизионния канал B NHK самолетът се намирал на 30 км. от пристанищния град Хакодате преди загубата на сигнала. От медията добавят, че машината се е разбила малко след като е излетяла от летището в Сапоро. Негови фрагменти били открити в района на язовир в град Асаб в южната част на острова, предаде РИА.", "date": "2017.05.15", "title": "Японски разузнавач изчезна от радарите край о-в Токайдо"}
{"url": "http://www.novinite.bg/articles/143636/Hristiyandemokratite-na-Merkel-specheliha-mestniya-vot-i-v-Severen-Rejn-Vestfaliya", "text": "В Германия християндемократите на канцлера Ангела Меркел успяха да вземат властта в още една провинция. Те спечелиха местните избори в Северен Рейн-Вестфалия вчера, пише 24 часа. Досегашният премиер Ханелоре Крафт пое отговорност за историческата загуба на социалдемократите и подаде оставка като лидер на партията в провинцията. Следващият премиер на Северн Рейн-Вестфалия ще бъде Армин Лашет.Изборите в Северен Рейн-Вестфалия се смятат за прогноза за изхода на парламентарните избори в Германия през септември. Все пак в най-гъсто населената провинция живеят една пета от гласоподавателите в страната. Северен Рейн-Вестфалия традиционно се урпавлява от социалдемократите, които я смятат за своя бастион.Неслучайно в Германия наричат парламентарния вот в тази федерална провинция “малките избори за Бундестаг” (национален парламент – б. р.). Резултатът е индикатор какъв ще е изходът при националните парламентарни избори. В най-многолюдната федерална провинция с население от 18 милиона души имащите право на глас са 13,1 милиона, което е над една пета от всички избиратели във ФРГ, пише Труд.Най-вероятно и те ще управляват в Дюселдорф в коалиция с победителите, ако преговорите помежду им са успешни. В парламента лизат и популистите от Алтернатива за Германия със 7,4 на сто от гласовете, както и Зелените - с 6,4%. Левицата не успя да прескочи бариерата. Тези местни избори бяха поредните в Германия, при които се наблюдава увеличена активност на гражданите - до урните този път са отишли близо 6 на сто повече избиратели.Смята се, че Армин Лашет е спечелил на своя страна не малка част от хората, които рядко или въобще не гласуват, както и че положителна роля е изиграл така нареченият \"ефект на Меркел\" - тоест за него са дали гласа си хора, които искат Меркел да продължи да управлява.Основните теми, при които той успя да спечели на своя страна избирателите са вътрешната сигурност и образованието. И в двете теми оценката за управлението на социалдемократи и зелени е катастрофална. Социалдемократите губят от традиционния си електорат и заради едно събитие, което предстои - през 2018-та ще бъде затворена последната мина в провинцията. В Северен Рейн-Вестфалия се намира Руската област, където десетилетия наред мините бяха основен поминък. Зелените, в чиито ръце беше образованието, направиха няколко неуспешни реформи и предизвикаха гнева на повечето родители с тях.", "date": "2017.05.15", "title": "Християндемократите на Меркел спечелиха местния вот и в Северен Рейн-Вестфалия"}
{"url": "http://www.novinite.bg/articles/143637/Ispaniya-zasilva-natiska-varhu-Venecuela", "text": "Испания засилва натиска си върху властите във Венецуела, където от началото на април не спират масовите протести, но въвеждането на санкции е малко вероятно, защото от тях ще страдат гражданите, заяви испанският външен министър Алфонсо Дастис, предаде ABC International, цитирана от Труд.„Засилваме натиска върху Венецуела, но що се отнася до санкции – те ще засегнат народа на Венецуела, който и сега страда”, каза Дастис при пристигането си за срещата на първите дипломати от ЕС в Брюксел. Министър Дастис изрази надежда, че „и двете страни ще намерят възможно най-бързо споразумение и изход”.Протестите във Венецуела започнаха на 4 април след решение на Върховния съд да ограничи рязко властта на доминирания от опозицията парламент. След това решението беше отменено, но привържениците на опозицията излязоха на улицата с искане за оставка на върховните съдии и предсрочни избори.Сега опозицията протестира и срещу свикването на Учредително събрание, което смята за опит за промяна на конституцията. От началото на протестите общият брой на загиналите е над 39 души.Припомняме, че по-рано президентът на Венецуела Николас Мадуро нарече испанския мин.-председател Мариано Рахой страхливец след инцидентите в Мадрид и предполагаемата агресия срещу венецуелския посланик. \"Рахой, ти си страхливец, атакуването на посланика в посолството на Венецуела е фашизъм\", заяви Мадуро, предаде РИА.", "date": "2017.05.15", "title": "Испания засилва натиска върху Венецуела"}
{"url": "http://www.novinite.bg/articles/143603/Globalnata-hakerska-ataka-WannaCry-navliza-v-nova-faza", "text": "\r\nГолямата хакерска атака, засегнала над 200 хиляди компютъра в 150 страни, днес може да причини нови неприятности. Според специалистите вирусът ще се разрасне, когато днес хората си включат компютрите след двата почивни дни, предаде бТВ.\r\nЗапочналата в петък зараза с вируса , който заключва файловете на компютъра срещу откуп, временно беше спряна през почивните дни, но късно в неделя се появиха нови две версии на зловредния код, едната от които е значително подобрена.\r\nРазмерът и икономическата стойност на вредите от петъчната атака са неясни. Много експерти обаче твърдят, че случилото се през последните дни не е сравнимо с други подобни атаки. Една от причините е, че  не се крие в подвеждащи електронни писма или съобщения в социалните мрежи, а сам сканира за уязвими машини в мрежата.\r\nПо този начин жертва станаха болници във Великобритания, автомобилни заводи във Франция, мобилни оператори в Испания и Русия и др.\r\nКомпанията \"Майкрософт\" обвини за случилото се американското правителство. По думите им те са съхранявали софтуерни кодове, които могат да бъдат използвани от хакери. Има сериозни съмнения, че  е базиран на технологии за проникване на Агенцията за национална сигурност, които бяха публикувани от хакери по-рано през годината.\r\nТака софтуерният гигант се принуди да предприеме необичайна стъпка – подготви мащабно обновление за спрения от поддръжка преди 3 години Windows XP. Именно тази вече 16-годишна операционна система е най-податлива на кибератаките. На нея все още се доверяват около 7 процента от потребителите в световен план, сред тях – и големи фирми.\r\n", "date": "2017.05.15", "title": "Глобалната хакерска атака WannaCry навлиза в нова фаза"}
{"url": "http://www.novinite.bg/articles/143641/Putin-osadi-balistichnite-testove-na-Phenyan-kato-nepriemlivi", "text": "Неприемливо е да продължат ракетните изпитания, необходимо е връщане към диалога със Северна Корея. Това заяви днес на пресконференция руският президент Владимир Путин, пише 24 часа. \"При всяко положение смятаме и ракетните, и ядрените изпитания за неприемливи, трябва да бъде подновен диалогът с КНДР, да се спре сплашването й и да бъдат намерени начини за мирно решаване на проблемите\", каза още Путин.Русия е категорично против разширяване на клуба на ядрените сили, заяви Путин. \"Ние сме против и вярваме, че е непродуктивно, вредно и опасно\", заключи руският президент. По думи на Путин изстрелването на управляеми ракети от КНДР не представлява пряка опасност за Русия, но представляват грубо нарушение на международното право, предаде ТАСС.Владимир Путин разкри и повече подробности за възможното сътрудничество между Русия и Китай. \"Ние си сътрудничим достатъчно успешно и има всички шансове да увеличим сътрудничеството си\", допълни президентът, предаде РИА новости.", "date": "2017.05.15", "title": "Путин осъди балистичните тестове на Пхенян като неприемливи"}
{"url": "http://www.novinite.bg/articles/143643/Promeni-predi-prezidentskite-izbori-v-Iran", "text": "Консервативният кмет на Техеран Мохамад Багер Халибаф се оттегли от президентската надпревара броени дни преди провеждането на изборите, предава AFP, цитиран от Агенция \"Фокус\".В изявление Халибаф призова своите привърженици да подкрепят твърдолинейния духовник и юрист Ебрахим Райси в петъчния вот, подчертавайки, че това е жизненоважно за \"запазването на интересите на народа, революцията и страната\".", "date": "2017.05.15", "title": "Промени преди президентските избори в Иран"}
{"url": "http://www.novinite.bg/articles/143647/Nyama-da-povyarvate-kakvo-predlagat-policaite-ot-Nyuark", "text": "\r\nПолицейският участък в Нюарк, , стана популярен във „Фейсбук“ с необичайно, забавно и доста креативно предложение – да тества ите на дилъри и потребители за... , предаде бТВ.\r\n„Примесен ли е вашият  със смъртоносния ? Не сте сигурни? Донесете го в полицейския участък и ще го изследваме безплатно“, гласи съобщението. Постът бързо стана популярен не само сред местната общност, но и в световен мащаб. Той вече е споделен над 212 хил. пъти.\r\nАвторът е лейтенант Чъмнан Лот. След успеха на публикацията той разказа пред местни медии, че идеята му хрумнала, докато гледал телевизия и случайно попаднал на реклама за безова храна.\r\n", "date": "2017.05.15", "title": "Няма да повярвате какво предлагат полицаите от Нюарк"}
{"url": "http://www.novinite.bg/articles/143654/Moshtna-eksploziya-v-zavod-v-Bavariya-ima-raneni", "text": "Няколко души са пострадали тежко в резултат на експлозия в завод на концерна \"Шефлер\" в област Долна Франкфония, Бавария, съобщава Die Frankfurter Allgemeine Zeitung, цитиран от Фокус.Сигналът е подаден днес преди обед, поясни говорител на местната полиция. Към момента обаче не може да бъде конкретизиран броят на ранените. След експлозията в завода е избухнал голям пожар, но огънят е овладян от пожарните служби. Няма опасност за населението в региона. Не е регистрирано изтичане на токсични или опасни вещества, уточни още говорителят, пише 24 часа.По данни на местните медии ранените са петима, а над 200 души са били евакуирани, предава РИА. В ход е разследване на причините за инцидента. ", "date": "2017.05.15", "title": "Мощна експлозия в завод в Бавария, има ранени"}
{"url": "http://www.novinite.bg/articles/143608/Parva-chujdestranna-vizita-na-noviya-prezident-na-Franciya", "text": "Първа чуждестранна визита на новия президент на Франция. В началото на работната седмица Еманюел Макрон ще се срещне в Берлин с германския канцлер Ангела Меркел, предаде NOVA.Експерти твърдят, че визитата има силно символично значение. Тя има за цел да подчертае връзката между Франция и Германия и да даде нов тласък на европейския проект.Преди пет години предшественикът на Макрон - Франсоа Оланд, също се срещна с Меркел в първия си работен ден. Очаква се Еманюел Макрон да обяви и кого номинира за министър-председател.", "date": "2017.05.15", "title": "Първа чуждестранна визита на новия президент на Франция"}
{"url": "http://www.novinite.bg/articles/143651/Pritesnenie-na-Ostrova-Malkite-firmi-moje-da-falirat-zaradi-Brekzit", "text": "Малините са вкусен плод, но брането им е трудна работа. Берачите на плодове във Великобритания идват предимно от Източна Европа като Исмегюл Исметова и нейните колеги, пише DW, предаде NOVA. Като европейските граждани българите имат право да работят във всяка страна на ЕС.Почти 2 милиона мигранти от Европа вършат работата, която никой не иска да върши на Острова.Мотивът на Исмегюл Исметова да бере плодове във Великобритания е заради по-доброто заплащане.Всяка година британските фермери ангажират за сезона около 67 000 души, които работят 7 дни в седмицата от сутрин до вечер. 80% от сезонните работници са от страни-членки на ЕС. Благодарение на тези берачи британските фермери правят оборот от 1,4 милиарда евро.След Brexit обаче не е ясно дали нископлатените работници от ЕС ще имат право да останат на Острова.Местните производители се притесняват, че ще претърпят много загуби, а по-малките – дори ще фалират. По-големите пък вече започвали да се изнасят в чужбина. Да изнасят знанията, уменията и капиталите си.  Изнасят ги във Северна Африка, Франция, Полша.", "date": "2017.05.15", "title": "Притеснение на Острова: Малките фирми може да фалират заради Брекзит"}
{"url": "http://www.novinite.bg/articles/143648/Udarna-grupa-na-voennomorskite-sili-na-SASht", "text": "Ударна група на военноморските сили на САЩ, начело с атомния самолетоносач \"Роналд Рейгън\", получи заповед да излезе в открито море от военноморската база Йокосука край Токио. Това съобщи агенция Киодо като се позова на японските власти, пише БГНЕС, предаде Нова телевизия.Не се съобщава за маршрута на движение. В състава на групата, освен самолетоносача, влиза най-малко един ракетен крайцер и не по-малко от два разрушителя. Обикновено съединението се съпровожда от ударна атомна подводница.Според Киодо, цитирана от ТАСС, придвижването на групата може да е свързано с нарастването на напрежението около КНДР, откъдето предния ден успешно бе изстреляна нова балистична ракета със среден обсег в зоната на Японско море.В момента край Корейския полуостров вече се намира ударна група на ВМС на САЩ начело с атомния самолетоносач \"Карл Винсън\". В нея са включени ракетен крайцер и два ракетни разрушителя. В района е регистрирано присъствието и на няколко американски подводници.През ноември миналата година \"Роналд Рейгън\" премина технически преглед в Йокосука и извършваше кратки изпитателни плавания в района. ", "date": "2017.05.15", "title": "Ударна група на военноморските сили на САЩ"}
{"url": "http://www.novinite.bg/articles/143676/Ungariya-s-drastichni-merki-sreshtu-bejancite", "text": "Унгария прибягва до все по-драстични мерки срещу бежанците. Отскоро по оградата, изградена по границата със Сърбия е пуснат ток. По нея вече са поставени и табели, предупреждаващи на унгарски, сръбски и арабски език, че по съоръжението тече електричество, предаде бТВ. Не се посочва волтажът, нито какви поражения може да нанесе. Не се знае също дали по цялата ограда е пуснат ток, предаде .Още докато е въвеждана мярката се е стигнало до инцидент. Унгарският сайт index.hu съобщава, че един от работниците, монтиращи съоръжението, пострадал, след като получил електрически шок и бил приет в болница. Министерството на вътрешните работи на страната отказа да коментира случая, като насочи журналистите към фирмата изпълнител. Запитано от чуждестранна медия обаче унгарското МВР излезе с изявление, че по оградата е монтирана \"охранителна система, използваща електрически импулси\". Според документа такава система ще бъде поставена по цялото протежение на границата. Съоръжението е безопасно за хората, се казва още в изявлението на ведомството.\"Правителството отдели значителни средства за строежа на нова преграда зад съществуващото техническо съоръжение. Мярката се налага поради факта, че не сме сигурни какъв имиграционен натиск ни очаква”, коментира Янош Лазар, началник на кабинета. Правозащитници обаче смятат, че мярката е нехуманна. \"Тя не е в разрез с международните конвенции, нито е сериозно престъпление, но противоречи на всички човешки, християнски и европейски ценности”, коментира Агнеш Вадай от Демократична коалиция.Строежът на оградата започна през 2015 г. и тя постепенно бе доизградена. Наскоро втора преграда бе изградена паралелно с първата, дълга 155 км. Засега официално не се говори за бариера, по която тече ток, а само за „умна ограда“, снабдена с термочувствителни камери за нощно виждане, съобщава унгарски телевизионен канал. Правителството мотивира действията си с мигрантската криза, въпреки че само 7 – 8 мигранти чакат да пресекат границата и няма новопристигнали от Турция, допълва медията, пише Труд. ", "date": "2017.05.15", "title": "Унгария с драстични мерки срещу бежанците"}
{"url": "http://www.novinite.bg/articles/143687/Skandali-v-grackiya-parlament-VIDEO", "text": "Водещият член на крайно дясната гръцка партия „Златна зора” Илияс Касидиарис беше изгонен от парламента, след като влезе в стълкновение със свой колега и предизвика конфронтация с представители на други партии. „Вие замърсявате парламента. Излезте”, заяви и.д. парламентарен председател Макис Балаурас на законодателите от неонацистката партия, след като изгони Касидиарис, пише БГНЕС, цитиран от NOVA.Касидиарис се разгневи, след като председателят на парламента от консервативната партия „Нова демокрация” Никос Дендиас мина пред него, докато той говореше от трибуната в пленарната зала. Тогава Касидиарис блъсна Дендиас, а други депутати от „Златна зора” изляха върху него чашите си с вода.Извиканите парламентарни квестори изведоха Касидиарис, а Дендиас по-късно нарече скандала „огромна обида” към гръцката конституция и закони. „Надявам се този инцидент да се окаже полезен за обществото”, каза Дендиас пред депутатите в залата.", "date": "2017.05.15", "title": "Скандали в гръцкия парламент (ВИДЕО)"}
{"url": "http://www.novinite.bg/articles/143596/Razkasana-oblachnost-sledobed-shte-prevali", "text": "Атмосферното налягане е по-високо от средното за май - ще продължи да се повишава. Днес облачността ще е променлива, след обяд - често значителна и на места краткотрайно ще превали. Ще духа слаб, в Източна България до умерен североизточен вятър. Максималните температури ще са от 18 - 20° в североизточните райони, до 25 – 27° в югозападните. Това съобщи за Агенция „Фокус“ дежурният синоптик от НИМХ Евгения Егова. По Черноморието облачността ще е предимно значителна и след обяд на места по северното крайбрежие слабо ще превали. Ще духа умерен североизточен вятър, който по-късно след обяд ще се ориентира от юг-югоизток и ще отслабне. Максималните температури ще са 17 - 19°, близки до температурата на морската вода. Вълнението на морето ще е 2-3 бала.В планините облачността ще е променлива, след обяд - предимно значителна и на места ще превали. Ще духа умерен североизточен, по високите и открити части - до силен северен вятър. Максималната температура на височина 1200 метра ще е около 12°, на 2000 метра - около 5°.", "date": "2017.05.15", "title": "Разкъсана облачност, следобед ще превали"}
{"url": "http://www.novinite.bg/articles/143679/Skandalat-s-FBR-se-razrastva", "text": "Авторитетни представители на американския Конгрес призоваха президента Доналд Тръмп да предаде всички записи на разговори с бившия директор на ФБР. В петък държавният глава предупреди освободения от поста Джеймс Коми да не говори пред медиите. А в Twitter президентът отправи едва прикрита заплаха, че може да притежава записи на разговори с него, предаде NOVA.Засега от Белия дом нито потвърждават, нито отричат информацията.Скандалът около ФБР и разследването на руската намеса в предизборната кампания през последните месеци засилиха критиките към президента Тръмп.", "date": "2017.05.15", "title": "Скандалът с ФБР се разраства"}
{"url": "http://www.novinite.bg/articles/143692/Kakvo-vreme-ni-ochakva-utre", "text": "През нощта по-значителна облачност и превалявания ще има над югозападните райони. Утре облачността ще е променлива, значителна в следобедните часове и над югозападната половина от страната, предаде Дарик нюз. На места, главно в западните райони ще има краткотрайни валежи, придружени с гръмотевици. Ще духа слаб до умерен вятър от изток-североизток. Минимални температури между 9° и 14°, максимални между 19° и 24°, посочват от НИМХ-БАН.   Атмосферното налягане е по-високо от средното за май и ще се задържи без съществена промяна.   В планините облачността ще е променлива, след обяд - предимно значителна. В масовите в западните райони ще превали, на места и прегърми. Ще духа слаб до умерен североизточен вятър. Максималната температура на височина 1200 метра ще е около 13°, на 2000 метра - около 7°.   По Черноморието облачността ще е променлива. Ще духа слаб до умерен източен вятър. Максималните температури ще са 18 - 20°, температурата на морската вода 16°-18°. Вълнението на морето ще е 1-2 бала.  ", "date": "2017.05.15", "title": "Какво време ни очаква утре?"}
{"url": "http://www.novinite.bg/articles/143606/Pochina-bivshiyat-shef-na-VMA", "text": "\r\n\r\n\r\n\r\n\r\n\r\n\r\n\r\n", "date": "2017.05.15", "title": "Почина бившият шеф на ВМА"}
{"url": "http://www.novinite.bg/articles/143602/Emanyuel-Makron-obyavyava-noviya-premier", "text": "Очаква се френският президент Еманюел Макрон да посочи името на новия министър-председател на страната по време на първия си пълен ден на поста в понеделник, предава AFP, пише \"Фокус\".Макрон изложи амбициозните си планове за Франция в хода на церемониите при поемането на поста в неделя, обещавайки да възстанови разклатеното самочувствие на страната и да помогне за укрепването на отслабения Европейски съюз.Изборът му на премиер ще бъда ключово за първата задача. Като фаворит за мястото се смята 46-годишния Едуар Филип от „Републиканците“. Ако Макрон се спре на него, това би било ясен сигнал, че новият президент се надява да привлече още млади модерни фигури от „Републиканците“ към неговата нова центристка формация „Република, напред!“, която ще участва на парламентарните избори през юни.„Ако министър-председателят дойде отдясно, Еманюел Макрон ще може да атакува парламентарните избори, торпилирайки десните по същия начин, както го стори с левицата“, заяви за агенцията политическият експерт Филип Морьо-Шевроле.Вижте с кого ще е първата среща на новия френски президент ", "date": "2017.05.15", "title": "Еманюел Макрон обявява новия премиер"}
{"url": "http://www.novinite.bg/articles/143686/Evropari-shte-pomognat-na-balgarski-gradove-da-podobryavat-kachestvoto-na-vazduha", "text": "\r\n,  и  подобряват то на а с европари.  Министърът на околната среда и водите Нено Димов подписа договорите за безвъзмездно финансиране за актуализация на общинските програми за  на атмосферния въздух. Проектите се финансират по ОП „Околна среда 2014-2020“ и са на обща стойност 355 хил.лв., съобщи БГНЕС, предаде бТВ.\r\n„Днес решаваме проблем, който е сред приоритетите на Министерството на околната среда и водите и на общините“, каза по време на церемонията министър Димов. Той припомни процедурата срещу България в Европейския съд относно то на а. „Това е стъпка в посока към решаването на този въпрос. Оперативна програма „Околна среда“ има отделени 3 млн. лв. за общини в България, които да разработят общинските си програми за то на атмосферния въздух. Освен тези 3 млн. лв. по ОПОС 2014-2020 има предвиден ресурс от 115 млн. лв. за конкретни мерки, които да доведат до намаляването на фините прахови частици и за подобряване то на а за българските граждани“, допълни министър Димов.\r\nРеализацията на проектите ще създаде необходимите предпоставки за осигуряване на здравословна среда за населението на територията на общините.\r\nОбщият размер на инвестицията за община  е близо 94 хил. лв.\r\nВ  средствата са над 145 хил. лв. и ще послужат за намаляване на фините прахови частици и съдържанието на кадмий.\r\nДоговорът с община  е на стойност над 116 хил. лв. Целта е общината да има нова програма при изтичане на действащата през 2018 г., като бъдат планирани мерки за намаляване нивата на фини прахови частици и достигане на установените норми за съдържанието им във а.\r\n", "date": "2017.05.15", "title": "Европари ще помогнат на български градове да подобряват качеството на въздуха"}
{"url": "http://www.novinite.bg/articles/143677/Makron-Noviyat-premier-e-Eduar-Filip", "text": "Вече е ясно името на новия френски премиер. Президентът на страната Еманюел Макрон, който официално встъпи в длъжност вчера, вече обяви, че избраният от него за министър-председател на страната е Едуар Филип. Това съобщават световните агенции, предаде бТВ.Филип е кмет на северното пристанище Хавър и депутат от региона от 2012 насам. Той е учил в същия университет като Макрон и споделя много от възгледите му в икономиката и социалната сфера.Целия материал за това кой е Едуар Филип, прочетете в .", "date": "2017.05.15", "title": "Макрон: Новият премиер е Едуар Филип"}
{"url": "http://www.novinite.bg/articles/143605/Chetvartoklasnicite-s-posledni-testove-za-vanshno-ocenyavane", "text": "Днес и утре ще се проведат последните изпити за национално външно оценяване за четвърти клас, пише Dnevnik.bg. В понеделник е тестът по \"Човекът и природата\", а във вторник - \"Човекът и обществото\". Резултатите от националните външни оценявания по всеки от предметите се измерват в точки и се вписват в удостоверението за завършен четвърти клас.С точките от изпита по математика може да се кандидатства в профилираните гимназии с профил \"Математически и природни науки\", като тежестта на резултата при балообразуването се определя от педагогическия съвет на конкретното училище. Изпитът бе в петък и на него се явиха 59 401 четвъртокласници.Целта на националните външни оценявания е да измерят индивидуалните постижения на учениците по различните предмети и да се определи необходимостта от подкрепа, както и да се осъществи мониторинг на образователния процес на различни равнища – училищно, регионално и национално, припомниха от просветното ведомство.  ", "date": "2017.05.15", "title": "Четвъртокласниците с последни тестове за външно оценяване"}
{"url": "http://www.novinite.bg/articles/143666/Premestiha-grobnica-na-550-godini", "text": "Гробница на 550 години в Турция беше преместена от мястото си, за да не бъде залята от язовир, съобщава „Руптли”. Гробницата на Зейнел Бей е от 15 век и тежи 1100 тона. Историческият храм беше успешно поставен на два километра от предишното му място, предаде Нова телевизия.Плановете за преместването продължиха 2 години. В деня над 50 експерти помагаха на място, за да бъде преместена безопасно сградата на друго място с помощта на огромна платформа на колела.Проектът за язовира обаче продължава да повдига притеснения за съдбата на други исторически сгради в района.", "date": "2017.05.15", "title": "Преместиха гробница на 550 години"}
{"url": "http://www.novinite.bg/articles/143627/14-godishen-s-cherepna-travma-sled-sbivane-pred-slivensko-uchilishte", "text": "14-годишно момче е било прието в болница с черепна травма след сбиване пред училище в Сливен, съобщиха от ОД на МВР - Сливен, предава Фокус.В петък около 10:30 ч. в ОДЧ при Районно управление \"Полиция\"-Сливен е получено съобщение от ЦСМП - Сливен за постъпило на лечение непълнолетно лице, прието с травма на черепа, пише 24 часа.Полицейските служители установили, че малко по-рано в града, в близост до сграда на училище, две момчета на 14 години от с. Тополчене са нанесли побой на ученик от по-горен клас от тяхното училище. Образувано е досъдебно производство, работата по случая продължава.", "date": "2017.05.15", "title": "14-годишен с черепна травма след сбиване пред сливенско училище"}
{"url": "http://www.novinite.bg/articles/143604/Dneven-horoskop-za-15-maj-2017g", "text": "\r\nОвен\r\nПоловинката ви не е съгласна с ваше решение, но вие не смятате, че трябва да постъпвате иначе. Ако човекът до вас не ви подкрепя и смята, че не сте прави, може би е правилно да се замислите дали неговото мнение не е по-разумно.\r\nТелец\r\nСъжалявате за пропусната възможност и днес това ще ви бъде напомнено по доста суров начин. Научете урока си - предприемайте повече действия, за да не се налага в бъдеще да си задавате въпроса \"Какво щеше да стане, ако…?”\r\nБлизнаци\r\nДнес ще ви хрумне идея, която ще постави началото на бавния, но интересен път към осъществяването на една от мечтите ви. Наслаждавайте се на всяка крачка от правата, понякога трънлива, пътека. Това ще бъде изживяване, което никога няма да се повтори.\r\nАко сте представител на някой от останалите зодиакални знаци, можете да намерите своя  на Jenite.bg\r\n ", "date": "2017.05.15", "title": "Дневен хороскоп за 15 май 2017г."}
{"url": "http://www.novinite.bg/articles/143614/Ogromen-klon-padna-na-trotoar-v-Plovdiv", "text": "\r\nГигантски  от улично дърво се стовари на тротоара и блокира за няколко часа ул. \"Месемврия\" в , предаде bTV. Пострадали няма. Няма и щети по паркираните наблизо автомобили, въпреки че дървото е паднало на сантиметри от спряла кола.\r\nПадналият  тежи поне няколко десетки килограма. Според очевидци точно преди а оттам преминала възрастна жена.\r\nНе е ясна причината за счупването на а.\r\n", "date": "2017.05.15", "title": "Огромен клон падна на тротоар в Пловдив"}
{"url": "http://www.novinite.bg/articles/143615/Tejka-katastrofa-na-AM-Trakiya-ima-zaginal-i-ranen", "text": "\r\nЕдин човек е  при та с товарния микробус на 228 км от магистрала \"Тракия\". Това съобщиха пред \"Фокус\" от полицията в Стара Загора. Сигналът за катастрофирал товарен микробус на 22-ри километър от аутобана е подаден в 06:07 часа тази сутрин, предаде .\r\nВ него са пътували двама души – пътник и водач. Товарният микробус се е движил в посока Бургас. При удара е  пътникът, водачът не пострадал сериозно. Продължава работата на екипа на място.\r\n", "date": "2017.05.15", "title": "Тежка катастрофа на АМ „Тракия“, има загинал и ранен"}
{"url": "http://www.novinite.bg/articles/143664/Arestuvaha-68-dushi-za-zloupotrebi-s-migranti-v-Italiya", "text": "Мащабна полицейска операция в Италия в ранните часове на деня срещу източването на пари за мигрантите. В операцията са участвали 500 служители на реда. Арестувани са 68 души, много от които принадлежат на клана „Арена” -  част от мощната калабрийска организация „Ндрангета”. Според обвиненията кланът е правил милиони на гърба на мигрантите, предаде NOVA, позовавайки се на БГНЕС.„Повече от 500 агенти тази нощ арестуваха 68 души, обвинени във връзки с мафията, изнудване, грабителство, незаконно носене на оръжие, измами, злоупотреби в ущърб на държавата и кражби”, съобщи полицията в град Катанзаро. Кланът контролирал ръководството на центъра за прием” в Изола ди Капо Ризуто, където имало близо 1 500 мигранти, а дейността е продължава от десет години.Полицията арестува Леонардо Сако – ръководител на католическата асоциация „Мизерикордия”, която официално ръководи мигрантския център. 35-годвишният Сако се хвалел с връзките си с влиятелни политици. Местният свещеник Едоардо Скордио също е задържан, съобщават италианските медии.", "date": "2017.05.15", "title": "Арестуваха 68 души за злоупотреби с мигранти в Италия"}
{"url": "http://www.novinite.bg/articles/143671/Desetki-muzei-galerii-i-chitalishta-shte-se-vklyuchat-v-Evropejskata-nosht-na-muzeite", "text": "13-то издание на Европейската нощ на музеите ще се проведе в София на 20 май (събота), съобщиха от пресцентъра на Столична община, пише Агенция \"Фокус\". Събитието се организира от Френския институт, Столичната община и Министерството на културата.Очаква се отново десетки музеи и галерии в страната да се включат в европейската инициатива с интересни изложби, концерти и разнообразни арт прояви, посветени специално на Нощта, пише SofiaNews.info. В инициативата могат да участват национални музеи и галерии, регионални музеи и общински културни институти, а също така и частни галерии и изложбени пространства, които проявяват интерес към събитието. И през тази година към европейската инициатива се очаква да се присъединят много български читалища, които подготвиха различни арт изяви и за миналогодишното издание на „Нощта на музеите”.По традиция, през последните години само в София над 50 музея и галерии се включват в Европейската „Нощ на музеите” и посрещат хиляди посетители с безплатен вход.", "date": "2017.05.15", "title": "Десетки музеи, галерии и читалища ще се включат в Европейската нощ на музеите"}
{"url": "http://www.novinite.bg/articles/143644/Kolko-shte-ni-struva-abiturientskiya-bal-tazi-godina", "text": "54 346 дванайсетокласници в трескава подготовка за абитуриентските балове. И докато едни избират да празнуват по тениска, то други не могат да се откажат от празничното посрещане на живота след училище, информира NOVA. Класните стаи на дванайсетокласниците са празни и всички вече бивши ученици се подготвят първо за матурите, а след това и за бала. Какви обаче са новите тенденции и колко излиза празничната нощ?Изборът на рокля издава и характера, и настроението. Казва го Милена Димитрова – дизайнер с над 20-годишен опит и със стотици облечени абитуриенти. За перфектния бал, освен перфектна рокля, трябва и прическа, обувки, а за момичетата – и грим, маникюр, чанта и бижута.И така балът може да излезе и малко, и много. Зависи от абитуриентите. Цената на една бална рокля или костюм зависят от подбора на материалите и колко време ще се изработват. Може би по-евтино излизат тоалетите, които се шият при шивачи по поръчка. Ако отидете в специализиран магазин цените започват от 400 лв и може да стигнат до 3000.Последният ден с класа обаче остава прекрасен спомен, а това не зависи от цената.", "date": "2017.05.15", "title": "Колко ще ни струва абитуриентския бал тази година?"}
{"url": "http://www.novinite.bg/articles/143680/Remontirat-edni-ot-naj-opasnite-uchastaci-na-patya-Ruse-Byala", "text": "През юни Агенция Пътна инфраструктура ще започне превантивен ремонт на два участъка от пътя Русе - Бяла, предаде БНТ. Единият е в района на Беленския баир, отсечката между Бяла и Борово, както и между град Бяла и квартал „Гара Бяла“.Това са едни от най-натоварените участъци, на които, особено през зимата, често стават катастрофи. Общата дължина на трасето, което ще бъде ремонтирано, е 8,5 км. Предвидената сума е близо 7 милиона лева.", "date": "2017.05.15", "title": "Ремонтират едни от най-опасните участъци на пътя Русе-Бяла"}
{"url": "http://www.novinite.bg/articles/143618/Chinovnicheska-greshka-ili-imotna-izmama-v-stolichniya-Mladost", "text": "Клетвена декларация със съмнителна достоверност е станала причина терен в рамките на вече изградената и работеща метростанция „Младост 3” в столицата да отиде в частни ръце, предаде bTV. Става дума за документ, с дата от 1992 г., подписан от починалия през 1999 г. Иван Иванов. На база на него е изваден нотариален акт за 2,2 дка, които на практика включват даже стълбите на съоръжението. Така метростанцията няма да има паркинг, а до нея ще се появи блок.Скандалното в случая е, че в архива на Втори нотариат такъв документ от 1992 г. няма.Общината или частният собственик имат много малко власт, ако някой иска да злоупотреби, посочи Георгиев. По думите му при фалшиво решение на поземлената комисия или такова на основата на фалшив документ, няма добра процедура по уведомяване и така е много трудно даден парцел да бъде спасен. Най-често мишена стават общински имоти заради очакването, че местната власт няма толкова яростно да се защитава.Случаите със имотни измами под прикритието на реституция се разследват. Шефът на поземлената комисия в Панчарево се сдоби и с обвинение.", "date": "2017.05.15", "title": "Чиновническа грешка или имотна измама в столичния \"Младост\"?"}
{"url": "http://www.novinite.bg/articles/143622/Izdirvaha-cyala-nosht-izgubeni-turisti-v-Rodopite", "text": "Две спасителни акции са били проведени в Родопите, в близост до Осиковска река, съобщава Агенция „Фокус“ по данни на Планинската спасителна служба (ПСС) при БЧК.Инцидентите са станали един след друг. Първата акция е била с пострадал чужденец, който си е счупил крака. Тя е продължила общо 3 часа. Втората акция е била за издирването на изгубили се туристи. Издирването им е било 3 часа – от 22.00 часа до 04.00 часа. И двете акции са приключили успешно, хората са в добро състояние.", "date": "2017.05.15", "title": "Издирваха цяла нощ изгубени туристи в Родопите"}
{"url": "http://www.novinite.bg/articles/143630/Nad-2000-motora-blokiraha-Lazurniya-bryag", "text": "Хиляди мотористи блокираха Лазурния бряг на Франция, предада NOVA. Голямо събитие изпълни Сен Тропе и околните градчета в района. Над 2000 мотора са се стекли само в центъра на курортното градче.Рокерският събор е съпровождан от демонстрации на умело управление, музика на живо, хиляди сергии със специализирани стоки и щандове за бърза храна.", "date": "2017.05.15", "title": "Над 2000 мотора блокираха Лазурния бряг"}
{"url": "http://www.novinite.bg/articles/143667/Proekt-predvijda-naemane-na-rezervisti-bez-konkurs", "text": "Българските граждани, освободени от военна служба, да се приемат на служба в доброволният резерв без провеждане на конкурс след подписване на договор. Това предлага министърът на отбраната Красимир Каракачанов в проект на Постановление за изменение и допълнение на Правилника за прилагане на Закона за резерва на въоръжените сили на Република България (ППЗРВСРБ), приет с Постановление №145 на Министерския съвет от 06.07.2012 г., пише Труд.Проектът е публикуван днес на портала за обществени консултации и ще се обсъжда до 14 юни. Регламентираната конкурсна процедура с ППЗРВСРБ е тромава и не постигна целта за комплектуване на длъжностите от доброволния резерв, като към месец март 2017 г. (период от 5 години) са комплектувани само 20%, се посочва в мотивите към проекта.По сега действащата нормативна уредба е регламентирано да се провеждат конкурси три пъти в годината, както и извънредни, но това само натоварва военните формирования, провеждащи конкурса, без да има ефект за попълване на резерва, посочват от Министерството на отбраната.", "date": "2017.05.15", "title": "Проект предвижда наемане на резервисти без конкурс"}
{"url": "http://www.novinite.bg/articles/143657/Yunker-shte-prieme-Gabriel-utre-v-Strasburg", "text": "Председателят на Европейската комисия Жан-Клод Юнкер ще приеме утре в 10:00 ч. в Страсбург Мария Габриел, номинирана от българското правителство за еврокомисар. Това съобщи на пресконференция говорителят на комисията, пише 24 часа.От ЕК уточняват, че засега еврокомисарите няма да обсъждат въпроса какви отговорности ще бъдат възложени на Габриел. Говорителят потвърди, че решението по този въпрос е изцяло в ръцете на председателя Юнкер.Утрешната среща на Юнкер и Габриел е първата стъпка след нейната номинация. След този разговор се очаква Юнкер да прецени дали номинираната може да бъде еврокомисар и в случай, че е удовлетворен, да определи нейните отговорности в ЕК. След това Габриел ще положи изпит пред съответната комисия на Европейския парламент (ЕП) и ако бъде одобрена, назначението й предстои да бъде утвърдено от Съвета на ЕС.", "date": "2017.05.15", "title": "Юнкер ще приеме Габриел утре в Страсбург"}
{"url": "http://www.novinite.bg/articles/143682/Politicheska-pasivnost-na-balgarite-v-Makedoniya", "text": "Един любопитен феномен се появи на последните парламентарни избори у нас. Оказа се, че на 26 март в Македония са гласували едва 387 от хиляди граждани с български паспорти, предаде NOVA.По официални данни само за последните 15 години над 70 000 македонци са получили българско гражданство. По неофициални те са общо над 100 000.Владимир Перев бил от първите още през 1999 година.„От онези периоди, когато Киро Глигоров и компанията в Македония говореха, че Македония е лидерът на Балканите. Аз не исках да бъда между лидерите, извадих си българско гражданство”, разказва Владимир Перев.Петър Колев си вади български паспорт 10 години по-късно.„Още когато отидох да уча в България, подадох документи за българско гражданство”, обяснява Петър.Двамата са сред малцината, които на тези избори пуснали бюлетина за български парламент.Едва 14 български граждани от Скопие са подали заявления предварително, че желаят да гласуват в посолството ни. Общо гласа си дали едва 387 души.Според най-запаления македонист у нас за това си има причина.„Седят трима юнаци и снимат с камери. Млади хора. Стегнати, очевидно от тайните служби”, коментира Божидар Димитров, директор на НИМ.  А след снимките следвали уволнения.„Страхът е чудовищен. Македонската безработица е 40%. Ако нямаш работа, ти си мъртъв”, коментира Божидар Димитров.Владимир и Петър са съгласни, че страхът е основна причина за изборната пасивност.„В Македония до ден днешен тече ужасна антибългарска кампания”, коментира Петър.Но не единствена причина.„Никой не иска да идва да гласува за това, че те са се научили - българската държава не се интересува за тях. Тя няма да им помогне”, коментира Владимир.А понякога дори можела да им попречи. Както станало на последните европейски избори.„Изживяхме един от най-тежките си кошмари. Тогава имаше едни огромни опашки от хора, които искаха да дадат своя глас”, обяснява Петър.Срещу голяма част от тях прокуратурата у нас завела дела. Не доказали добре, че отговарят на условията за уседналост. Мнозина били глобени по 1000 лева.Най-съвестните македонски гласоподаватели идвали за изборите в България.Много жив е и интересът в Македония към българския паспорт. Само през миналата година са го пожелали и получили над 6000 души. По родови, но и по практични причини - да им даде зелена светлина към Европейския съюз.", "date": "2017.05.15", "title": "Политическа пасивност на българите в Македония"}
{"url": "http://www.novinite.bg/articles/143633/Jotova-Vlizaneto-na-Sarbiya-v-ES-shte-podobri-otnosheniyata-ni", "text": "Вицепрезидентът Илияна Йотова присъства на откриването на документална изложба, посветена на 100-годишнината от опожаряването на Босилеград. \"Моето присъствие от името на държавата е красноречиво свидетелство за това, че нашата политика спрямо българските малцинства ще продължи да бъде стабилна и последователна.\", бяха думите на Йотова, предадени от Агенция \"Фокус\".„Нашето присъствие в Босилеград е свидетелство, че паметта на невинните жертви е жива, на убитите в изпепеления Босилеград преди 100 години е жива“, заяви още тя. „Не съм от хората, които смятат, че някои страници от историята на народите трябва да бъдат забравени завинаги. Моето дълбоко убеждение винаги е било, че историята и тези страници трябва да се четат до последния ред“, обясни Илияна Йотова. Според нея само с четенето на страниците от историята могат да се премахнат съмненията между съседските народи, независимо за коя част от Европа става дума.Вицепрезидентът коментира още, че разширението на  трябва да бъде към Западните Балкани. „Поддържала съм всяка една страна към пътя за нейното членство, включително и Сърбия“, обясни Йотова. „От 10 години България е достоен член на , стабилна държава в тази част на Европа, сигурната външна граница на ЕС. Знаем много добре цената на това, което сме изживели през тези 10 години, знаем компромисите, които трябваше да направим“, коментира тя. „Днес Сърбия е в преговорен процес по две от най-важните глави - 23, която се отнася до съдебна реформа и основни права и 24 за правосъдие, сигурност и свобода“, поясни вицепрезидентът. „Много внимателно следим напредъка на този преговорен процес, резолюциите, които се приемат в европейските институции, защото в тях се защитават правата на малцинствата“, посочи Илияна Йотова. „Изпълнението на тези критерии и влизането на Сърбия в  ще допринесе още повече за добрите ни двустранни и съседски отношения“, допълни тя. „Ще продължим да подкрепяме развитието на културните центрове в Босилеград и Димитровград, защото това са естествените средища на българщината“, заяви вицепрезидентът.", "date": "2017.05.15", "title": "Йотова: Влизането на Сърбия в ЕС ще подобри отношенията ни"}
{"url": "http://www.novinite.bg/articles/143595/Zaharieva-zaminava-na-rabotno-poseshtenie-v-Bryuksel", "text": " ", "date": "2017.05.15", "title": "Захариева заминава на работно посещение в Брюксел"}
{"url": "http://www.novinite.bg/articles/143683/Angelkova-se-sreshtna-s-kolega-ot-Azerbajdjan", "text": "Министърът на туризма Николина Ангелкова проведе работна среща със заместник-министъра на външните работи на Република Азербайджан и главен преговарящ на страната с ЕС Махмуд Гулиев. На срещата присъства и посланикът на Азербайджан в България Н. Пр. Д-р Наргиз Гурбанова. Това съобщиха от пресцентъра на Министерство на туризма, цитирани от Агенция \"Фокус\".Сред дискутираните теми бяха мерките за увеличаване на двустранния туристопоток и варианти за улесняването на визовия режим. Стана ясно, че двете страни ще работят за разработването на програма за използване на възможностите на българските СПА и балнео продукти от граждани на Азербайджан.Министър Ангелкова информира Махмуд Гулиев, че по време на 105-тата сесия на СОТ в Мадрид е провела разговор с колегата си Абулфаз Гараев, министър на културата и туризма на Азербайджан и вече е отправила покана за посещение у нас. Заместник-министър Гулиев изтъкна факта, че тази година България и Азербайджан празнуват 25-годишнина от установяването на дипломатически връзки помежду си. Предстои да бъдат обсъдени възможности за провеждането на общи събития по този повод.", "date": "2017.05.15", "title": "Ангелкова се срещна с колега от Азербайджан"}
{"url": "http://www.novinite.bg/articles/143670/Amerikanski-boen-korab-pristiga-vav-Varna-na-rutinno-poseshtenie", "text": "Военният кораб „Оскар Остин” (USS OSCAR AUSTIN) пристига днес във Варна на неофициално рутинно посещение. Ескадреният миноносец е от състава на Военноморските сили на САЩ и ще остане в морската ни столица до 20 май, предаде Дарик. По време на визитата са предвидени различни протоколно-представителни мероприятия и срещи на американските военни моряци с българските им колеги и курсанти от Висшето военноморско учили „Никола Й. Вапцаров”. Корабът навлезе в Черно море на 5 май и взе участие в учение във водите на Румъния, в което се включиха 700 войници от северната ни съседка, Великобритания и САЩ.„Оскар Остин” е снабден с ракетни установки Томахоук, системи за морска артилерия и пуск на торпеда, позволяващи унищожаването на неприятеля на разстояние над 1000 км. За присъствието на бойния кораб в Черно море от Шести американски флот заявиха, че то демонстрира ангажимента на САЩ за колективна защита на съюзниците и партньорите в региона. ", "date": "2017.05.15", "title": "Американски боен кораб пристига във Варна на рутинно посещение"}
{"url": "http://www.novinite.bg/articles/143645/Kristalina-Georgieva-Finansovite-ministri-ot-G7-obsadiha-zastrahovki-sreshtu-kiberatakite", "text": "Финансовите министри на страните от Г7 са обсъдили създаването на застрахователни продукти срещу кибератаките. Това заяви пред БНР главният изпълнителен директор на Световната банка Кристалина Георгиева, пише 24 часа.Георгиева участва на срещата на върха в Бари, състояла се в момент, когато светът беше ударен от най-голямата кибератака до сега. \"По киберриска какво застраховане е възможно, то още е в \"пелени\", как може да се ускори растежът на една индустрия, която се занимава с риск, който навремето въобще го е нямало\", попита риторично тя.Експертите по киберсигурност са на мнение, че над 1 млн. и 300 хил. компютърни системи по света остават уязвими към вируса, с който беше извършена световната кибератака в петък. Размерът и икономическата стойност на вредите от петъчната атака са неясни. Георгиева говори за българска медия за първи път, откакто пое поста на главен изпълнителен директор на Световната банка.", "date": "2017.05.15", "title": "Кристалина Георгиева: Финансовите министри от Г7 обсъдиха застраховки срещу кибератаките"}
{"url": "http://www.novinite.bg/articles/143650/Da-Balgariya-iska-proverka-na-elektronnoto-glasuvane-za-VSS", "text": "Незабавен независим одит на софтуера за електронно гласуване за следващ състав на Висшия съдебен съвет (ВСС), или спешна законодателна промяна за отпадане на възможността за дистанционен вот. Към това призовава политическа партия \"Да, България\" не само Висшия съдебен съвет, а и всички парламентарни партии, пише Dnevnik.bg.На специална пресконференция, посветена на предстоящите избори в третата власт - съдебната, председателят на формацията Христо Иванов и софтуерния инженер и специалист по електронно гласуване и управление Божидар Божанов разказаха за слабостите, които са установили в софтуера. Те са ползвали оскъдната по думите им информация от публикуваните данни от кадровия орган на Темида.\"Публичната информация за системата за електронен вот е доста оскъдна, но от известното може да се разбере, че е реализирана по наивен начин и не спазва международните стандарти.\", обясни Божанов. И допълни - когато един магистрат подаде своя глас, системата го отчита към човека за когото е гласувал. Това обаче оставя възможност за изменението му преди обявяването на вота. Тя може да бъде извършена лесно от хакери.Мандатът на ВСС изтича през октомври тази година. Началото на шестте поредни съботи, в които ще се проведат изборите за новия състав съвета от професионалната квота на магистратите бе поставен този уикенд.", "date": "2017.05.15", "title": "\"Да, България\" иска проверка на електронното гласуване за ВСС"}
{"url": "http://www.novinite.bg/articles/143658/Nov-oblasten-koordinator-na-GERB-v-Stara-Zagora", "text": "С решение на Изпълнителната комисия на ГЕРБ за областен координатор на партията в Старозагорска област е утвърден Пламен Йорданов, който бе народен представител в 42-то и 43-то Народно събрание. Това съобщи депутатът и общински ръководител на старозагорската структура Емил Христов по време на пресконференция, предава Агенция \"Фокус\"Предложението за рокадата е направено от Живко Тодоров – кмет на Стара Загора и член на ИК на ГЕРБ, който заемаше и поста на областен координатор на партията. Това съобщиха от пресцентъра на ПП ГЕРБ. „Решението бе взето и подкрепено на среща с общинските ръководители от Старозагорска област, подчерта Емил Христов. Мотивите за решението са, че Живко Тодоров е изключително натоварен като градоначалник и член на ИК на ГЕРБ.„Ще заложа на приемствеността в работата, защото за всички е видимо, че структурата на ГЕРБ в нашата област е една от най-силните в страната“, категоричен бе Пламен Йорданов. Предстоят отчетни събрания по общини, за да се отбележат силните и слабите страни от изминалите избори, да се направят анализи. „Започваме и подготовката за следващите местни избори през 2019 г. Имаме амбицията да спечелим и добавим към нашия успех поне още две кметски места за ГЕРБ в областта. Продължаваме екипната работа с народните представители, общинските съветници, членовете и симпатизантите на ГЕРБ. Където е необходимо ще направим промени в ръководствата на партията по места, за да влеем активни млади хора, които да дадат импулс за работа на общинските организации“, обяви Йорданов.", "date": "2017.05.15", "title": "Нов областен координатор на ГЕРБ в Стара Загора"}
{"url": "http://www.novinite.bg/articles/143631/Ikonomicheskiyat-ministar-Ne-ostana-kakvo-da-se-privatizira", "text": "Приватизацията като инструмент за преминаване от планова към пазарна икономика е изчерпан. По този начин икономическият министър Емил Караниколов обясни в ефира на бТВ спирането на всички започнали процедури по раздържавяване и решението нови такива за обособени части от дружества да стават само със санкция от НС.Той обяви, че внасянето на законопроект по темата от страна на Министерството на икономиката става по искане на премиера Бойко Борисов. „Фокусът ще е върху ефективното и прозрачно управление на държавната собственост и публично-частното партньорство, което е в интерес на държавата и гражданите”, подчерта Караниколов.Той похвали законопроекта за управлението на държавните активи на БСП, като посочи, че там има добра основа, върху която ще се работи.След спирането на приватизацията се появиха коментари, че това се прави с цел спиране на конкретна сделка, като за пример беше даден Пловдивският панаир, където държавата е съсобственик с небезизвестния Георги Гергов от БСП. „Панаирът не е в програмата за приватизация, през последните 2-3 години не е предлаган”, отговори Караниколов.Две напълно законни процедуриПреди да оглави икономическото ведомство, той ръководеше именно Агенцията за приватизация. Караниколов не вижда парадокс в това до преди няколко месеца да е раздържавявал, а сега да е против раздържавяването: „Като шеф на агенцията, имах ангажимента да изпълнявам държавната програма”.Неговото име беше забъркано в скандалната приватизация на Дипломатическия клуб, който беше купен от студенти с минимален трудов стаж, за да отиде след това във фирма, свързвана с депутата от ДПС, медиен собственик и неуспял шеф на ДАНС Делян Пеевски.„Той не е участвал в тази процедура. Приватизацията на Дипломатическия клуб беше извършена съгласно закона, сделката е одобрена по законосъобразност от Надзорния съвет, нямаше нито един „против”, подчерта Караниколов. Той допълни, че други органи са проверявали произхода на средствата и не са открили проблем.„Считам, че това беше ход, с който да се отклони вниманието от една друга сделка – за Царските конюшни”, посочи министърът.Отново по времето на Караниколов беше приватизиран „Булгартабак”. Той отново се оказа в орбитата на Делян Пеевски, като крайният резултат е препродажба, затворена фабрика в София и много останали на улицата работници. „Не виждам нищо притеснително в тази сделка”, отсече Караниколов.Чия номинация еМинистърът категорично отхвърли твърденията, че е номинация на Делян Пеевски: „Него го познавам от медиите, той не ме познава”.Двамата се засичали в парламента когато Караниколов се отчитал като шеф на приватизационната агенция, но не са говорили. Не е такова положението с лидера на „Атака”, чиято номинация е икономическият министър: „С Волен Сидеров твърде отдавна се познаваме”.Емил Караниколов на два пъти използва конструкцията „национално отговорната партия „Атака” по адрес на политическата сила, която е застанала зад него. По думите му националистическата сила „заложи на професионализма, преходността и това, че аз познавам добре Министерството на икономиката”.„Не считам, че Европа има нещо против правителството, защото по този начин има стабилност”, подчерта той.Какво още ще правиКараниколов посочи, че по искане на министър-председателя още от първата седмица работят с вицепремиера Томислав Дончев по идентифицирането на административните тежести, които засягат бизнеса и държавните такси, които гражданите трябва да плащат за определени услуги.„Няма да има чистка в администрацията, в дружествата. Докато не бъде приет закон за ясни критерии за назначаване в бордовете, няма да има съкращения и уволнения. Това е искане и на партия „Атака”, подчерта министърът.По думите му военнопромишленият комплекс „върви доста добре”, но трябва да се модернизира и трябва да бъдат създадени кадри, които да внедряват иновации.", "date": "2017.05.15", "title": "Икономическият министър: Не остана какво да се приватизира"}
{"url": "http://www.novinite.bg/articles/143689/Kopie-na-Velikata-kitajska-stena-zablujdava-turisti-VIDEO", "text": "Копие на Великата китайска стена, построено през 2015 година, продължава да привлича туристи, а много от тях го бъркат с истинската, пише NOVA. Копието е дълго едва 4,02 километра. Репликата се намира край град Нанчан, провинция Дзянси.Въпреки че много туристи се възхищават на копието, други са точно на обратния полюс и не смятат, че то е толкова величествено. Много хора обаче нямат средства да отидат и с очите си да видят оригинала, затова са доволни и на копието. Това не е първото копие на Великата китайска стена. През април училище в Ухан, провинция Хубей, построи своя версия, която е дълга само 1,6 километра.", "date": "2017.05.15", "title": "Копие на Великата китайска стена заблуждава туристи (ВИДЕО)"}
{"url": "http://www.novinite.bg/articles/143624/Petkova-Balgariya-nyama-kak-da-uchastva-v-procedurata-po-otkupuvane-na-akciite-na-ChEZ", "text": "На този етап България няма как да участва в процедура по откупуване на акциите на ЧЕЗ. Това заяви Теменужка Петкова пред журналисти във връзка с възможността страната ни да си върне контрола над ЧЕЗ, предаде Фокус.\"Когато говорим за продажбата на ЧЕЗ трябва да са ясни няколко основни неща. ЧЕЗ е частно дружество\", коментира Петкова. По нейни думи това, че чешката държава е решила да продаде своя дял на ЧЕЗ в България е решение на собственика. Петкова обърна внимание още, че процедурата е по реда на чешкото законодателство и страната ни не би могла да въздейства, пише 24 часа.Министър Петкова обясни, че когато се говори за това държавата да откупи ЧЕЗ, трябва да е ясно, че това представлява един сериозен ресурс. \"Не трябва да забравяме и нещо друго и то е свързано с това, което предстои, да се извърши в електроенергийния сектор в България, а именно пълната либерализация на енергийния пазар\". Петкова допълни още, че трите електроразпределителни дружества няма да имат монопол. По думите й всяко едно от тях ще трябва да се бори и конкурира с всички останали доставчици. Петкова поясни, че след либерализацията те ще получават такса пренос и такса достъп, но всичко останало по отношение на търговията с електрическата енергия ще бъде на пазарен принцип.", "date": "2017.05.15", "title": "Петкова: България няма как да участва в процедурата по откупуване на акциите на ЧЕЗ"}
{"url": "http://www.novinite.bg/articles/143681/Angel-Popov-stava-zammin-na-transporta", "text": "В Министерството на транспорта, информационните технологии и съобщенията трети заместник-министър става Ангел Попов, пише 24 часа.Той е завършил Техническия университет в София с придобита квалификация \"Машинен инженер\". Заемал е ръководни длъжности в различни фирми, чиято дейност е свързана с транспорт и логистика, съобщават от Министерски съвет.", "date": "2017.05.15", "title": "Ангел Попов става зам.мин. на транспорта"}
{"url": "http://www.novinite.bg/articles/143690/BNB-shte-pechata-i-evro", "text": "България ще печата евро. Съвместното дружество \"Обертюр Фидюсиер\" АД – София, в което акционери са Печатницата на БНБ и Oberthur Fiduciaire SAS – Франция, получи акредитация от Европейската централна банка (ЕЦБ) за отпечатване на евро банкноти. Това дава право на компанията да участва в търгове, провеждани от централните банки на страните от еврозоната, за производство на банкноти от единната валута, предаде .Съвместното дружество беше създадено през ноември 2013 г. и за краткия период оттогава успя успешно да премине трите компонента на акредитация от ЕЦБ - за сигурност, технологичен капацитет, и условия на труд и опазване на околната среда, припомня БГНЕС. За този период броят на работещите в дружеството се увеличи от 57 на 225. То се състои изцяло от български ръководен персонал, специалисти и работници.Обемът на произведените банкноти за международния пазар за същия период нарасна от 60 милиона на 1 милиард. Дружеството е включено в списъка на големите данъкоплатци в страната. ", "date": "2017.05.15", "title": "БНБ ще печата и евро"}
{"url": "http://www.novinite.bg/articles/143649/Slabo-svivane-na-grackata-ikonomika-ot-nachaloto-na-2017-g", "text": "През първото тримесечие на настоящата година икономиката на Гърция продължава да се свива, макар и слабо, показват предварителните данни на гръцката статистика, предаде БНР.Брутният вътрешен продукт (БВП) на Гърция се сви през периода януари-март с 0,1 на сто спрямо четвъртото тримесечие на 2016-та, когато беше отчетен спад с 1,2%. На годишна сезонно-коригирана база гръцката икономика остава в рецесия, понижавайки се през първото тримесечие на текуща година с 0,5 на сто (спрямо първото тримесечие на 2016-та) след спад с 1,1 на сто в началото на 2016 г.и след солиден ръст от 2% през третото тримесечие на миналата година.На сезонно некоригирана годишна база свиването на БВП през първото тримесечие се забави до 0,3 на сто след понижение с 1,4% орез оървите три месеца на 2016-та, показват още данните на Elstat.Тук трябва да се отбележи, че при представяне на своята \"пролетна прогноза\" през миналата седмица, Европейската комисия (ЕК) обяви, че очаква отскок на гръцката икономика през 2017-та, но в същото време допълни, че \"икономическият растеж ще остане сдържан поради забавения във времето преглед по изпълнение на настоящата спасителна програма на международните кредитори на страната\".ЕК очаква БВП на Гърция да нарасне през настоящата година с 2,1 на сто, като това представлява низходяща ревизия спрямо предходната т.нар. \"зимна прогноза\" на комисията за по-солиден растеж с 2,7%. ЕК ревизира и прогнозата си за гръцкия икономически растеж през 2018-та от 3,1% до 2,5 на сто.Според редица икономисти низходящата ревизия прави прогнозите за гръцкия икономически растеж по-реалистични. Главният икономист на Eurobank Платон Монокусос коментира, че експресните данни за първото тримесечие са до голяма степен в рамките на очакваното. \"Динамиката на растежа на БВП вероятно ще се засили през следващите месеци на фона на очакванията за постигне на окончателна сделка по прегледа на настоящата международна спасителна програма и с оглед на предстоящия силен туристически сезон\", коментира още Монкоусос. По негови думи прогнозите за растежа през цялата настояща година са обект на низходяща ревизия поради слабото първо тримесечие.", "date": "2017.05.15", "title": "Слабо свиване на гръцката икономика от началото на 2017 г."}
{"url": "http://www.novinite.bg/articles/143642/55-hil-po-malko-bezrabotni-za-parvoto-trimesechie-na-godinata", "text": "\r\nПрез първото тримесечие на 2017 г. безработните са 224,4 хил. души, а коефициентът на безработица – 6,9 на сто, съобщи Националният статистически институт, предаде бТВ. В сравнение с първото тримесечие на 2016 г. броят на безработните намалява с 55,2 хил. души. Според данните 33 хил. от тях, или 14,7%, търсят първата си работа.\r\nПрез същия период безработицата намалява в по-голяма степен при мъжете, като коефициентът й достига 6,8 на сто за мъжете и 6,9 на сто - за жените. От общия брой на безработните през първото тримесечие 53 на сто са мъже и 47 на сто - жени.\r\nОт всички безработни 12,5% са с висше образование, 48,7% - със средно, и 38,8% - с основно и по-ниско образование.\r\nПрез първото тримесечие на 2017 г. продължително безработни (от една или повече години) са 122,2 хил., или 54,4 на сто от всички безработни. Коефициентът на продължителна безработица е 3,7 на сто, като в сравнение със съответното тримесечие на 2016 г. намалява с 1,1 процентни пункта. По пол коефициентът на продължителна безработица е 3,9 на сто за мъжете и 3,6 на сто - за жените.\r\n", "date": "2017.05.15", "title": "55 хил. по-малко безработни за първото тримесечие на годината"}
{"url": "http://www.novinite.bg/articles/143626/Oshte-trima-zamestnik-ministri", "text": "Премиерът Бойко Борисов подписа заповеди за назначаването на трима заместник-министри, които ще попълнят екипите на министерствата на здравеопазването, на регионалното развитие и благоустройството и на енергетиката. Предложенията за назначаване са на съответните министри.Светлана Йорданова – магистър по счетоводство и инженер-химик, ще бъде третият заместник-министър на здравеопазването. От 2015 г. тя е секретар на Националния съвет по наркотични вещества към ведомството.За заместник-министър на регионалното развитие и благоустройството е назначен Павел Тенев. От 2003 г. работи като ръководител на проекти в различни фирми в сферата на строителството. Завършил е Университета по архитектура, строителство и геодезия.В Министерството на енергетиката за заместник-министър е назначен Красимир Първанов. Той е бивш изпълнителен директор на НЕК. Първанов бе освободен от този пост през 2011 г., когато енергиен министър бе Трайчо Трайков. Именно той поиска оставката му заради заформил се скандал около подписано споразумение с \"Атомстройекспорт\" за АЕЦ \"Белене\".Източник: ", "date": "2017.05.15", "title": "Още трима заместник-министри"}
{"url": "http://www.novinite.bg/articles/143659/Avtobusite-do-letishteto-stavat-dva", "text": "За срок от 16.05.2017 г. до 31.12.2017 г. се въвеждат промени в транспортното обслужване на летище „София“ - Терминал 1 и Терминал 2, съобщават от Столична община, цитирани от NOVA. Автобусна линия № 84 се разделя на две линии: линия №84 и линия №184.Линия № 84 ще се движи по действащия маршрут; линия № 184 обаче с маршрут: от ул. “Ген. Гурко” по маршрута на автобусна линия № 84 до кръстовище бул. “Христофор Колумб” – ул. “Мими Балканска”, наляво по ул. “Мими Балканска” и бул. “Брюксел” до летище София Терминал 1, обратно по бул. “Брюксел”, ул. “Мими Балканска”, ул. “Продан Таракчиев”, летище София Терминал 2, обратно по маршрута до кръстовище ул. “Продан Таракчиев” - бул. “Христофор Колумб” и наляво по бул. “Христофор Колумб” по маршрута на автобусна линия № 84 до ул. “Ген. Гурко”.", "date": "2017.05.15", "title": "Автобусите до летището стават два"}
{"url": "http://www.novinite.bg/articles/143684/Taksi-blasna-peshehodka-v-Sofiya", "text": "\r\nИнцидент на пешеходна пътека в София. Таксиметров автомобил удари възрастна жена на улица \"Георги С. Раковски\", предаде БНТ.\r\n\r\nЖената е била прегледана в \"Пирогов\", няма опасност за живота й. Сигналът за инцидента е подаден малко след 12.30 на обед. Очевидци разказват, че 65-годишната жена е тръгнала да пресича на червено, а шофьорът на то е карал бавно. При удара, тя е паднала и е ударила главата и коляното си. Жената е загубила съзнание за няколко минути.\r\n\r\n\r\n\r\n", "date": "2017.05.15", "title": "Такси блъсна пешеходка в София"}
{"url": "http://www.novinite.bg/articles/143619/Skok-v-cenata-na-chernoto-zlato-s-nad-2-po-vreme-na-dneshnata-targoviya", "text": "По време на понеделнишката търговия черното злато поскъпна с над 2 на сто към двуседмични върхове, след като енергийните министри на двете най-големи производителки в лицето на Русия и Саудистка Арабия посочиха в съвместно изявление, че срокът на действие на договореното в края на миналата година споразумение за ограничаване на добивите трябва да бъде удължен от средата на тази година до март 2018 г., предаде БНР.Това би удължило срока на действие на договореното от водещите производители от и извън ОПЕК споразумение за намаляване на добивите с около 1,8 млн. барела на ден с девет месеца след края на юни, но сами при условие, че всички страни членки на петролния картел се съгласят с подобно решение на предстоящата на 25-ти май среща във Виена.На съвместна пресконференция в Пекин, енергийният министър на Саудитска Арабия Халид ал-Фалих каза, че е необходимо удължаване на споразумението, изтичащо в края на юни с девет месеца (до март 2018-та), \"тъй като ние все още не сме достигнали желаните от нас нива на петролни запаси\". В същото време руският енергиен министър Александър Новак добави, че предварителните консултации показват, че всички остават ангажирани и той не вижда причини за отказ от споразумението на която и да е страна производител.И двамата министри подчертаха, че ще направят всичко необходимо, за да се постигне желаната цел за стабилизация на петролния пазар и за намаляване на търговските запаси на петрол към техните осреднени петгодишни нива. Според тях това подчертава решителността на петролните производители да осигурят стабилност на пазара на ценната суровина.Съвместното изявление на Русия и Саудитска Арабия допринася за скок на фючърсите на американския лек суров петрол с доставка през юни с 2,38 на сто към 48,98 длр. за барел (най-високо ниво от 1-ви май насам), докато фючърсите на петрола сорт брент с доставка през юли поскъпват с 2,34 на сто към 52,02 длр. за барел.Инвеститорите продължават да отбелязват нарастващото американско петролно производство с оглед на това, че САЩ не участва в настоящото споразумение и това подкопава усилията на ОПЕК и Русия. Според данните на компанията за петролни услуги Baker Hughes, броят на действащите петролни сондажи в САЩ е нараснал през седмицата до 12-ти май с 9 сондажа до 712 броя. Това е своеобразно повишение за 17-та поредна седмица и най-голям брой действащи сондажи от две години насам (от април 2015-та), като спрямо година по-рано те са се увеличили с над 100 процентни пункта.В същото време производството на американски суров петрол се повиши до 9,3 млн. барела на ден, нараствайки с над 10 на сто от средата на 2016-та насам.", "date": "2017.05.15", "title": "Скок в цената на \"черното злато\" с над 2% по време на днешната търговия"}
