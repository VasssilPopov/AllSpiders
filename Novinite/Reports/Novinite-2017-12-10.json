{"url": "http://www.novinite.bg/articles/154015/Dneven-horoskop-za-10-dekemvri", "text": "OЩе се сте леко обидени от поведението на хора, които сте смятали за приятели. Свикнете с мисълта, че всеки прави най-доброто за себе си, а не за вас. В крайна сметка това не означава, че тези хора не ви уважават.Винаги сте били сериозни и отговорни, но днес искате просто да разпуснете и да не мислите за това кое е правилно и кое грешно. Отпуснете се и се забавлявайте, но все пак недейте съвсем да замъглявате добрата си преценка за нещата.Поели сте твърде присърце дадена задача и това ви натоварва психически. Но за вас тези подробности не са от значение, защото удовлетворението, което ще получите си струва всички усилия. Добрите хора като вас трябва да са повече.Представителите на останалите зодии могат да намерят своя дневен хороскоп .", "date": "2017.12.10", "title": "Дневен хороскоп за 10 декември"}
{"url": "http://www.novinite.bg/articles/154013/Svetoven-den-za-pravata-na-choveka", "text": ". Приетата през 1948 г. Харта за човешките права се смята за неформална конституция, гарантираща правата на човека. Тя признава човешките права и свободи като дадени по рождение, осигурява равноправие и гарантира защита от насилие, лошо отношение и наказания, които засягат човешкото достойнство.Общите усилия на международната общност за гарантиране правата на човека продължават и днес. Денят, в който – 10 декември, е обявен за Световен ден на човешките права.ООН е приела шест договора за основните човешки права; Международен договор за икономическите, социалните и културните права; Договор срещу насилието; Договор за превенция на расовата дискриминация; Договор за превенция на дискриминацията на жените; Договор за правата на децата.На този ден се отбелязва приемането от страна на Общото събрание на ООН на Хартата за правата на човека, която обявява всички хора за равни по права и свободи по рождение.", "date": "2017.12.10", "title": "Световен ден за правата на човека"}
{"url": "http://www.novinite.bg/articles/154020/Dalgite-bezpolezni-ushi-na-vlastta", "text": "Онова, което отричат, е вярно. И колкото повече го отричат, толкова по-вярно е. Прозрял го сър Артър Конан Дойл. Мисълта сякаш е изречена по повод парламентарното изслушване на шефа на Националното бюро за контрол върху СРС Рашков. Умишлено или не депутатите поканиха като опоненти срещу него главния прокурор Цацаров, шефовете на ДАНС Георгиев и на ДАТО Китов. Неравна схватка с предизвестен край. Един срещу трима (плюс политическа агитка), като се има предвид отдавнашната неприязън между бюрото, държавното обвинение и контраразузнаването.В открито заседание Рашков немà възможност да говори конкретно, но дори чрез езоповския език на полуфактите успя да алармира, че ситуацията със СРС продължава да е тревожна. Гражданите практически не са защитени от незаконно подслушване. Пак като потърпевши (без имена) бяха посочени политици, журналисти, магистрати. Но епидемията \"слушат ме\" може да засегне всеки.Може би поради шумния скандал с екс вътрешния министър Цветанов (удобно отсъстващ от залата) и \"кетчърите\" от 2013 (за който той и неговите хора от тогавашната спецдирекция \"Оперативно-техническа информация\" чуха окончателно \"невинни\") точно нерегламентираното слухтене се оказва винаги в светлината на прожекторите. Но според Закона за специалните разузнавателни средства (ЗСРС) наравно са видеозаписа, фотографирането, белязаните предмети, а оперативни способи са още наблюдение, проследяване, негласно проникване, проверка на кореспонденция и компютърни данни, агенти под прикритие. Те също дават достатъчно възможности на службите да надничат в живота на всеки българин, за който съществува \"обосновано предположение\", че е може би замесен в нещо си.Едва ли Рашков трябваше да си дава труда да обяснява на законодателя колко калпав е ЗСРС. Той разширява кръга от хора, срещу които спецсредствата се прилагат, до безкрайност. Изключително много са органите, които могат да поискат подобни операции. Съдебната система, която ги разрешава, не е с най-чистата съвест в този казус. Но обикновено се сещаме само за екс шефа на Софийския градски съд Янева.", "date": "2017.12.10", "title": "Дългите безполезни уши на властта"}
{"url": "http://www.novinite.bg/articles/154019/Godina-ot-tragediyata-v-Hitrino", "text": "Днес се навършва една година от взрива на цистерни с газ в Хитрино. В ранните часове на 10 декември 2016 година след дерайлиране и взрив на товарен влак, превозващ цистерни с пропан и пропилен седем души загинаха, а 29 бяха ранени.Разрушени бяха къщи, изпочупени дограми. Взривът заличи улици. В Хитрино беше обявено , а в цялата страна 12 декември беше ден на национален траур за жертвите от трагедията.Днес в селото ще бъде и регионалният министър Николай Нанков.", "date": "2017.12.10", "title": "Година от трагедията в Хитрино"}
{"url": "http://www.novinite.bg/articles/154017/Netanyahu-obvini-evropejskite-strani-v-licemerie-i-dvojni-standarti", "text": "Израелският премиер Бенямин Нетаняху, който снощи замина на двудневно посещение в Париж и Брюксел, остро порица европейското \"лицемерие и двоен стандарт\", съобщава електронният вестник \"Таймс Израел\". Преди да се качи на самолета за Париж, Нетаняху заявил пред медиите, че макар да придава голямо значение на Европа, той не може да толерира как някои страни са побързали да осъдят признаването от президента Доналд Тръмп на Ерусалим като столица на Израел, но не са осъдили ракетния обстрел на Израел от Газа през последните два дни. \"Макар че уважавам Европа, не съм готов да приема двоен стандарт от нея. Чувам гласове оттам, които осъждат историческото изявление на президента Тръмп, но не съм чул осъждане на ракетите, изстреляни срещу Израел, или на ужасното подстрекателство срещу него. Не съм готов да приема това лицемерие и ще представя на този важен форум истината на Израел без страх и с високо ", "date": "2017.12.10", "title": "Нетаняху обвини европейските страни в лицемерие и двойни стандарти"}
{"url": "http://www.novinite.bg/articles/154018/Koktejli-Molotov-po-sinagoga-v-Goteborg", "text": "Около две дузини маскирани мъже хвърляха запалителни бомби срещу синагога в шведския град Гьотеборг. Това съобщава вестник \"Експресен\".Инцидентът се случи на 9 декември. В синагогата е имало около 30 души.\"Ние знаем само, че срещу синагогата са хвърлени няколко коктейли Молотов. В бутилката е имало бензин, \" казаха от градската полиция.Служителите на реда са отцепили мястото на инцидента. Вестникът отбелязва, че полицията няма заподозрени все още, а тя иска от обществеността да посочи възможните виновници.В същото време, ръководителят на еврейската асамблея на Гьотеборг Алан Стуцински не изключва възможността, че инцидентът може да бъде свързано с влошаване на ситуацията в Ерусалим.", "date": "2017.12.10", "title": "Коктейли Молотов по синагога в Гьотеборг"}
{"url": "http://www.novinite.bg/articles/154014/Protesti-vav-Franciya-Reshenieto-na-Tramp-podpali-barutniya-pogreb", "text": "Стотици протестираха във Франция срещу предстоящото утре посещение на израелския премиер Бенямин Нетаняху и против признаването на Ерусалим от САЩ за столица на Израел, предаде Франс прес. Около 400 души се събраха в Париж на площада на Републиката по покана на организациите \"ЕвроПалестина\" и \"Солидарност Франция Палестина\" според присъствал журналист на АФП. \"Не Тръмп определя международното право. Няма избран народ!\", заяви Оливия Земор от \"ЕвроПалестина\" пред събралите се, които развяваха палестински знамена.\"Ерусалим, палестинска столица\", скандираха участниците в митинга. Те определиха като срамна срещата между Нетаняху и френския президент Еманюел Макрон, която е планирана за утре в Париж. Около 300 души се събраха в град Лион с палестински знамена и плакати \"Палестина ще живее, Палестина ще победи\". \"Решението на Доналд Тръмп подпали барутния погреб\", заяви пред АФП Жером Фенел, председател на \"Колектив 69 Палестина\" и организатор на протестите в Лион.", "date": "2017.12.10", "title": "Протести във Франция: Решението на Тръмп подпали барутния погреб"}
{"url": "http://www.novinite.bg/articles/154012/Na-obyad-valejite-shte-sprat", "text": "Днес до обяд валежите и в източните райони ще спрат, а облачността ще се разкъса и намалее и след обяд над по-голямата част от страната вече ще е предимно слънчево. Ще духа умерен и силен запад-северозападен вятър и с него ще нахлува студен въздух. Ще бъде студено с температури към 14 ч. между 2° и 7°, в София 1-2°.Атмосферното налягане ще се повишава и към края на деня вече ще е близко до средното за месец декември. Над планините облачността ще се разкъса до предимно слънчево време, най-късно в източните масиви. Ще духа силен и бурен запад-северозападен вятър. Студено, с максимална температура на височина 1200 метра – около 0°, на 2000 метра – около минус 7°.Над Черноморието до обяд валежи от дъжд ще спрат, а облачността ще започне да се разкъсва и намалява. Ще духа умерен и силен запад-северозападен вятър, който привечер ще отслабне. Вълнението на морето ще е 3-4 бала, вечерта ще се успокои. Температурите ще се понижават, към 14 ч. ще са между 4° и 8°. ", "date": "2017.12.10", "title": "На обяд валежите ще спрат"}
{"url": "http://www.novinite.bg/articles/154021/Nad-1000-kashti-izpepeleni-v-Kaliforniya", "text": "Шестте най-големи и опасни природни пожара в американския щат Калифорния унищожиха 1010 постройки и заплашват с изгаряне още 25 000 сгради. Това съобщи днес Управлението за защита на горските масиви и за противопожарна охрана на щата, предаде БГНЕС.До 90 000 достига броят на жителите, на които е забранено да се върнат по домовете си заради стихийното бедствие. По-рано бе съобщено за 212 000 евакуирани калифорнийци. Броят на задействаните пожарникари срещу стихията нарасна през последното денонощие от 5700 на 8500 души.Междувременно 10 американки щата решиха да изпратят в Калифорния общо 700 пожарникари. Извънредно положение е въведено в окръзите Вентура, Лос Анджелис, Сан Диего и Санта Барбара. Засега има само една жертва на бедствието – 70-годишна жена, която попадна в катастрофа по време на евакуацията. Смъртта й настъпи от травми, изгаряния и натравяне с дим.", "date": "2017.12.10", "title": "Над 1000 къщи изпепелени в Калифорния"}
{"url": "http://www.novinite.bg/articles/154016/Tejka-katastrofa-zatvori-Prohoda-na-Republikata", "text": "Tежка катастрофа между два товарни автомобила затвори прохода Хаинбоаз. Инцидентът е станал тази сутрин около 06:30 ч. край село Пчелиново.Шофьор на турски ТИР загубил управление на ляв завой и навлязъл в насрещното платно, където се ударил в ТИР с ловешка регистрация. Тежко е пострадал шофьорът на българския камион. Той е откаран в старозагорската болница с опасност за живота.", "date": "2017.12.10", "title": "Тежка катастрофа затвори Прохода на Републиката"}
