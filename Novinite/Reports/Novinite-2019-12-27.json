{"url": "https://www.novinite.bg/articles/184028/Ministrite-se-pohvaliha-s-uspehite-prez-godinata-Borisov-skastri-trima", "text": "„Намаляват убийствата, кражбите и посегателства. В същото време разкриваемостта се увеличава“, заяви силовият министър Младен Маринов на извънредното заседание на Министерския съвет, което премиерът Бойко Борисов свика. На него министрите направиха отчет за постигнатите резултати.„Гордея се с намаляването на ало-измамите. Статистиката показва, че за последната година са спаднали с 50%, а за миналия месец сме регистрирали само три такива престъпления“, допълни министър Маринов.Тук премиерът Борисов го прекъсна с думите: „Това беше страхотен бич. Бич за възрастните хора, пък и не само за тях. Мисля, че това е един категоричен успех за МВР“.Преди това доклад изнесоха и министрите Екатерина Захариева, Марияна Никола и Томислав Дончев.„До три минути време за реклама“, шеговито ги скастри премиерът Бойко Борисов.„Тежка година с много политически предизвикателства – избори, кризи, чума по свинете”, заяви вицепремиерът Томислав Дончев на последното за годината правителствено заседание. „За поредна година нямаме загубени европейски средства, а 80% от целия ресурс за новия програмен период е договорен. Освен това имаме и една от най-прозрачните системи за мониторинг”, коментира Дончев.„Процесите на икономическа трансформация са ключов приоритет през 2019 година, през новата 2020 година работата в тази посока продължава”, каза още Томислав Дончев.„Без съмнение ключов акцент трябва да бъдат опитите за повишаване на добавената стойност и всичко, което се произвежда в България”, заяви Дончев и отбеляза, че образованието е водещата политика на кабинета. Според него всяко следващо правителство трябва да поставя образованието на първо място.Външният министър Екатерина Захариева отчете, че успех за България е новият ресор на Мария Габриел в Европейската комисия и избирането на Кристалина Георгиева за шеф на МВФ. Захариева коментира и Brexit.„130 000 българи са получили статут на уседналост във Великобритания, което е 90% от пребиваващите”, съобщи първият ни дипломат.", "date": "2019.12.27", "title": "Министрите се похвалиха с успехите през годината, Борисов скастри трима"}
{"url": "https://www.novinite.bg/articles/184022/16-godini-ot-karvavata-Koleda-v-koyato-petima-nashi-voenni-zaginaha-sled-atentat-v-Kerbala", "text": "Днес се навършват 16 години от Кървавата Коледа. На 27 декември 2003 година петима български военнослужещи загубиха живота си при атентат с камион бомба срещу базата ни в иракския град Кербала, а други 27 души от контингента бяха ранени.При терористичната атака загинаха 29-годишният майор Георги Качорин, 26-годишният старши лейтенант Николай Саръев и офицерски кандидати Иван Инджов – на 36 г., Антон Петров – на 26 години и 25-годишният Свилен Киров.В 12.45 часа местно време (11.45 часа българско време) цистерна се взривява в близост до оградата на район № „1“ (Индия), където е щабът на българския батальон.Причинени са големи разрушения в лагера, разрушена е и сградата на щаба на батальона.Бойците от район „Индия“ са евакуирани в друг район. Ранените – 27 военнослужещи пък са евакуирани в Багдад, в полската дивизионна болница в Бабил и в медицинския пункт в българския батальон.Паметта на загиналите български рейнджъри в база „Индия“ в Кербал ще бъде почетена днес от военнослужещите от 61-ва Стрямска механизирана бригада и гражданите на Карлово.Церемонията ще е от 10.00 ч. пред паметника на жертвите на тероризма в Карлово.В 11.00 часа в района на Карловската бригада ще се проведе военно-приложно състезание „ИНДИЯ – 2019“, в памет на загиналите.", "date": "2019.12.27", "title": "16 години от кървавата Коледа, в която петима наши военни загинаха след атентат в Кербала"}
{"url": "https://www.novinite.bg/articles/183792/Momchilovci-za-imeto-na-seloto-i-drevna-istoriya", "text": "Момчиловци е старо поселище. Кой е основоположника на това село не може да се подкрепи с исторически документи. Селото и землището изобилстват от археологически находки, които ясно показват, че тук има поселение от праисторически времена.Едни от които са траки и римляни. Лековитото Аязмо Намерените археологически находки показват, че в местността Гарваница се намира най-старото тракийско селище от края на бронзовата епоха 1000 г. пр. н.е., но ако това селище има краткотраен живот, то тези при параклисите ”Св. Богородица ” и ”Св. Атанас” съществуват през цялата желязна епоха. При обработката на могилите в м. Имането са открити фрагменти от керамични съдове и кости от конски скелет. Явно е, че тук е извършено погребение, при което заедно с мъртвеца са заровени и убитите му коне. Този начин е типичен за погребение при тракийските племена.Високопланинските поселища са разположени на такова място, че снегът там и в селото се стопява през пролетта. Техните останки са намерени в местностите Имането, Ленища, и Хаджицкото. В местният музей пък са съхранени и други находки които говорят за съществуването на живот, в селото и поземлището – това е крак на идол – тракийско божество. Намерена е и много керамика - праисторическа, византийска и нейният заместител филджана.Но как се заселва селището на това място и от кога датира, не като махали и къщи, няма точни сведения и трудно може да се установи. Единствено безпорно може да се твърди, че първите заселници на селото са бежанци от Южна Тракия. Предполага се, че това са хора изтезавани, измъчвани и прогонени. Засегнати от първата вълна на масовото помохамеданчване (1520 г.) мнозина от тях намират закрила в родовото планинско селище на 78-ми юрушки оджак в планината ”Ахматица”. Според преданието това са трима братя българи от село Баятли, Гюмюрджинско. Те са и първите овчари. Големият брат основава Голямската махала, средният - Бакларската, а третият, който е куц - куцинската махала, но няма писмени потвърждения за това..Вижте повече на: ", "date": "2019.12.27", "title": "Момчиловци - за името на селото и древна история"}
{"url": "https://www.novinite.bg/articles/184020/Za-sefte-sled-avariyata-Slojiha-koledna-elha-kraj-Chernobil", "text": "За първи път след аварията в атомната електроцентрала в Чернобил украсиха коледна елха в изоставения град Припят. „Новогодишната красавица бе поставена в близост до една от централните сгради на Припят, двореца на културата „Енергетик“. Бивши жители на града пристигнаха, за да открият поставянето на дървото и го украсиха с новогодишни играчки и свои снимки от детството”, се казва в съобщението, цитирано от БГНЕС.Аварията в атомната електроцентрала в Чернобил стана на 26 април 1986 г., когато избухна четвъртият енергоблок. Общата площ на радиационно замърсяване в Беларус възлиза на около 46 500 квадратни километра (23% от общата площ). В Украйна бяха замърсени 50 000 квадратни километра в 12 региона. Освен това 19 руски региона с площ от почти 60 000 квадратни километра и население от 2,6 милиона души бяха засегнати от радиоактивно замърсяване.", "date": "2019.12.27", "title": "За сефте след аварията! Сложиха коледна елха край Чернобил"}
{"url": "https://www.novinite.bg/articles/184025/Galap-Balgarinat-stava-vse-po-golyam-optimist-no-oshte-e-neshtasten", "text": "37% от световното население очаква 2020 година да е по-добра от 2019 година. Един от всеки четирима е песимист. Това е основният извод от анкетата „В края на годината” на световната Асоциация „Галъп интернешънъл”.У нас, общият оптимизъм за непосредственото бъдеще е по-висок спрямо предходни години. В последните няколко години може би донякъде укрепва и усещането за лично щастие, но остава много по-слабо. На фона на света, България е близо до средните стойности на оптимизъм, но когато става дума за лично щастие, продължаваме да сме в долната част на класацията. Затова и сме по-големи оптимисти от средния гражданин на Европейския съюз, но сме много по-нещастни. Докато общият оптимизъм зависи повече от конкретната ситуация в страната и е динамичен, усещането за лично щастие в годините не се променя особено.В края на 2019 г. 32% от българите очакват 2020 г. да е по-добра от 2019 г. 22% – по-лоша, а 34% – същата. 12% не могат да отговорят. Така нетната стойност на оптимизма у нас (дялове на оптимисти минус дялове на песимисти) е 10 (32% минус 22%). През миналата година тази оценка беше отрицателна: -8. Преди две години беше 3. В края на 2016 г. пък беше -5, а в края на 2015 г. беше -1. Така очакванията сега всъщност се оказват най-оптимистичните на фона на последните няколко години. Вероятното обяснение е известната икономическа стабилизация и политическа предвидимост.България е близо до световната средна нетна стойност в индекса на надеждата от 13. На фона на страните от ЕС България стои по-оптимистично, но на фона на европейските страни извън ЕС – ние сме по-големи песимисти. И през тази година ЕС изглежда сравнително унило, в сравнение, например с развиващия се свят. И тук проличава, че не конкретното благосъстояние в една страна, а перспективите, както и актуалната политическа ситуация, са важният фактор.В края на 2019 г. 45% у нас декларират, че са щастливи или много щастливи, а 10% са нещастни или много нещастни. 40% са в „средата“ между щастие и нещастие, а останалите не могат да определят. Така нетната стойност на щастие минус нещастие е 35. В предходните години тази стойност се движеше така: 36 (преди две години), 33 (преди три години), 30 (преди четири), 16 (преди пет години). В последните години може би усещането за лично щастие плавно укрепва, но остава далеч от световната средна нетна стойност в индекса на щастието – която сега е 48 и в последните години се колебае около тези нива. Българите са по-нещастни и от средния европеец.Първите пет държави според глобалния индекс на щастието са Колумбия (нетна стойност 88 – дял на щастливи и много щастливи минус дял на нещастни и много нещастни), Индонезия (нетна стойност 86), Еквадор (нетна стойност 85) и Казахстан (нетна стойност 83), следвани от Нигерия и Филипините (нетна стойност 78 и за двете държави).Най-малко щастливите страни по света са Йордания (-38 нетна стойност), Ливан (-15 нетна стойност), Сирия (-7 нетна стойност), следвани от Хонконг и Ирак (-5 нетна стойност и за двете държави). Следва да се напомни, че много от тези държави преживяха и значителни протести в хода на 2019 г. ", "date": "2019.12.27", "title": "Галъп: Българинът става все по-голям оптимист, но още е нещастен"}
{"url": "https://www.novinite.bg/articles/184027/VIDEO-Div-ekshan-boj-i-salzotvoren-gaz-v-Parlamenta-na-Cherna-gora", "text": "Опитът в парламента на Черна гора да бъде гласуван законопроектът за религиозните общности и собствеността им в страната завърши със сбиване между депутати от управляващата коалиция и от опозиционното движение Демократичен фронт (ДФ).На видеозапис от пресслужбата се вижда как някой хвърля в парламентарната зала балонче със сълзотворен газ, а след това опозиционни депутати разбиват един от апаратите за гласуване и се стига до сбивания, в които се включват около половината депутати в 81-местния парламент.Охраната на парламента е извела принудително опозиционните депутати от залата, след като те заплашиха, че няма да позволят да се гласува законопроектът, който според тях е насочен против Сръбската православна църква в Черна гора.Опозиционната депутатка Марина Йочич пусна в социалните мрежи видеозапис, който показва как охраната принудително извежда опозиционните депутати от залата.Опозиционният депутат Славен Радунович съобщи отново в социалните мрежи, че полицията е арестувала всички депутати от опозиционната коалиция Демократичен фронт и че лидерът на участващата в тази коалиция Демократична народна партия Милан Кнежевич е с пострадало коляно. Другите депутати са в добро здраве.", "date": "2019.12.27", "title": "(ВИДЕО) Див екшън, бой и сълзотворен газ в Парламента на Черна гора"}
{"url": "https://www.novinite.bg/articles/184026/Bojko-Opavame-magistralen-vodoprovod-i-mislim-da-obedinim-vsichki-ViK-v-edno-drujestvo", "text": "Опъваме нов магистрален водопровод, с датчици по него, в Перник. Същите проблеми има по Плевен, по Шумен, по Добрич – къде ли не? Мислим да обединим всички ВиК из страната в едно държавно дружество.Това каза премиерът Бойко Борисов на днешното, последно за годината, правителствено заседание.По време на заседанието вицепремиерите и министрите отчетоха свършеното през годината. Борисов акцентира върху водната криза в Перник. Той постави срок до 15 януари да заработи ТОЛ системата.„Водопроводната мрежа в Перник е от 1952-1953 година и тръбите и са безобразно състояние. Вчера ходих да гледам. Тръбите са толкова изгнили, че в момента, в който влезе налягането, веднага ги пробива. Най-ефективно и бързо и няма да харчим залудо ресурс, до този нов магистрален водопровод – държавната компания да отиде там и максимално бързо да изтеглим нов водопровод, за да намалим загубите. Там по него вече няма да може, защото сме монтирали датчици да следим налягането, да се краде или злоупотребява. Пропуснато е златно време”, заяви Борисов.Според него с нов магистрален водопровод ще се намалят загубите на вода и няма да се злоупотребява. По думите му вината за кризата може да се търси във всеки, участвал в досегашното управление в Перник.Зимата е мека, не спирайте строителството, каза премиерът докато министърът на регионалната политика Петя Аврамова отчиташе свършената работа.", "date": "2019.12.27", "title": "Бойко: Опъваме магистрален водопровод и мислим да обединим всички ВиК в едно дружество"}
{"url": "https://www.novinite.bg/articles/184030/14-godishniyat-Radostin-Cholakov-e-noviyat-Bil-Gejts-kojto-izumi-Gugal", "text": "Няма тайни в компютърния свят за 14-годишния Радостин Чолаков. Талантливият ученик от родопското село Барутин получи световно признание от \"Гугъл\" преди две години, а в момента прави мобилни приложения и сайтове въпреки крехката си възраст.\"Радостин успява да създаде приложение за забавни факти, което впечатлява \"Гугъл\". От компанията му отпускат 2400 долара под формата на ваучери, които инвестира в работата си, тъй като програмите, които използва, са платени.В момента момчето е осмокласник, живее сам в Пловдив (учи в града под тепетата, а родителите му живеят и работят в Барутин) и е едно от най-талантливите деца на България. Радостин е пред завършването на новото си приложение, с което може да се поставят задачи за деня и да се води статистика за тях.\"Вдъхнових се през лятото, когато майка ми ми направи забележка, че ям прекалено много сладко. Тогава реших да направя приложение, на което да записвам колко точно сладко съм изял. Идеята зад него е лесно да можеш да следиш как се справяш с различни задачки и цели. Нещо като дигитален бележник. Впоследствие идеята се разшири и приложението може да поставя най-различни цели\", разказа пред  Чолаков, като уточнява, че използва част от ваучерите от \"Гугъл\", за да направи творението.Делата на 14-годишния гений не спират дотук. Той благотворително изгражда и продължава да развива уебсайта на фондация \"Усмивка за Африка\", през който хората могат да даряват за благотворителните проекти. Също така има идеи за мобилни игри и други приложения, които тепърва ще развива.Радостин признава, че не е мислил дали ще остане да живее в България, или ще продължи живота си в чужбина, след като завърши образованието си. Но в едно е сигурен - иска да направи собствена компания, за да не му се налага да работи за друг.\"През новата година си пожелавам успешно да се развивам и да съм здрав. А празниците ще прекарам със семейството си и за малко ще оставя програмирането\", завършва с усмивка талантливото момче.", "date": "2019.12.27", "title": "14-годишният Радостин Чолаков е новият Бил Гейтс, който изуми Гугъл"}
{"url": "https://www.novinite.bg/articles/184037/Galap-interneshanal-Edin-ot-trima-balgari-ochakva-po-dobra-godina", "text": "37% от световното население очаква 2020 година да е по-добра от 2019 година. Един от всеки четирима е песимист. Това е основният извод от анкетата „В края на годината” на световната Асоциация „Галъп интернешънъл”, предаде БГНЕС.У нас, общият оптимизъм за непосредственото бъдеще е по-висок спрямо предходни години. В последните няколко години може би донякъде укрепва и усещането за лично щастие, но остава много по-слабо. На фона на света, България е близо до средните стойности на оптимизъм, но когато става дума за лично щастие, продължаваме да сме в долната част на класацията. Затова и сме по-големи оптимисти от средния гражданин на Европейския съюз, но сме много по-нещастни. Докато общият оптимизъм зависи повече от конкретната ситуация в страната и е динамичен, усещането за лично щастие в годините не се променя особено.В края на 2019 г. 32% от българите очакват 2020 г. да е по-добра от 2019 г. 22% – по-лоша, а 34% – същата. 12% не могат да отговорят. Така нетната стойност на оптимизма у нас (дялове на оптимисти минус дялове на песимисти) е 10 (32% минус 22%). През миналата година тази оценка беше отрицателна: -8. Преди две години беше 3. В края на 2016 г. пък беше -5, а в края на 2015 г. беше -1. Така очакванията сега всъщност се оказват най-оптимистичните на фона на последните няколко години. Вероятното обяснение е известната икономическа стабилизация и политическа предвидимост.България е близо до световната средна нетна стойност в индекса на надеждата от 13. На фона на страните от ЕС България стои по-оптимистично, но на фона на европейските страни извън ЕС – ние сме по-големи песимисти. И през тази година ЕС изглежда сравнително унило, в сравнение, например с развиващия се свят. И тук проличава, че не конкретното благосъстояние в една страна, а перспективите, както и актуалната политическа ситуация, са важният фактор.В края на 2019 г. 45% у нас декларират, че са щастливи или много щастливи, а 10% са нещастни или много нещастни. 40% са в „средата“ между щастие и нещастие, а останалите не могат да определят. Така нетната стойност на щастие минус нещастие е 35. В предходните години тази стойност се движеше така: 36 (преди две години), 33 (преди три години), 30 (преди четири), 16 (преди пет години). В последните години може би усещането за лично щастие плавно укрепва, но остава далеч от световната средна нетна стойност в индекса на щастието – която сега е 48 и в последните години се колебае около тези нива. Българите са по-нещастни и от средния европеец.Първите пет държави според глобалния индекс на щастието са Колумбия (нетна стойност 88 – дял на щастливи и много щастливи минус дял на нещастни и много нещастни), Индонезия (нетна стойност 86), Еквадор (нетна стойност 85) и Казахстан (нетна стойност 83), следвани от Нигерия и Филипините (нетна стойност 78 и за двете държави).Най-малко щастливите страни по света са Йордания (-38 нетна стойност), Ливан (-15 нетна стойност), Сирия (-7 нетна стойност), следвани от Хонконг и Ирак (-5 нетна стойност и за двете държави). Следва да се напомни, че много от тези държави преживяха и значителни протести в хода на 2019 г.Настоящото изследване е част от ежегодния изследователски проект на световната асоциация „Галъп интернешънъл“, наречен „В края на годината“ – традиция, инициирана и проектирана под председателството на д-р Джордж Галъп през 1977 г. Тази година то бе проведено от световната асоциация “Галъп интернешънъл“ в сътрудничество с УИН в 46 страни по целия свят.Общо 45676 души бяха интервюирани в световен мащаб. Във всяка страна е реализирана представителна извадка от около 1000 мъже и жени: лице в лице, по телефон или онлайн.Теренната работа в различните страни е проведена в периода ноември-декември 2019 г. Статистическата грешка в изследването е в диапазон ±3-5% при доверителен интервал – 95%.", "date": "2019.12.27", "title": "Галъп интернешънъл: Един от трима българи очаква по-добра година"}
{"url": "https://www.novinite.bg/articles/184019/Golyam-praznik-e-Stefanovden", "text": "На третия ден от Коледа – 27 декември, Православната църква почита паметта на Свети Стефан – първия християнски мъченик и първи служител (архидякон) в устройващата се Йерусалимска община-църква.Денят на Свети Стефан се чества винаги на третия ден след Рождество Христово и е последният празник в годината, за който хората казват, че „затваря кръга“.От времето на апостол Павел насам всички наричат Свети Стефан първи мъченик, защото е една от първите жертви на християнската вяра. След Възнесението на Христос били избрани седмина души дякони /служители/, които да се грижат за домакинските работи на християнското общество, като пръв между тях е Стефан.Обезпокоени от нарастването на броя на християните, членовете на съвета на юдейските старейшини влизат в спор със Свети Стефан, но не устояват на „духовната му сила и мъдрост“. Затова възбуждат народа срещу архидякона, като го обвиняват, че хули Бога и Мойсеевия закон.Разярената тълпа го изкарва извън града и започва да го бие с камъни. Светецът коленичи и преди да издъхне, се обръща към небето с думите „Господи, не им зачитай този грях!“. Тялото му е оставено на зверовете и птиците. През пети век част от мощите му са открити чрез видение и са положени в Сионския храм в Йерусалим.Сред народа денят е известен като Стефановден. Стефан е сред най-разпространените имена в България. Днес имен ден имат всички, които се казват Стефан, Стефана, Стефания, Стефи, Фани, Венцислав, Венцислава, Запрян, Стамен, Стамена, Станимир, Станимира, Стоил, Стоилка, Станка, Станчо, Стоян, Стоянка, Таня.", "date": "2019.12.27", "title": "Голям празник е - Стефановден!"}
{"url": "https://www.novinite.bg/articles/184031/AEC-Kozloduj-nadmina-vsichki-rekordi-po-proizvodstvo-na-elektroenergiya", "text": "За АЕЦ \"Козлодуй” отминаващата 2019-а ще бъде годината с най-високото производствено постижение в експлоатационната история на 5 и 6 блок досега. От 1 януари до 09:00 ч. днес, 27 декември, при спазване на всички изисквания за безопасност, атомната централа произведе 16 315 212 МWh електроенергия. Това надхвърля количеството, отбелязало предишния годишен производствен рекорд, постигнат през 2011 година.С още 240 000 MWh, които се очаква да бъдат генерирани в оставащите до края на декември дни, произведената през тази година електроенергия ще бъде 16 555 000 МWh.Този резултат на АЕЦ \"Козлодуй” се нарежда сред водещите световни постижения на атомни централи, експлоатиращи реактори от същия тип, и поставя достоен финал на 2019-а, в която бяха отбелязани 45 години от началото на експлоатацията на атомната централа.", "date": "2019.12.27", "title": "АЕЦ \"Козлодуй\" надмина всички рекорди по производство на електроенергия"}
{"url": "https://www.novinite.bg/articles/184035/Otricatelni-probi-za-esherihiya-koli-vav-vodata-v-Pernik", "text": "Вече няма ешерихия коли във водата в Перник. Това отчитат пробите от водата, съобщиха от РЗИ – Перник, предаде БНТ.Окончателните резултати ще излязат утре. Работата по отстраняване на аварията в кв. „Проучване“ все още продължава. Ремонтът трябва да приключи тази вечер.„Пунктовете са общо 16, вчера са взети проби от общо 13 пункта. Резултатите излязоха, от тези 13 проби, всички са абсолютни нормални, няма колиформи и ешерихиа коли в питейната вода. Допълнително изследваме ентерококи и консридиум перфингерс, резултати за тях ще имаме от пробите взети на 26-и, на 29-и, а микробното число ще имаме резултати пак на тези 13 проби утре, на 28-и“, обясни пред БНТ Нина Стаменова, зам.-директор на РЗИ-Перник.", "date": "2019.12.27", "title": "Отрицателни проби за ешерихия коли във водата в Перник"}
{"url": "https://www.novinite.bg/articles/184023/bTV-posochi-vratata-na-Jeni-Kalkandjieva-sled-piyanska-izcepka", "text": "Жени Калканджиева и Антония Петрова останаха без поле за телевизионна изява. За кратко двете бяха коментаторки в \"Папараци\", където заедно с репортерката Бети Методиева дискутираха различни теми. От два месеца обаче рубриката им е свалена.За последно Жени и Антония са се изявявали на 13 октомври. Говори се, че една от причините за премахването на Калканджиева е скандалът с Мегз. В средата на септември двете се изпокараха жестоко по време на светско събитие и се появиха сериозни съмнения, че по време на разпрата Жени е била пияна.Това предизвика широк отзвук в светските среди и още тогава се заговори, че мястото й в Би Ти Ви ще изстине, защото телевизията на иска лицата й да се замесват в подобни грозни скандали. Другата версия е, че рубриката на трите не се радва на зрителски интерес и продуцентите са я свалили, твърди \"Галерия\".", "date": "2019.12.27", "title": "bTV посочи вратата на Жени Калканджиева след пиянска изцепка"}
{"url": "https://www.novinite.bg/articles/184034/Kabinetat-si-otpusna-55-mln-za-nov-samolet", "text": "Правителството одобри доклад на министъра на транспорта, информационните технологии и съобщенията във връзка с доставката на въздухоплавателно средство за изпълнение на полети със специално предназначение по чл. 646, ал. 2 от Закона за гражданското въздухоплаване. Със същото решение беше одобрен и проект на договор като основа за водене на преговори за доставката.Правителството одобри също допълнителни разходи по бюджета на Министерството на транспорта, информационните технологии и съобщенията за 2019 г. Средствата в размер до 55 000 000 лева ще бъдат разходвани за нуждите на Авиоотряд 28 за доставка на въздухоплавателно средство за изпълнение на полети със специално предназначение и за изграждане на хангар за съхранение и техническо обслужване на въздухоплавателното средство.Решението на кабинета е във връзка с проекта за смяна на правителствения „Фалкон“ с друг самолет. Идеята се зароди наскоро след поредния случай на проблем с малкия самолет на Авиоотряд 28 – отказ на навигационната му система преди кацане в София.", "date": "2019.12.27", "title": "Кабинетът си отпусна 55 млн. за нов самолет"}
{"url": "https://www.novinite.bg/articles/184029/Djoshua-se-mrashti-za-boj-sreshtu-Kubrat-Pulev", "text": "Възвърналият световните си титли Антъни Джошуа за пореден път намекна, че може да пренебрегне възможността за провеждане на мач срещу Кубрат Пулев.Британецът и агентът му Еди Хърн упорито се стремят да избягат от мач с Кобрата, който според тях не е достатъчно атрактивен за големите спонсори. Пулев обаче е задължителен претендент на IBF и Джошуа трябва да се бие с българина или да ованканти шампионския пояс на тази федерация.След победата си над Анди Руис в Саудитска Арабия, при която Ей Джей си върна шампионските титли, британецът е длъжен да проведе мачове с Кобрата и Александър Усик, който пък е претендент за пояса на WBO. От екипа на Джошуа протакат, прехвърляйки топката на IBF и WBO, които да определят кой от техните боксьори пръв да излезе срещу шампиона.\"Не ми харесва вариант с овакантяване на титла, защото е много трудно да събереш всички тези пояси, а аз ги държа толкова много години. Да ги освободя заради боксовите политики би било досадно, но някои неща са извън моя контрол. Ако загубя една титла, знам, че ще си я върна\", заяви 30-годишният Джошуа.", "date": "2019.12.27", "title": "Джошуа се мръщи за бой срещу Кубрат Пулев"}
{"url": "https://www.novinite.bg/articles/184036/Goranov-Vlizame-v-chakalnyata-za-evroto-do-nyakolko-meseca", "text": "До края на април България трябва да приключи процедурата по влизането в т.нар. \"чакалня на еврозоната\". Това потвърди финансовият министър Владислав Горанов, цитиран от БНР. Заедно с колегите си от кабинета той направи отчет за работата през 2019-та година. За присъединяването на българския лев към валутния механизъм ERM 2, според Горанов, остава да бъде изпълнено едно единствено условие:\"Изпълнението на плановете за увеличаване на капиталовите буефери на две от българските банки, след което се очаква да успеем до края на месец април успешно да финшираме този дълг път към включването на българския лев във валутно-курсовия механизъм\".Като безспорен успех за отминаващата година, Горанов отчете повишените кредитни рейтинги на България от водещите международни агенции. ", "date": "2019.12.27", "title": "Горанов: Влизаме в чакалнята за еврото до няколко месеца"}
{"url": "https://www.novinite.bg/articles/184032/Tijn-katostrofira-kraj-Vraca-i-izbyaga-ostavyajki-ranenite-si-priyateli-na-proizvola", "text": "Млад, 18-гoдишeн млaдeж, e кaтacтрoфирaл крaй Врaцa, ocтaвил e рaнeнитe cи приятeли и e избягaл, cъoбщихa oт пoлициятa в грaдa.Cлучкaтa ce e рaзигрaлa вчeрa в 16,00 чaca нa пътя мeжду ceлo Кocтaлeвo и Врaцa. Млaдият шoфьoр внeзaпнo изгубил кoнтрoл нaд фoрдa cи и ce e зaбил в крaйпътнo дървo. Във вoзилoтo имaлo oщe тримa пътници, кoитo ca c рaзлични нaрaнявaния.Нeoпитният вoдaч ce cтрecнaл и вмecтo дa изчaкa cлужитeлитe нa \"Пътнa пoлиция“, хукнaл дa бягa. Мaлкo cлeд тoвa тoй бил зaлoвeн oт унифoрмeнитe. Нa бeглeцa e cъcтaвeн aкт пo Зaкoнa зa движeниe пo пътищaтa.", "date": "2019.12.27", "title": "Тийн катострофира край Враца и избяга, оставяйки ранените си приятели на произвола"}
{"url": "https://www.novinite.bg/articles/184033/Policiyata-tarsi-izcheznal-vazrasten-maj-ot-Kostenec", "text": "79-годишен мъж е обявен за общодържавно издирване по молба на неговите близки, след като около обяд на 21 декември т.г. е напуснал дома си в гр. Костенец и оттогава е в неизвестност.Върбан Стефанов е с ръст около 175 см, със зелени очи. Последно е бил облечен с черен анцуг, черно платнено яке с цип, черна шапка тип „бейзболна“, обут с черни гумени галоши.Издирваният страда от Алцхаймер и най-вероятно не носи у себе си документ за самоличност.ОДМВР- София призовава всички граждани, които разполагат с информация за местонахождението на мъжа, да позвънят на телефон 112 или да сигнализират в най-близкото поделение на МВР. ", "date": "2019.12.27", "title": "Полицията търси изчезнал възрастен мъж от Костенец"}
{"url": "https://www.novinite.bg/articles/184024/Liniyata-na-bednostta-tryabva-da-e-pod-minimalnata-pensiya-obyavi-ombudsmanat", "text": "Омбудсманът Диана Ковачева изпрати писмо до министъра на труда и социалната политика Деница Сачева и до управителя на НОИ Ивайло Иванов с препоръка да се потърси правен механизъм, който да направи възможно актуализирането на най-ниската  пенсия за осигурителен стаж и възраст, така че тя да не е под линията на бедност. \"По данни на Националния осигурителен институт към момента размерът на минималната пенсия за осигурителен стаж и възраст е 219, 43 лв., при линия на бедността за тази година от 348 лева.От 1 януари 2020 г. линията на бедност ще бъде 363 лева, а от 1 юли 2020 г. минималният размер на пенсията за осигурителен стаж и възраст ще се повиши на 250 лв.\", пише в становището си омбудсманът.Повод за писмото на доц. Ковачева са стотиците жалби, както и петиция от 1 800 души до институцията на обществения защитник, в която граждани се оплакват именно от факта, че и с  очакваното индексиране на пенсиите от м. юли 2020 година от 6,7 на сто, предвид ръста на цените и инфлацията, техните доходи ще бъдат под линията на бедността, а полученото увеличение, те определят като крайно недостатъчно за реално подобряване на жизнения им стандарт.\"Предвид очакванията от страна на възрастните хора към компетентните държавни институции, за предприемане на действия, които да им осигурят доходи за достойно съществуване, се обръщам към Вас с препоръката да се потърси правен механизъм, който да направи възможно актуализирането на пенсиите до нива, които да им гарантират достоен живот и да ги изведат от групата на хората, живеещи под прага на бедност.С надежда за лична ангажираност, на представляваните от Вас институции, очаквам да бъда информирана в разумен срок за вижданията Ви и действията, които ще предприемете за решаването на изложените проблеми\", завършва омбудсманът.", "date": "2019.12.27", "title": "Линията на бедността трябва да е под минималната пенсия, обяви омбудсманът"}
{"url": "https://www.novinite.bg/articles/184021/Temperaturite-leko-se-ponijavat-no-valejite-spirat", "text": "Днес, на Стефановден, ще преобладава облачно време, почти без валежи. Ще продължи да духа умерен вятър от запад-северозапад. Температурите ще се понижат още малко.На 27.12.2019 слънцето ще изгрее в 07:56 часа и ще залезе в 16:59 часа. Продължителността на деня 09:03 часа.На 27.12.2019 луната ще изгрее в 08:57 часа и ще залезе в 18:12 часа. Осветеност на диска в 0h UT 1 %. Фаза на луната: след новолуние преди първа четвърт.", "date": "2019.12.27", "title": "Температурите леко се понижават, но валежите спират"}
