{"url": "http://www.novinite.bg/articles/159509/Djigit-kara-sas-167-km-ch-pri-ogranichenie-60", "text": "Общо 137 нарушения на скоростните режими са установени за малко повече от час близо до село Развигорово на 5 май. Голяма част от водачите са се движили с превишение между 30 и 40 км/ час над максимално позволената, съобщава „Дарик“.Установени са и нарушения заради липсваща застраховка „Гражданска отговорност“, неползване на детско столче в автомобила, водачи, които не ползват обезопасителни колани. Наложени са глоби и на пътници без колани. Хванат е и технически неизправен автомобил, който се движил със спукано предно стъкло. Фиш за над 1000 лева пък ще получи шофьор, засечен да кара с бясна скорост в района на Смядово. Джигитът минал до бензиностанцията там със 167 км/ч. Докато ограничението на скоростта е 60 км/ час. Заради нарушението от 107 км/час над допустимото, водачът ще получи електронен фиш на стойност 1150 лева.Засилените мерки по пътищата в областта продължават и в последния почивен ден.", "date": "2018.05.07", "title": "Джигит кара със 167 км/ч при ограничение 60"}
{"url": "http://www.novinite.bg/articles/159498/Blizo-200-balgari-sred-koitodeca-blokirani-za-4-dni-na-rimsko-letishte", "text": "180 българи са блокирани на летище \"Чампино\" в Рим. Полетът им е бил отменен заради гъста мъгла. Следващата възможност за нашите сънародници да се приберат обаче е едва след 4 дни. Сред пътниците има и хора с малки деца.От пресцентъра на нискотарифната авиокомпания уточняват пред Нова телевизия, че на този етап пътниците могат да се свържат с персонала на летището и да получат ваучери за храна.Българското посолство в Италия е изпратило двама свои служители, които да окажат съдействие на нашите сънародници, изпаднали в затруднение.Посолството ни е влязло в контакт с летищните власти и авиокомпанията и съдейства за осигуряване на алтернативен транспорт на българските граждани до България.Български граждани, които желаят да получат актуална информация или да подадат сигнал за техни близки, могат да го направят на дежурния телефон за спешни случаи на българското посолство в Рим:Телефон: 06 322 4640 и 06 322 4643Факс: : 06 322 61 22 и 06 3224656Дежурен телефон в извънработно време: 06 322 4640 и 06 322 4643 ", "date": "2018.05.07", "title": "Близо 200 българи, сред които деца, блокирани за 4 дни на римско летище"}
{"url": "http://www.novinite.bg/articles/159496/3D-maping-shou-za-Denya-na-Evropavarhu-sgradata-na-Ministerski-savet", "text": "По случай Деня на Европа – 9 май – за втора поредна година жителите и гостите на столицата ще могат да се насладят на светлинно 3D мапинг шоу. През 2018 г. спектакълът се мести на ново, по-внушително място – сградата на Министерския съвет в София. С прожекция под наслов „Днешният ден“, която е посветена на Европейската година на културното наследство, също така ще отбележим първото българско председателство на Съвета на Европейския съюз. Началото е в 21:30 часа, а всеки желаещ да присъства може да дойде на площад „Независимост“. Достъпът е свободен.Организатори на шоуто са Бюрото за връзка на Европейския парламент и Представителството на Европейската комисия в България. Специалното събитие е разработено съвместно с българското студио mp-studio.eu, носител на множество европейски награди за осветяване на знакови сгради в Европа и по света. За да могат всички желаещи да станат част от празника, филмът ще бъде излъчен 4 пъти.Шоуто ще може да бъде гледано на живо от 21.30 ч. на 9 май на интернет страницата на Европейския парламент в България , както и във  чрез Facebook Live.Проектът „Днешният ден“ се осъществява в партньорство с Министерството за Българското председателство на Съвета на ЕС и Столичната община. Медиен партньор е Българската национална телевизия. ", "date": "2018.05.07", "title": "3D мапинг шоу за Деня на Европа върху сградата на Министерски съвет"}
{"url": "http://www.novinite.bg/articles/159495/Nash-evrodeputat-Krajno-vreme-e-za-totalna-zabrana-na-targoviyata-sas-slonova-kost-v-ES", "text": "Българският евродепутат Емил Радев иска Евросъюзът да вземе мерки, които да доведат до тотална забрана на търговията със слонова кост и продукти от нея. От 2015 г., когато ЕС стана страна по Конвенцията за международна търговия със застрашени видове от дивата фауна и флора (CITES), търговията със слонова кост до известна степен намаля. Това е така и благодарение на всеобхватния план за действие срещу трафика на диви животни, който определя стратегия за държавите-членки на ЕС да ограничат незаконната търговия с тях. Доказано е обаче, че така нареченият „лов за трофеи“ захранва незаконния пазар и насърчава търговията със слонова кост в световен мащаб.„За Европа е важно да предприеме тази важна стъпка към пълна забрана на търговията с предмети от слонова кост. ЕС трябва да постави началото, така че и други страни да ни последват, така както се е случвало и преди по други важни теми“, коментира българският депутат Емил Радев. Той е сред съвносителите на писмо, изпратено до комисар Вела, отговарящ за околната среда, морското дело и рибарството. По думите на депутата Европейският парламент нееднократно се е застъпвал за подобна забрана, като най-скорошният призив това да се случи е направен в резолюция относно плана за действие на ЕС срещу трафика на диви животни, приета от ЕП с изключително голямо мнозинство.Според Радев нивото на бракониерство в световен мащаб остава смущаващо високо, като това допълнително се подпомага и от факта, че международните престъпни организации са открили доходоносен бизнес в трафика на диви животни, тъй като рискът от улавяне и последващи сериозни наказания са относително ниски, а икономическата възвръщаемост - значително по-висока. „Въпреки всички предприети действия в миналото, проблемът все още е налице. Това е ясен знак, че се нуждаем от много по-строги мерки, които изцяло да изкоренят тази порочна практика“, допълва Радев.Евродепутатът припомня, че САЩ забрани вносът на ловни трофеи по време на администрацията на Обама, но администрацията на Тръмп вдигна тази забрана в началото на м. Март под предлог, че ловът за трофеи всъщност подпомага опазването на дивите видове, предимно в Африка, тъй като ограничава бракониерството. Според Радев, редица организации, предимно в САЩ, където бизнесът с ловни сафарита е изключително скъпо забавление, нарочно се фокусират върху критикуването на незаконните дейности, като по този начин успешно изместват дискусията от лова за трофеи.През октомври 2016 г. на конференция на CITES над 100 държави постигнаха съгласие и призоваха за пълно затваряне на всички законни вътрешни пазари за слонова кост. От началото на тази година Китай забрани търговията със слонова кост. През март Великобритания и Франция призоваха държавите-членки на ЕС за забранят вътрешната търговия със сурова или наскоро резбована слонова кост. Радев припомня, че към момента ЕС е забранил само износът на слонова кост. Ако Съюзът се вслуша в тези препоръки, ще изпълни и желанието и на редица африкански държави, които също призовават за забрана на търговията със слоновата кост, която подхранва бракониерството.", "date": "2018.05.07", "title": "Наш евродепутат: Крайно време е за тотална забрана на търговията със слонова кост в ЕС"}
{"url": "http://www.novinite.bg/articles/159507/Golyamoto-pribirane-zapochna-po-E-79-karat-s-20-do-40-km-ch", "text": "Голямото завръщане към София след трите почивни дни около Гергьовден вече започна. Трафикът по Е-79 между Симитли и Благоевград традиционно за такива дни е интензивен. Колоните от автомобили се движат бавно, скоростта пада рязко до 20-40 км./час, предаде БГНЕС.В същото време нормално се осъществява събирането на двата потока – от Креснанското дефиле и от Банско, при пътен възел \"Симитли\". Първият, който касае и пристигащите от Гърция през ГКПП \"Кулата-Промахон\" и Сандански, а вторият - от ГКПП \"Илинден-Ексохи\", Гоце Делчев и Банско. И от двете посоки колите идват на импулси. До 14:00 ч. не се наложи трафикът да бъде регулиран от КАТ. Идващият от Сандански и ГКПП „Кулата-Промахон” поток автомобили е по-голям от този от Гоце Делчев и Банско. След Симитли обаче скоростта рязко пада-до 20-40 км./час. На места, при Железница, Монца и Полигона колоната почти спира заради тунела и 5-те ограничения на скоростта до 60 км./час. След Благоевград, където трафикът се пренася към магистрала „Струма“, няма никакви проблеми. Още от 14:00 ч. бе спряно движението на тежкотоварни камиони над 12 тона по основните пътни артерии на страната. Ограничението ще остае в сила до довечера в 20:00 ч., както обявиха още вчера от АПИ. По стария път от Перник за София (през Владая) за целия ден са организирани две ленти за движение в посока столицата. Поради очакваните локални проливни дъждове в следобедните часове от Пътна полиция посъветваха шофьорите да пътуват в по-ранните часове и да се движат с повишено внимание и съобразена скорост. ", "date": "2018.05.07", "title": "Голямото прибиране започна, по Е-79 карат с 20 до 40 км/ч"}
{"url": "http://www.novinite.bg/articles/159508/Blokada-i-ogromni-zadrastvaniya-v-dvete-posoki-na-patya-Sofiya-Varna", "text": "В деня на голямото прибиране след празниците, пътна блокада на пътя София – Варна. Жители на Ловеч и медици от местната болница протестират в защита на лечебното заведение в града. За протеста и пътната блокада те предупредиха още сутринта.Блокиран е пътен възел Абланица. Вече се образуват огромни задръствания и в двете посоки, съобщава Нова телевизия.На протеста има не само лекари, но и жители на Ловеч, които искат яснота за съдбата на болницата в града. В лечебното заведение заплати не са взимани от месец януари.", "date": "2018.05.07", "title": "Блокада и огромни задръствания в двете посоки на пътя София-Варна"}
{"url": "http://www.novinite.bg/articles/159489/Nyakoi-chasti-na-Sofiya-vremenno-bez-voda-utre-zaradi-remonti", "text": "В във връзка с монтаж на тротоарен спирателен кран на ул. „Роженски проход“ в ж.к. „Стрелбище“ се налага спиране на водоподаването от 10:00 до 17:00 часа на клиентите на „Софийска вода”, живеещи в района на ул. „Траянова врата“, ул. „Дедеагач“, ул. „Нишава“, ул. „Тулча“. При продължителност на строително-ремонтните дейности над 12 часа дружеството ще осигури алтернативно водоснабдяване с водоноска на адрес ул. „Роженскипроход“ ъгъла с ул. „Твърдишки проход“.Във връзка с подмяна на спирателен кран на ул. „Хан Омуртаг“ ж.к. „Яворов“ се налага спиране на водоподаването от 09:00 до 18:00 часа за живеещите в района на:-ул. „Хан Омуртаг“ от ул. „Крали Марко“ до ул. „Мизия“-ул. „Момчил войвода“ от ул. „Хан Омуртаг“ до ул. „Цар Иван Асен II“При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Хан Омуртаг“ №42.Във връзка с подмяна на сградно водопроводно отклонение на ул. „Брегалница“ ж.к. „Зона Б-5“, се налага спиране на водоподаването от 10:00 до 17:00 часа на клиентите, живеещи в района на ул. „Брегалница“ от бул. „Тодор Александров“ до ул. „Пиротска“.При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Брегалница“ ъгъла с ул. „Пиротска“.Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството -  .“Софийска вода” предварително се извинява на своите клиенти за причинените временни неудобства!Интернет сайтът на дружеството () дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез SMS. ", "date": "2018.05.07", "title": "Някои части на София временно без вода утре заради ремонти"}
{"url": "http://www.novinite.bg/articles/159494/Kradci-zaplashvat-ochakvanata-dobra-rekolta-ot-chereshi", "text": "Фермерите, отглеждащи череши, очакват реколтата тази година да бъде добра. На места дори вече започна брането на ранните сортове, които тази година са ще са на по-висока цена. В същото време производителите се оплакват от масови кражби.Крум Мирчев отглежда около 10 декара череши край пловдивското село Брестник. Заради топлата пролет реколтата тази година ще е по-качествена от миналогодишната, прогнозира производителят. “Засега реколтата се движи добре. Очакваме голям добив, но пак зависи от времето. Ако времето е благосклонно към нас и реколтата ще бъде добра”, казва стопанинът.В селата от родопската яка вече започна беритбата на първите ранни череши. Около 20 май на пазара ще се появи и сорта „Бигаро Бюрла“. Очаква се цената му тази година да е двойно по-висока от миналата година. “Надявам се да започнем на цена от 4-5 лева. От там нататък зависи от търговците колко са склонни да ни дават, защото веригата е навързана”, казва Мирчев.С началото на кампанията по бране зачестиха и кражбите в градините. При последния случай крадците са счупили няколко клона с череши, но при идване на стопанина, те веднага побегнали. “Сутринта идвам, беше някъде около 7 без 15. Още със слизането от колата видяхме торбите, които бяха оставили, клоните. Докато заобиколим от едната страна на градината и вече те се бяха изнизали”, казва Крум Мирчев.За да опазят реколтата, стопаните дежурят около градините си денонощно, като спят в коли или палатки. И тази година проблем за производителите остава липсата на работна ръка, която се намира все по-трудно по време на беритбата. ", "date": "2018.05.07", "title": "Крадци заплашват очакваната добра реколта от череши"}
{"url": "http://www.novinite.bg/articles/159499/Udarena-jena-na-peshehodna-pateka-v-Sofiya-sled-katastrofa-mejdu-bus-i-taksi", "text": "Бус е блъснал 53-годишна жена на пешеходна пътека на столичния бул. „Ломско шосе”. Инцидентът е станал около 10:10 ч. Такси, което се е движило по булеварда, е спряло, за да я изчака да премине. Но движещия се след него бус не е успял да спре, ударил е таксито, а то – пешеходката.По информация на бТВ линейката е пристигнала за 9 минути. Жената е откарана в „Пирогов”, контактна е, в стабилно състояние и без непосредствена опасност за живота.„Едно невнимание и стана белята, и аз не мога да си го обясня”, казва пред телевизията шофьорът на буса. Той отрича да е пил алкохол.", "date": "2018.05.07", "title": "Ударена жена на пешеходна пътека в София след катастрофа между бус и такси"}
{"url": "http://www.novinite.bg/articles/159504/Putin-predloji-Medvedev-otnovo-za-premier-vednaga-sled-kletvata-si", "text": "Президентът на Русия Владимир Путин днес се закле за четвъртия си мандат на поста. И почти веднага след това внесе в Държавната дума кандидатурата на Дмитрий Медведев за премиерския пост, предаде ТАСС, като цитира съобщение на официалния сайт на Кремъл. Преди това, съгласно Конституцията на Руската федерация, правителството в пълен състав връчи оставката си на президента Путин, след като той встъпи в длъжност за нов мандат, отбелязва БНТ.Премиерът и министрите преминават в статут на „временно изпълняващи длъжността“ до съставянето на нов кабинет. Държавната дума планира утре, 8 май, да разгледа кандидатурата на Медмедев за поста председател на правителството на Руската федерация, съобщи заместник-председателят на долната камара на парламента от фракцията на Либералдемократите Игор Лебедев.", "date": "2018.05.07", "title": "Путин предложи Медведев отново за премиер веднага след клетвата си"}
{"url": "http://www.novinite.bg/articles/159506/Restartirat-konkursa-za-pametnik-na-Vasil-Levski-v-Ruse", "text": "Русе отново остана без паметник на Васил Левски. Обявеният от инициативен комитет конкурс за построяване на монумент на Апостола приключи без да бъде избран победител. Сега ще се набират нови проекти за паметник, но този път заданието ще бъде по-прецизно, предаде БНТ.Първият подбор на проекти за паметник беше обявен миналата година. В него участваха 11 кандидати. През есента журито даде срок за доработване на проектите, но и след като той изтече, нито един от творческите екипи не беше посочен като победител. Анкетата сред русенци, която беше направена при излагането на проектите в Доходното здание, също не посочи изявен фаворит. До месец трябва да бъде обявен повторен конкурс за паметник на Левски в Русе. Изискванията към проектите обаче сега ще бъдат по-детайлни.В новия конкурс ще бъде дадено още едно изискване, което ще се отнася до скулптурната композиция и материала, от който да бъде направена фигурата. Причината - изяснено е, че камък като русенския и врачанския варовик е неподходящ за местния климат, защото се руши и е нетраен.  ", "date": "2018.05.07", "title": "Рестартират конкурса за паметник на Васил Левски в Русе"}
{"url": "http://www.novinite.bg/articles/159485/Dneven-horoskop-za-ponedelnik", "text": "Днес е страхотен ден да направите нови планове и да се организирате, вашите хора определено са готови за нещо ново. Трябва да успеете да постигнете сериозен напредък, след като направите първата крачка.Днес не сте в особено добро настроение, което всъщност е от известно време насам, но лесно можете да излезете от тази черна дупка, просто спрете да се притеснявате за всичко. Това в никакъв случай не ви помага, даже напротив.Настроението ви е много по-добро от обикновено, въпреки че сте единствените, които се усмихват днес. Това е така, защото хората около вас са склонни към песимизъм, опитайте да ги развеселите.Ако сте представител на някой от останалите зодиакални знаци, можете да намерите своя дневен хороскоп ", "date": "2018.05.07", "title": "Дневен хороскоп за понеделник"}
{"url": "http://www.novinite.bg/articles/159483/Ochakvat-ni-oblaci-dajd-i-gramotevici", "text": "Днес ще се развива купеста и купесто-дъждовна облачност, мощна в часовете след обяд и преди полунощ. На много места ще има краткотрайни и интензивни валежи, придружени с гръмотевични бури. Очакват се и градушки. По-значителни количества валежи ще има на места, главно в западната половина от страната. Ще духа слаб, в източните райони до умерен вятър от север-североизток. Максимални температури - между 21 и 26 градуса.Атмосферното налягане е и ще се задържи по-ниско от средното за май.В планините ще се развива купесто-дъждовна облачност и на много места ще има краткотрайни и интензивни валежи, придружени с гръмотевични бури. Вятърът ще бъде от североизток до умерен. Максимална температура на височина 1200 метра около 16 градуса, на 2000 метра – около 9.По Черноморието облачността ще е разкъсана, а след обяд ще се развива купеста и купесто-дъждовна облачност и на места ще има краткотрайни превалявания и гръмотевична дейност. Ще духа до умерен североизточен вятър. Максимални температури на въздуха: 21-23 градуса. Температурата на морската вода е 16-18. Вълнението на морето ще бъде 2-3 бала.", "date": "2018.05.07", "title": "Очакват ни облаци, дъжд и гръмотевици"}
{"url": "http://www.novinite.bg/articles/159492/Stachka-v-Air-Franceostavya-hilyadi-patnici-po-letishtata", "text": "Отново проблеми с въздушния трафик. Поредна двудневна стачка във френската авиокомпания Air Francе започва от днес, предаде Нова ТВ. В протеста се включват всички категории персонал.От ръководството на авиопревозвача обаче предвиждат да се осигурят близо 85% от полетите. Дори и при това положение обаче доста полети ще бъдат отменени и хиляди хора ще се наложи да чакат по летищата.Служителите на Air France искат по-високи заплати. В петък, президентът на групата подаде оставка след провала на консултациите за заплащането. Оцеляването на авиокомпанията е заложено на карта, предупреди междувременно министърът на икономиката на Франция Брюно льо Мер. ", "date": "2018.05.07", "title": "Стачка в Air France оставя хиляди пътници по летищата"}
{"url": "http://www.novinite.bg/articles/159487/Tusk-Zapadnite-Balkani-sa-klyuchov-faktor-za-sigurnostta-v-Evropa", "text": "Европейският съюз поддържа европейската перспектива на държавите от Западните Балкани, тъй като сигурността на Европа зависи от сигурността на Западните Балкани. Това заяви в Любляна председателят на Европейския съвет Доналд Туск, предаде БГНЕС. След среща със словенския премиер Миро Церар Туск подчерта, че предстоящата среща на върха на ЕС и Западните Балкани в София трябва да бъде използвана за изразяване на подкрепа за европейската перспектива на региона.От своя страна Церар подчерта, че Словения също подкрепя приемането на страните от Западните Балкани в ЕС, след като изпълнят поставените условия за членство. Освен за срещата в София и юнската среща на върха на ЕС Церар и Туск обсъдили и въпросите за миграцията и политиката за разпределяне на получаващите убежище. Церар изразил загриженост, че броят на мигрантите по т. нар. Балкански път значително е нараснал, поради което са необходими съвместни действия за справяне с този проблем.", "date": "2018.05.07", "title": "Туск: Западните Балкани са ключов фактор за сигурността в Европа"}
{"url": "http://www.novinite.bg/articles/159490/Alpinistat-Boyan-Petrov-e-v-neizvestnost-pod-himalajski-vrah", "text": "Алпинистът Боян Петров е в неизвестност някъде във Високите Хималаи. Това става ясно от съобщение във Facebook, написано от жена му Радослава Ненова. По нейни данни той се намира някъде под връх Шиша Пангам, който е тръгнал да изкачва. Времето обаче рязко се е влошило. Останалите от групата, които са се движили зад Петров, са се върнали в базовия лагер.От нашия алпинист обаче засега няма следа. Не е възможна и спасителна операция, тъй като времето не я позволява. Най-рано утре ще може да бъдат изпратени хора да търсят Петров.Ненова отбелязва, че непрекъснато държи връзка с хората от базовия лагер. Чува се с тях по сателитен телефон. Съпругата на Петров е убедена, че всички алпинисти там ще направят всичко възможно, за да намерят нашия.Последният пост на самия Боян Петров в профила му във Facebook пък е от 16 април. В него той отбелязва, че на следващия ден се отправя към базовия лагер под връх Шиша Пангма, който определя като джудже. Пише също, че основната му цел са \"гигантите Еверест и Чо Ойю\", но първата му цел е именно по-малкият. ", "date": "2018.05.07", "title": "Алпинистът Боян Петров е в неизвестност под хималайски връх"}
{"url": "http://www.novinite.bg/articles/159493/Vulkanat-na-Havaite-otnovo-izrigna-hilyadi-sa-evakuirani", "text": "Хавайския вулкан Килауеа отново изригна. Вследствие на това 31 къщи в района са били разрушени, предаде бТВ. Над 1700 души пък са евакуирани. Вулканът бълва лава на височина от над 60 метра.Около 240 души прекараха изминалата нощ в подслони. Повечето получиха разрешение да се върнат за минути до домовете си, за да приберат свои домашни любимци, лекарства и документи.Учените предсказват още седмици и дори месеци вулканична активност и земетресения.", "date": "2018.05.07", "title": "Вулканът на Хаваите отново изригна, хиляди са евакуирани"}
{"url": "http://www.novinite.bg/articles/159500/Franciya-razdelena-v-ocenkata-si-za-parvata-godina-na-Makron", "text": "Франция е разделена в мнението си дали първата година от управлението на Еманюел Макрон е успешно или не. На 7 май 2017 г. бившият финансит и министър стана най-младият президент в историята на страната. Противниците на Макрон отбелязаха 1 година от управлението му с масови протести, предаде БНТ.Ако има нещо, за което французите да са единни по отношение на Макрон е, че президентът действа. Това, което ги разделя, са неговите действия. Към момента най-младият френски президент се придържа към програмата си за реформи, въпреки сериозната съпротива на работниците и профсъюзите.Освен силната си воля, Макрон има и други преимущества, смятат анализатори. „Силата на Макрон идва освен от упоритостта и безстрашието му и от огромната слабост на опонентите му. Дори в момента Макрон има поле за действие, за да продължи с реформите си”, коментира Паскал Перино, професор по политически науки.При първата си година стана ясно, че Макрон ще е много активен на международната сцена. Още с появата си той сложи точка на съмненията дали е способен да изпълнява своите президентски задължения. Младият политик отговори категорично на Доналд Тръмп за климатичното споразумение, а пък във френската столица пристигна руският президент Владимир Путин.  ", "date": "2018.05.07", "title": "Франция разделена в оценката си за първата година на Макрон"}
{"url": "http://www.novinite.bg/articles/159501/Vchera-e-imalo-obajdane-ot-telefona-naBoyan-Petrov-kojto-izchezna-v-Himalaite", "text": "Има надежда за изчезналия алпинист Боян Петров. По информация на Борислав Сандов, цитирана във Facebook профила на д-р Васил Маргаритов, от телефона на българския алпинист е имало обаждане вчера рано сутринта. Сандов предполага, че телефонът на Петров е в шерпите му и вероятно някой от тях е направил обаждането.“От телефона на  е имало позвъняване вчера сутринта, 6-ти май (09:52 непалско време, което е около 05:37 българско време) до сателитния телефон на негов колега алпинист. Всички се надяваме, че се е отправил към някой от по-ниските лагери и скоро ще се свърже с колегите си. Нека се молим всичко да бъде наред! Има да покорява още няколко осемхилядника\", гласи съобщението във Facebook. По-рано днес съпругата на алпиниста Радослава Ненова съобщи, че той е в неизвестност от няколко дни, като по последни данни се намира някъде под връх Шиша Пангам, който е тръгнал да изкачва. Времето обаче рязко се е влошило. Останалите от групата, които са се движили зад Петров, са се върнали в базовия лагер. ", "date": "2018.05.07", "title": "Вчера е имало обаждане от телефона на Боян Петров, който изчезна в Хималаите"}
{"url": "http://www.novinite.bg/articles/159502/221-zaginali-i-722-ma-raneni-pri-strelbina-obshtestveni-mesta-v-SASht", "text": "221 души са загинали в САЩ през 2016-2017 г. при стрелби на обществени места. Това се казва в доклад на ФБР. В него се посочва, че при 50 случая на преднамерено използване на огнестрелно оръжие в 21 щата са ранени още 722 души. Сред загиналите ФБР не е включило самите стрелци, предаде БГНЕС.В тези цифри не се включват загиналите и ранените при стрелби с участието на банди и наркотърговци, както и инцидентите с невнимателно боравене на оръжие. Най-голям брой жертви – 58 загинали и 489 ранени – има при стрелбата на 1 октомври в Лас Вегас. Тогава 64-годишният Стивън Падок откри огън от автомат от прозореца на хотел по събралите се на концерт край хотел Mandalay Bay, след което се самоуби. На второ място е инцидентът от 12 юни 2016 г., когато 29-годишният Омар Матин организира истинска касапница в клуб Florida Pulse в Орландо. Тогава загинаха 49 души, а 53 бяха ранени. В доклада се отбелязва, че нападателите /общо 50 на брой/ са на различна възраст - от 14 до 66 години. 13 от тях са се самоубили на мястото на престъплението или по-късно. 11 са застреляни от правоохранителните органи. 18 са арестувани от полицията, а други 8 са задържани от гражданите, които след това са ги предали на органите на реда. По време на всички тези инциденти, които са се случвали в бизнес и търговски центрове, офиси, училища и университети, в църкви, клубове и болници, са загинали 13 служители на полицията. Правото на придобиване и носене на огнестрелно оръжие е гарантирано на американците от втората поправка на Конституцията. През последните години властите правят опити за затегнат контрола на търговията с оръжия, но нямат успех. В момента на 326 милиона американци се падат над 300 милиона единици огнестрелно оръжие, което е два пъти повече, отколкото през 1968 г.", "date": "2018.05.07", "title": "221 загинали и 722-ма ранени при стрелби на обществени места в САЩ"}
{"url": "http://www.novinite.bg/articles/159505/Putin-pokaza-novata-si-limuzina-rusko-proizvodstvo", "text": "Руският президент Владимир Путин мина през кремълския площад в нова черна руски лимузина преди встъпването в длъжност в понеделник, с което прекрати досегашната си практика да използва „Мерцедес“. Новият модел, наречен \"Лимузина Сенат\", означава връщане към практиката от съветската епоха лидерите на страната да се возят в домашни церемониални автомобили. Съветски лидери ползваха лимузините „ЗИЛ“, а по-нископоставените служители „летяха“ с „Чайка“, припомня БГНЕС.Агенция РИА Новости цитира гост на церемонията, който заявил, че новата кола \"е по-яка от тази на Тръмп\" (американският президент ползва „Кадилак“). \"Това е основната автомобилна интрига през последните пет години\", разказва репортер на телевизия \"Россия 24\", хвалейки факта, че колата е \"произведена в Русия, направена с руски компоненти и направена от ръцете на руски специалисти\". Независимо от това, новият модел на „Лимузина Сенат“ също се е възползвал от \"международния опит\", заяви репортерът, тъй като двигателят бе разработен с помощта на инженери от „Порше“. Лимузината е в процес на развитие от 2013 г. насам, пише TAСС, като за проекта са насочени 12,4 милиарда рубли (197 милиона долара) държавни средства. Производството започна миналата година. Новата кола, която е малко по-дълга от 6 метра, е част от диапазона, наречен Aurus, който ще включва и седан, наречен „Сенат“ и MPV, наречен \"Арсенал\", предаде руската телевизия, като отбелязва и че имената са взети от кули на Кремъл. Гамата ще се продава и в търговската мрежа и ще се конкурира по спецификации и цени с “Мерцедес Майбах“, „Бентли“ и „Ролс-Ройс“, съобщава ТАСС. Руските лидери отдавна се наслаждават на използването на техните забележими отдалеч автомобили. Болшевишкият лидер Владимир Ленин използваше колите на бившето царско семейство и се качва в Rolls-Royce Silver Ghost, докато любимата кола на Сталин е „Пакард“, допълват от ТАСС. Бронираните лимузини ЗИЛ се появяват през 50-те години и са използвани до средата на 90-те години, след което служителите до голяма степен преминаха на „Мерцедес“-и. A „Чайка“ е разработена през 50-те години.", "date": "2018.05.07", "title": "Путин показа новата си лимузина руско производство"}
{"url": "http://www.novinite.bg/articles/159510/Na-sreshtata-na-varha-v-Sofiya-Zaev-i-Cipras-reshavat-problema-s-imeto-na-Makedoniya", "text": "Ако не се случи нищо непланирано, на 17 май в София, ще се проведе среща на четири очи между македонския премиер Зоран Заев и гръцкия министър-председател Алексис Ципрас. Срещата ще се проведе по време на форума ЕС - Западни Балкани, съобщава гръцкият сайт \"Нюз 247\", предаде БГНЕС. По време на разговора двамата премиери ще се опитат да постигнат окончателно споразумение за разрешаване на \"македонския проблем\".\"Въпреки трудностите има постигнат напредък и договореност за по-голямата част от темите от преговорите. Има големи различия относно използването на името, но Заев и Ципрас \"имат открита телефонна линия\", независимо от факта, че това не е публично известно\", съобщават дипломатически източници пред портала. Според \"Нюз 247\" 11-и и 12-и май са особено важни за развитието на събитията. Тогава ще има нова среща между външните министри на двете страни Никола Димитров и Никос Кодзияс в Сунио, край Атина. На нея ще присъства и международният посредник Матю Нимиц. \"Нимиц е категорично решен да натисне максимално за разрешаването на проблема\", пише още \"Нюз 247\".", "date": "2018.05.07", "title": "На срещата на върха в София: Заев и Ципрас решават проблема с името на Македония"}
{"url": "http://www.novinite.bg/articles/159488/Tehnicheski-problem-e-prichinata-za-plamacite-v-avtobusa-na-Hemus", "text": "Техническа неизправност е причината за пожара на автобуса с украински художници, който пламна в движение вчера, предаде БГНЕС. В късния следобед вчера автобусът бе изтеглен от пътното платно след изхода на София в посока Варна. За щастие инцидентът се размина без пострадали.Агенцията припомня, че инцидентът стана около 15:00 ч. вчера. В автобуса пътуват 24 души - украински художници, които се връщали от почивка на остров Тасос към родината си. Той се е запали в движение и най-близкото място, на което има възможност да спре, се оказва бензиностанция. Пътниците слизат заедно с багажите си, а служители на бензиностанцията, както и спрели шофьори помагат с пожарогасители огънят да бъде овладян. Според служителка от бензиностанцията, ако не са се били притекли на помощ е щял да изгори целият автобус.", "date": "2018.05.07", "title": "Технически проблем е причината за пламъците в автобуса на „Хемус“"}
{"url": "http://www.novinite.bg/articles/159486/Zapochva-golemiyat-remont-na-stolichnata-ul-Graf-Ignatiev", "text": "От днес започва мащабният ремонт на столичната улица „Граф Игнатиев“. Докато нещата приключат и станат по-хубави обаче софиянци и гостите на града ще трябва да изтърпят доста проблеми с транспорта и придвижването в района. До сериозни промени в движението в София, особено в центъра, ще доведе стартиращият днес проект. Освен това те ще продължат няколко месеца.Заради предстоящите дейности ще бъдат затваряни улици, ще се променя посоката на движение, ще се закриват места за паркиране в синята зона. Освен това ще бъдат закрити линии на градския транспорт, други ще бъдат с променени маршрути, а автобуи ще поемат временно функцията на трамваи. Някои от неудобствата за софиянци и гостите на града ще продължат по-малко, но други ще са в сила с месеци.Така от днес, 7 май,. до 9 юни се въвеждат следните промени в организацията на движение:Забранява се влизането на пътни превозни средства /ППС/, както следва:-по южната половина от пътното платно на ул. \"Алабин”, в участъка от бул. \"Витоша” до ул. \"Граф Игнатиев”. Движението на ППС ще се извършва в една пътна лента, в посока от ул. \"Цар Калоян” към бул. \"Витоша” в същия участък.-по ул. \"Граф Игнатиев” в участъка от ул. \"Алабин” до пл. \"Джузепе Гарибалди\" и от ул. \"Солунска” до ул. \"Георги Раковски”;-по ул. \"Иван Денкоглу” в участъка от ул. \"Ангел Кънчев” до ул. \"Граф Игнатиев\";-по ул. \"Княз Александър I” в участъка от ул. \"Стефан Караджа” до ул. \"Граф Игнатиев\";-по ул. \"Солунска” в участъка от бул. \"Витоша” до ул. \"Христо Белчев\" и от ул. \"Христо Белчев\" до ул. \"Ангел Кънчев”.При изпълнение на строителните дейности ще се осигури пешеходна проходимост в зоната на строителните площадки, с широчина от 1.50м.Променя се посоката на движение на пътни превозни средства по следните улици:-по ул. \"Иван Денкоглу” в участъка от ул. \"Христо Белчев\" до ул. \"Цар Асен I\", като посоката на движение е към ул. \"Христо Белчев\";-по ул. \"Д-р Георги Вълкович” с посока на движение към ул. \"Ангел Кънчев”;Закриват се местата за почасово платено паркиране и местата в режим на платено паркиране \"служебен абонамент”, както следва:-по ул. \"Княз Александър I” от ул. \"Граф Игнатиев\" до ул. \"Стефан Караджа\";-по ул. \"Солунска\" от бул. \"Витоша\" до ул. \"Ангел Кънчев\";-по ул. \"Иван Денкоглу\" от ул. \"Ангел Кънчев\" до ул. \"Граф Игнатиев\";-по бул. \"Александър Стамболийски\" между бул. \"Христо Ботев\" и ул. \"Братя Миладинови\" - 2б р. паркоместа отдясно в посока бул. \"Витоша\", в зоната на новата временна автобусна спирка.От 04:30 часа днес до 24:00 часа на 1 октовмри се закрива движението на трамвайни линии №№ 10,12 и 18 в участъка по ул. \"Граф Игнатиев\" в участъка от бул. \"Витоша\" до пл. \"Журналист\" за №№ 12 и 18 и до Метростанция \"Витоша\" /кв. Хладилника/ за № 10.Временно се закриват двупосочни трамвайни спирки - \"пл. Гарибалди\", \"пл. Славейков\", \"бул. Васил Левски\", \"УАСГ\", \"пл. Журналист\" и \"ул. Вишнева\".Маршрутите на трамвайна линия №10 и трамвайна линия № 12 се обединяват като временна трамвайна линия № 10 – От ж.к. Западен парк по маршрута си до бул. \"Витоша\", наляво по булеварда, по бул. \"Княгиня Мария Луиза\", през подлез \"Надежда\", бул. \"Рожен\", надясно по ул. \"Илиянско шосе\", по маршрута на трамвайна линия № 12 до кв. Илиянци - двупосочно.Трамвайна линия № 18 се закрива.Разкрива се временна автобусна линия № А-ТМ 10 с маршрут - Зоопарка, ул. \"Сребърна\", надясно по бул. \"Черни връх\", надясно по бул. \"Джеймс Баучър\", наляво по ул. \"Свети Наум\", надясно по бул. \"Черни връх\", надясно по бул. \"Евлоги и Христо Георгиеви\", наляво по ул. \"Ген. Гурко\", по ул. \"Алабин\", надясно по бул. \"Христо Ботев\", надясно по бул. \"Ал. Стамболийски\", наляво през площад \"Св. Неделя\", надясно през пл. \"Независимост\", по бул. \"Цар Освободител\", надясно по бул. \"Евлоги и Христо Георгиеви\" и по маршрута си до Зоопарка.Автобусите от линия № А-ТМ10 ще спират на всички съществуващи трамвайни и автобусни спирки по маршрута.Разкриват се и четири временни спирки:-Спирка с код: 6466 – \"Сатиричен театър\" се организира на ул. \"Ген. Гурко\" на 25 м след ул. \"Г. С. Раковски\" в посока Съдебна палата;-Спирка с код: 6467 – \"Съдебна палата\" се организира на ул. \"Алабин\" на 50 м след бул. \"Витоша\" в посока пл. \"Македония\";-Спирка с код: 6401 – \"пл. Възраждане\" се организира на бул. \"Ал. Стамболийски\" на 55 м след бул. \"Христо Ботев\" в посока пл. \"Св. Неделя\";-Спирка с код: 6402 – \"пл. Св. Неделя\" се организира на бул. \"Ал. Стамболийски\" на 5 м преди бул. \"Витоша\" в посока площад \"Св. Неделя\";Спирка с код: 2601 – \"ул. Ген. Гурко\" за автобусни линии №№ 84 и 184 и от маршрута на № А-ТМ10, да се организира като двойна спирка с втори спирков знак.", "date": "2018.05.07", "title": "Започва големият ремонт на столичната ул. „Граф Игнатиев“"}
{"url": "http://www.novinite.bg/articles/159491/Medicite-ot-bolnicata-v-Lovech-na-protest-zaradi-zabaveni-zaplati", "text": "Лекари от болницата в Ловеч излизат на протест в понеделник и възнамеряват да блокират пътя София-Варна, предаде Нова телевизия. Плащанията на медиците отново се бавят, затварят се още отделения.Сужителите на болницата разпространиха отворено писмо до премиера и ресорния министър и настояват за яснота около бъдещето на лечебното заведение. ", "date": "2018.05.07", "title": "Медиците от болницата в Ловеч на протест заради забавени заплати"}
{"url": "http://www.novinite.bg/articles/159503/Obedinenie-mejdu-CSKA-1948-i-CSKA-Sofiyapoiska-Valentin-Mihov", "text": "Бившият президент на ЦСКА Валентин Михов призова ЦСКА-София и ЦСКА 1948 към обединение. Както е известно, на 5 май и двата клуба празнуваха 70-годишния юбилей на \"червените\", а от БФС все още не са обявили кой е приемник на успехите и историята на най-титулувания български клуб.\r\n„Имам приятели и в едното ЦСКА, и в другото. Силно се надявам всички противоречия да се изгладят, за да не се правят циркове и да ставаме за смях. Аз уважавам пътя, който са избрали и едните, и другите. По принцип съм дипломатичен човек и ако нещо зависеше от мен, бих направил всичко, за да може двете страни да си стиснат ръцете и да продължат заедно напред. Обединения винаги са възможни. Уважавам всички цесекари, но като емоция и усещане, аз се присъединявам и не съм с нищо по-различен от тези 25 хиляди, които дойдоха в събота на мача с Лудогорец“, коментира членът на Изпълкома Вальо Михов пред \"Меридиан Мач\", предаде .\r\n ", "date": "2018.05.07", "title": "Обединение между ЦСКА 1948 и ЦСКА-София поиска Валентин Михов"}
{"url": "http://www.novinite.bg/articles/159511/SASht-vse-oshte-ne-izklyuchvat-napalnovojna-sas-Severna-Koreya", "text": "Постоянният представител на САЩ в ООН Ники Хейли заяви, че войната със Северна Корея все още остава един от вариантите за възможни действия на администрацията на президента Доналд Тръмп. „Тази администрация зае позиция, показваща на Северна Корея, какво може да се случи с нея, ако тя заплашва САЩ. Никой не иска да воюва. Президентът не иска война, аз не искам война. Но това е един от вариантите за възможни действия“, каза тя в интервю за телевизия Си Би Ес, отговаряйки на въпрос дали САЩ са готови да започнат война срещу КНДР, предаде БГНЕС.Това изказване на Хейли прозвуча на фона на изявленията на Тръмп за „успешната подготовка“ на неговата среща със севернокорейския лидер Ким Чен Ун „в началото на юни или дори по-рано“ в зависимост от развитието на ситуацията. Стопанинът на Белия дом заяви в петък, че датата и мястото на срещата вече са съгласувани и ще бъдат обявени в близките дни. По-рано той пожела разговорите с Ким Чен Ун да се проведат в пограничния пункт Панминчжон в демилитаризираната зона между КНДР и Южна Корея. Като възможно място за срещата се споменава и Сингапур. В Панминчжон на 27 април се състоя срещата между севернокорейския лидер Ким Чен Ун и президента на Южна Корея Мун Дже Ин. ", "date": "2018.05.07", "title": "САЩ все още не изключват напълно война със Северна Корея"}
{"url": "http://www.novinite.bg/articles/159497/Karakachanov-vnasya-promeni-v-Zakona-za-veroizpovedaniyata-sreshtu-radikalizaciya-i-terorizam", "text": "Вицепремиерът и министър на отбраната Красимир Каракачанов вкарва в парламента предложения за промяна на Закона за вероизповеданията. Това съобщи самият той на страницата си във Facebook. От ВМРО припомнят, че Каракачанов, като лидер на партията, миналата година направи работна група от експерти в качеството му на председател на ВМРО, след което, вече като вицепремиер, свика работна междуведомствена среща и в Министерски съвет, след която пое ангажимента до края на този политически сезон новият проект на Закон за вероизповеданията да стане част от дневния ред на 44-ото Народно събрание.В качеството ми на заместник министър-председател по обществен ред и сигурност и председател на ВМРО – Българско национално движение ще предизвикам обществено обсъждане по готовия Законопроект за вероизповеданията, който обещах да бъде внесен в парламента до края на този политически сезон. Това включва и разговори с Българската православна църква и всички основно застъпени в България вероизповедания.Както е посочено и в мотивите, правилата, съдържащи се в него, са формулирани при стриктно спазване на принципа на равнопоставеност на различните вероизповедания. Предложенията, които аз и екипът ми правим с този проект, са предизвикани от негативни по характера си явления - религиозен радикализъм и осъществяване на терористични актове, наличие на индикации за политизация на вероизповеданията и на започнал процес на дезинтеграция на религиозен принцип на отделни религиозни общности в страната. Наблюдаваните опасни явления, които изброих, както и разпространението на религиозни доктрини за промяна на държавното устройство, светския характер и закони на страната ни са реална опасност на националната сигурност. Ето защо настъпи моментът за конкретни действия, а именно обществено обсъждане и внасяне в Народното събрание за гласуване на нов Закон за вероизповеданията. Този законопроект предлага ограничение за участието в ръководни органи на религиозните общности и институции на лица, които участват в ръководството на политическа партия, забрана за финансиране на вероизповеданията от трети страни и въвеждане на правила за осъществяване на образователни дейности, извършвани в съответните религиозни общности.Прилагам , за да може всеки един български гражданин, представителите на вероизповеданията и политическите партии в страната да се запознаят, с което давам ход на реалните действия по таза важна за сигурността на страната ни на всички нива тема.", "date": "2018.05.07", "title": "Каракачанов внася промени в Закона за вероизповеданията срещу радикализация и тероризъм"}
{"url": "http://www.novinite.bg/articles/159484/Putin-oficialno-zapochva-chetvartiya-si-mandat-kato-prezident", "text": "Руският президент Владимир Путин ще встъпи в длъжност днес за четвърти път. На тази дата той е полагал клетва за вярност към родината в Андреевската зала на Големия Кремълски дворец през 2000, 2004 и 2012 г. Самият факт, че датата на полагане на клетва не се променя е сам по себе си символ на стабилността на руската политическа система, която за този период не претърпя нито един сериозен неуспех, се казва в анализ на ТАСС, предаде БГНЕС.Ако за военната клетва е прието да се говори, че тя се дава един път, то президентската е от друг вид. Даже „старият нов“ държавен глава всеки път трябва да произнася клетвата отново: всеки път избирателите му доверяват страната отново, за да решава актуалните за конкретния период задачи. Това не е Путин 2.0 или Путин 3.0, както обичаха да говорят за неговата вътрешна еволюция политолозите, това е Русия 2.0 и т.н. Заедно със страната се промени и нейният президент, в този случай – президентът Путин, пише още в анализа.", "date": "2018.05.07", "title": "Путин официално започва четвъртия си мандат като президент"}
