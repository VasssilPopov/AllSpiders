{"url": "http://www.novinite.bg/articles/154909/Zabranyavat-bezplatnite-najlonovi-torbichki-i-v-Garciya", "text": "От 1 януари 2018 година в Гърция се забранява безплатното раздаване на найлонови торбички в магазините.Южната ни съседка също се включва във войната срещу найлоновите торбички, която цели да се ограничи замърсяването на околната среда. Гърците дори посочват за пример България, където цената на найлоновата торбичка е 10 стотинки.Докато клиентите свикнат с новата наредба, в Гърция се въвежда първоначално данък ДДС от 24% и допълнително облагане с \"данък околна среда\", съобщи БНР. По този начин цената на торбичката за еднократна употреба ще възлиза на повече от 10 евроцента.Също така всички търговски обекти за задължават да продават и хартиени торбички за многократна употреба. Цената на такава торбичка започва от 1 евро.Предвижда се до няколко години в Гърция напълно да се преустанови използването на полиетиленови торбички.Припомняме, тенденцията за забрана за използването на найлонови торбички бързо навлиза в много държави. В края на месец август Върховният съд в Кения одобри закон, според който използването на найлонови торбички се наказва с глоба до 40 000 долара и затвор до 4 години.", "date": "2017.12.27", "title": "Забраняват безплатните найлонови торбички и в Гърция"}
{"url": "http://www.novinite.bg/articles/154898/Zahari-Baharov-obira-ovaciite-v-parviya-si-monospektakal-Chamkoriya", "text": "Захари Бахаров обира овациите като мъдрец - \"тарикат\" в първия си моноспектакъл - \"Чамкория\", по романа на Милен Русков. Актьорът е автор на сценичната адаптация заедно с режисьора Явор Гърдев. Художник е Светослав Кокалов. Второто премиерно представление е тази вечер в Театър 199 \"Валентин Стойчев, предаде БНТ.Бае Славе /Захари Бахаров/ коментира хората, нравите, политиката, войните и мнимите герои в тях, България, света и дори Вселената, докато прави поредния курс до Чамкория с омнибуса си. Той така образно описва - с хумор и добронамереност - останалите персонажи, главно пътници от омнибуса и колеги шофьори, всекидневни случки и исторически събития, че всичко преминава като филм в съзнанието на зрителя. Между остроумните наблюдения и разсъждения за човечеството и света мъдрецът - \"тарикат\" от Банишора си \"прави сметката\" - съобщава като постижение пристигането на всеки нов пътник, кахъри се, че парите все не стигат, въпреки че работи като роб, за да изхранва пет гърла - себе си, жена и три деца.Голям смях пада около \"възгледите\" му за семейството - спасение за жената и капан за мъжа, в който тя го вкарва лесно заради зависимостта му от нагона. Комични са начините, по които Бае Славе \"планира\" да се отърве от това бреме - радикален, свързан с физически промени, и по-заобиколен - с две-три години затвор, докато жена му си намери друг. Освен житейски максими, до които е стигнал, като \"интересът обединява най-силно хората\", квалифицираният \"шафьор\" споделя \"широките\" си политически възгледи - широк социалист е, предположенията си около ролята на Бог и природата в създаването на човека и на Вселената, любопитството си към света на животните. Посещение в зоопарка става повод за неблаговидно обобщение за \"човешкия вид\" - аналогия с откритието му, че животните живеят два пъти по-дълго в условия на несвобода, както му обяснява директорът на зоологическата градина. Бае Славе е искрено и дълбоко възмутен от въртенето на Земята милиони години все около една и съща звезда и предлага \"алтернатива\": \"Ами мръдни малко, де!\".С шеги започва и разказът му за атентата в църквата \"Св. Неделя\", но тогава вече не може да скрие дълбокия си потрес от случилото се, още повече че часове наред кара с омнибуса ранени до болницата. Смазан е от избиването без съд и присъда на много хора, набедени за атентата - тогава е мобилизиран да извозва труповете. Това е моментът, в който Бае Славе - неволно - \"сваля бронята\" на непукизъм, присмехулство, самоирония и т.н., за да намери спасение и утеха в семейството си.\"Понеже образът на Бае Славе за кратко време успя да се засели във въображението на четящата българска публика, няма да е лесно да се отговори на очакванията. И понеже предусещаме, че Бае Славе никак няма да бъде мимолетен образ в българското съзнание, се стараем да подхождаме към него с подобаващата за това отговорност, но и с не по-малко подобаващата за това свобода. А чаровното простодушие на Бае Славе, съчетано с неочакваните изблици на проницателност и интелект, ще ни помагат в това\", казва Явор Гърдев. По думите му, това е герой за обичане и за да стане такъв, трябва да подходиш към него не само с доверие и любопитство, но и да го поставиш на позицията на признатото достойнство. Само тогава той ще ти се довери, ще ти заговори на своето уважително \"ти\" и най-важното - ще ти разкаже как стоят нещата в тоя свят, в тая страна, в тоя град, па и в тоя Банишор, коментира режисьорът.", "date": "2017.12.27", "title": "Захари Бахаров обира овациите в първия си моноспектакъл \"Чамкория\""}
{"url": "http://www.novinite.bg/articles/154893/Snejna-burya-sprya-poleti-i-vlakove-v-Yaponiya", "text": "Снежна буря спря полети и влакове в Япония Снежна буря в Северна и Централна Япония предизвика смущения в трафика и отмяна на полети и влакове, съобщи ДПА.Заради ниското атмосферно налягане над Охотско море, Японската метеорологична агенция предупреди за опасност от високи вълни, виелици и лавини на остров Хокайдо и крайбрежните зони на Японско море до края на утрешния ден.В Северна Япония и по крайбрежните зони на Японско море паднаха между 60 и 90 см сняг през последните 24 часа, съобщи телевизия Ен Ейч Кей. В едно населено място на о-в Хокайдо бяха регистрирани пориви на вятъра до 131,8 км/ч.Бурята наложи днес анулирането на 12 полета, десетки влакове и 15 курса на пътнически кораби на остров Хокайдо, съобщи местен вестник.Около 100 коли са блокирани на магистрала в префектура Ямагата заради снегонавявания, а сутринта стана верижна катастрофа с участието на над 10 коли. Над 10 души бяха ранени вчера при пътнотранспортни произшествия заради заледени пътища на острова.Бурни вълни и силни ветрове събориха 16-метров фар на пристанище Румой.", "date": "2017.12.27", "title": "Снежна буря спря полети и влакове в Япония"}
{"url": "http://www.novinite.bg/articles/154874/Dnes-e-Stefanovden", "text": "На третия ден след Рождество честваме Стефановден. Свети Стефан е един от първите мъченици на християнската вяра и един от седемте ученици на Исус Христос, избрани след възкресението му.Според вярванията Стефановден затваря кръга на старата година. Семейството се събира около обща трапеза с месни ястия. От Стефановден до Йордановден са така наречените Мръсни дни - жените не бива да метат и перат, не се правят венчавки, кръщенета, опела, предаде БНТ.", "date": "2017.12.27", "title": "Днес е Стефановден!"}
{"url": "http://www.novinite.bg/articles/154895/Kongresat-poiska-doklad-ot-Pentagona-za-ruskoto-vliyanie-na-Zapadnite-Balkani", "text": "Конгресът на САЩ задължи Пентагона да изготви анализ за военното сътрудничество на всяка една държава от Западните Балкани с Русия.Директорът на Пентагона Джеймс Матис трябва да изготви доклад, който ще бъде изпратен в съответните комисиите на двете камери на Конгреса, включително и тези за отбрана и външна политика.\"Американският Конгрес иска подробен списък за \"руското оръжие, военно оборудване и техника, което е закупено и доставено за над един милион долара във всяка една от страните от Западните Балкани от 2012-та година до днес\", съобщи \"Гласът на Америка\". В доклада на Матис трябва да има подробна информация за участието на силите за сигурност от Македония, Сърбия, Босна и Херцеговина и Косово във военни обучения и тренировки с Русия за посочения период - от 2012-та до днес. Конгресът иска и детайлен списък за всички договори за сътрудничеството в областта на сигурността на всяка една от посочените държави с Русия, включително и разузнавателното сътрудничество с Москва.Целта на този доклад е \"САЩ да получат представа за сътрудничеството в областта на сигурността на страните от Западните Балкани с Руската федерация и какво е влиянието на това партньорство върху интересите на САЩ, НАТО, Западните Балкани и всяка една страна-членка на Атлантическия пакт, която граничи с държавите от Западните Балкани\", се казва от документа.В анализа трябва да се посочва и сътрудничеството на всяка една от страните от Западните Балкани със САЩ, включително в придобиване на американското военно въоръжение и техника на стойност над 1 млн. долари след 2012 г., пише още в документа.В Западна Европа и САЩ са притеснени от увеличаващото се руско влияние на Балканите и Централна Европа. Миналият месец влиятелният Атлантически съвет се обяви за постоянно военно присъствие на Балканите с цел стабилизиране на Югоизточна Европа поради \"увеличаващия се политически натиск на Русия в региона\".След визитата си на Западните Балкани през месец април тази година републиканският сенатор Джон Маккейн изрази съжаление от липсата в региона на \"американско присъствие и желанието на Русия да попълни този вакуум\". Още тогава той се обяви за по-чести визити на висши американски официални лица в региона.В началото на месец август вицепрезидентът на САЩ Майк Пенс се срещна с представителите на осем страни членки и наблюдателки на Адриатическата харта, която бе създадена през 2003-та година. Тя има за цел да подпомага държавите, желаещи членство в НАТО.", "date": "2017.12.27", "title": "Конгресът поиска доклад от Пентагона за руското влияние на Западните Балкани"}
{"url": "http://www.novinite.bg/articles/154885/12-semejstva-ostanaha-bez-dom-sled-pojar-v-Bojchinovci", "text": "Стар жилищен блок в Бойчиновци се е подпалил на Бъдни вечер, съобщават от областната дирекция на МВР в Монтана. Кооперацията се намира в квартал \"Огоста\" и е строена през 1946 г. Огънят пламнал от третия етаж, където живее самотна 82-годишна жена. Съседи забелязали пушек и влезли при жената. Тя е изведена невредима, но покривът е изгорял и се е срутил. Пристигналите огнеборци използвали 25 цистерни с вода, за да загасят пламъците. Водата е унищожила имуществото и в останалите жилища. В момента 12 семейства не могат да се върнат в тях. Общината е открила дарителска сметка - който желае, може да помогне на семействата, пострадали от пожара.", "date": "2017.12.27", "title": "12 семейства останаха без дом след пожар в Бойчиновци"}
{"url": "http://www.novinite.bg/articles/154892/Trima-dushi-pili-antifriz-v-Pirogov", "text": "Трима души са приети в Института за спешна помощ „Пирогов” в София с натравяне с антифриз, предаде Нова.Според лекарите хоспитализираните пациенти са объркали ракията с опасната течност за охлаждане в двигатели с вътрешно горене.Медиците казаха, че сред тримата пострадали няма деца.По време на коледните празници през „Пирогов“ са преминали около 1900 души. 300 от тях са останали за лечение.Традиционно най-натоварена е била Клиниката по токсикология. Там е прието и цяло семейство, натровено с въглероден окис - от отоплителен уред.В травматологията са приети 90 души, сред които и скиори.До момента няма регистрирани случаи на деца, пострадали при игра с пиротехнически средства.", "date": "2017.12.27", "title": "Трима души, пили антифриз - в „Пирогов”"}
{"url": "http://www.novinite.bg/articles/154896/27-raneni-pri-katastrofa-na-korab-v-Germaniya", "text": "27 души са ранени след като швейцарски пътнически кораб се блъсна в носеща колона на мост на река Рейн,съобшава \"Дейли Сабат\". Инцидентърт стана близо до Дуисбург в Западна Германия късно снощи.Корабът, наречен \"Швейцарски кристал\", се блъсна в опорен стълб на магистрала А42. Плавателният съд пътувал към Холандия. Повечето ранени са претърпели леки наранявания.Четирима от тези, за които беше констатирано, че са сериозно пострадали, бяха в състояние да напуснат болницата тази сутрин.На борда на кораба са пътували общо 129 души. Повечето пътници са от Белгия, Холандия и Люксембург.", "date": "2017.12.27", "title": "27 ранени при катастрофа на кораб в Германия"}
{"url": "http://www.novinite.bg/articles/154900/Novi-pravila-za-polzvaneto-na-majchinstvo-ot-osinoviteli", "text": "Целеви отпуск за осиновяване, независимо от възрастта на детето, предлагат от Българска асоциацияОсиновени и осиновители, предаде Дарик.От организацията смятат, че българските осиновители трябва да имат възможност да прекарат поне една година с осиновеното дете след приемането му, без значение, дали е бебе или вече ходи на училище.Пред Дарик Петя Векова, която е осиновила момченце, коментира предложените от социалното министерство промени, които ще дадат право на осиновителите на деца до 5 години да използват едногодишно платено майчинство, но не се отнасят до осиновителите на по-големи деца. Според нея промените оставят нерешени казуси и трябва да се мисли за целеви отпуск при осиновяване. ", "date": "2017.12.27", "title": "Нови правила за ползването на майчинство от осиновители"}
{"url": "http://www.novinite.bg/articles/154910/Bedstveno-polojenie-v-Pazardjishka-oblast-zaradi-lipsa-na-depa-za-smet", "text": "В Пазарджишка област хората са готови да обявят бедствено положение в първите дни от Новата година, съобщава БНР.В девет общини от Пазарджишка област има оплаквания заради проблеми със сметосъбирането. Хората се оплакват и от проблемите с извозването на отпадъците.Общинските сметища трябва да бъдат закрити. Новото регионално депо в Пазарджик няма оператор.Така се създава рискова ситуация за общините в региона, коментира Кметът на Пещера Николай Зайчев.", "date": "2017.12.27", "title": "Бедствено положение в Пазарджишка област заради липса на депа за смет"}
{"url": "http://www.novinite.bg/articles/154903/SASht-obuchavat-bivshi-bojci-na-IDIL-v-Siriya", "text": "Началникът на Генералния щаб на руските въоръжени сили обвини Съединените щати, че обучават бивши бойци на ИДИЛ в Сирия и че опитват да дестабилизират страната, предаде РойтерсТвърденията на генерал Валерий Герасимов, направени в интервю за в. \"Комсомолская правда\", се отнасят за американска военна база при граничния пункт между Сирия и Ирак \"Танф\".Русия казва, че американската база е незаконна и че околностите й са се превърнали в \"черна дупка\", където екстремисти действат невъзпрепятствано.\"Ислямска държава\" загуби тази година по-голямата част от територията, която контролираше в Сирия и Ирак. Руският външен министър Сергей Лавров каза днес на среща с лидера на опозиционното движение \"Сирия утре\" Ахмед ал Джарба, че основната част от борбата срещу групировката е приключила, предаде думите му ТАСС.Съединените щати казват, че \"Танф\" е временна база, използвана за обучаване на партньорски въоръжени формирования за борба срещу ИДИЛ. Според Герасимов обаче САЩ обучават бивши бойци на групировката, които сега се наричат \"Нова сирийска армия\" и с други имена.Той допълни, че голям брой екстремисти и бивши бойци на ИДИЛ са обучавани в североизточния град Шадади, където по думите му също има американска база.", "date": "2017.12.27", "title": "САЩ обучават бивши бойци на ИДИЛ в Сирия"}
{"url": "http://www.novinite.bg/articles/154880/Hilyadi-hakeri-se-sabirat-na-godishen-kongres-v-Lajpcig", "text": "Хиляди хакери се събират днес на годишен конгрес в източния германски град Лайпциг, предад БНТ.Четиридневният конгрес е организиран от Компютърния клуб на хаоса и ще протече под мотото \"Да направим нещо\". На него ще бъдат разисквани въпроси като уязвимите места на сигурността в интернет, хакерските атаки, защитата на данните и изкуствения интелект, но също и социални и политически проблеми.Очаква се в събитието в Лайпцигската панаирна палата да да участват около 15 000 души. Досега хакерите се събираха на годишни конгреси в Хамбург, отбелязва ДПА. ", "date": "2017.12.27", "title": "Хиляди хакери се събират на годишен конгрес в Лайпциг"}
{"url": "http://www.novinite.bg/articles/154901/Novi-pravila-za-polzvaneto-na-majchinstvo-ot-osinoviteli", "text": "Целеви отпуск за осиновяване, независимо от възрастта на детето, предлагат от Българска асоциацияОсиновени и осиновители, предаде Дарик.От организацията смятат, че българските осиновители трябва да имат възможност да прекарат поне една година с осиновеното дете след приемането му, без значение, дали е бебе или вече ходи на училище.Пред Дарик Петя Векова, която е осиновила момченце, коментира предложените от социалното министерство промени, които ще дадат право на осиновителите на деца до 5 години да използват едногодишно платено майчинство, но не се отнасят до осиновителите на по-големи деца. Според нея промените оставят нерешени казуси и трябва да се мисли за целеви отпуск при осиновяване. ", "date": "2017.12.27", "title": "Нови правила за ползването на майчинство от осиновители"}
{"url": "http://www.novinite.bg/articles/154876/Dneven-horoskop-za-27-dekemvri", "text": "Прекарайте деня с някого, на когото вярвате. Ще прекарате един страхотен ден, с човек, който обичате. Много ще се забавлявате, но ще бъдете прекалено разсеяни. Трябва да се съсредоточите малко. Малко хазарт няма да ви навреди днес, стига да сте готови да понасяте загубата. Не е сигурно какво ще се случи, но трябва да приемете ефектите върху психиката ви на риск.Запознайте се с някои нови хора, места или неща днес. Вашето желание за откриване на нови неща е по-силно от всякога. Денят е подходящ да направите планове за следващия месец.Представителите на останалите зодиакални знаци могат да намерят своя дневен хороскоп ", "date": "2017.12.27", "title": "Дневен хороскоп за 27 декември"}
{"url": "http://www.novinite.bg/articles/154886/Stotici-preminaha-prez-speshnata-hirurgiya-na-Pirogov-po-Koleda", "text": "140 пациенти са преминали през спешната хирургия на \"Пирогов\" по Коледа, съобщиха от здравното заведение. 15 души от тях са приети за лечение. Очаква се днес от спешната болница да дадат повече информация да дадат повече информация на традиционния брифинг след коледните празници. 10 души са приети по спешност в отделението по гастроентерологияна Университетската болница \"Света Анна\" в София след препиване и преяждане в празничните дни, съобщиха от пресцентъра на лечебното заведение вчера. Петима от приетите са с чернодробни проблеми предизвикани от препиване. Други петима от пациентите са със сериозни здравословни проблеми, предизвикани от преяждане. Това се случва всяка година на Коледа и Нова година въпреки предупрежденията на лекарите, коментират медиците. Те отново призоваха по време на предстоящите новогодишни празници да се храним умерено и да избягваме прекомерна консумация на алкохол и храна. ", "date": "2017.12.27", "title": "Стотици преминаха през спешната хирургия на \"Пирогов\" по Коледа"}
{"url": "http://www.novinite.bg/articles/154899/CIK-prie-ot-Putin-dokumentite-za-izborite", "text": "Централната избирателна комисия на Русия прие от президента Владимир Путин пакета документи, които се изискват за кандидатиране на изборите за държавен глава, съобщи Нова.Документите от Путин бяха приети от сътрудници на работната група на ЦИК за прием на документи начело с члена на комисията Александър Клюкин.След процедурата страните подписаха съответния протокол. Путин възнамерява да участва в изборите като самоиздигнал се кандидат.", "date": "2017.12.27", "title": "ЦИК прие от Путин документите за изборите"}
{"url": "http://www.novinite.bg/articles/154894/Ubiha-bratovched-na-Riana", "text": "Звездата изпадна в шок след Коледа и разтърси мрежата с това, което написа! (СНИМКИ) \"А снощи те държах в ръцете си!\", сподели певицата Бриджтаун, Барбадос \"А снощи те държах в ръцете си!\". Това пише потресената и оскърбена певица Риана, след като 21-годишният й братовчед е бил застрелян след като двамата прекарали Коледа заедно, предаде Дарик.29-годишната певица сподели серия от снимки на нея и Тавон Кайсен Алейн, с които застава зад кауза против огнестрелните оръжия, предава Daily Mail. Алейн се разхождал в района на Св. Майкъл в Барбадос около 19:00 ч. във вторник вечерта, когато в бил приближен от мъж, който го е прострелял няколко пъти. \"Почивай в мир, братовчеде... не мога да повярвам, че снощи те държах в ръцете си\", пише разбитата певица. \"Никога не съм мислила, че това ще е последния път, който усещам топлината на тялото ти. Винаги ще те обичам\", допълва Риана.", "date": "2017.12.27", "title": "Убиха братовчед на Риана"}
{"url": "http://www.novinite.bg/articles/154902/CR7-OTGOVORI-NA-JURNALISTITE-ZATVORNIK-SAM", "text": "Настоящият носител на \"Златната топка\" Кристиано Роналдо отговори със сарказъм на публикацията на вестник \"Ел Мундо Депортиво\", която твърдеше, че португалецът трябва да е зад решетките. Причината е укриването на данъци, което мъчи суперзвездата на Реал (Мадрид) през последната година. Според испанските журналисти много хора с по-леки провинения от Кристиано излежават присъдите си.\"Затворник съм на тези сладки бебета, ха-ха-ха”, написа Роналдо под снимка, която качи в социалните мрежи. На нея той е в компанията на трите си най-малки деца - близнаците Ева и Матео и новородената Алана Мартина. По този начин португалецът отговори на изданието и демонстрира коледното си настроение.Португалският национал е обвиняван от испанските власти, че е укрил данъци в размер на 15 милиона евро. Прокуратурата иска връщане на сумата и плащане на санкция в същия размер.", "date": "2017.12.27", "title": "CR7 ОТГОВОРИ НА ЖУРНАЛИСТИТЕ: ЗАТВОРНИК СЪМ"}
{"url": "http://www.novinite.bg/articles/154908/Nad-1000-dushi-sa-bili-spaseni-ot-balgarskiya-granichno-policejski-korab", "text": "Над 1000 души са били спасени от българския гранично-полицейския кораб „Обзор” от 1 ноември досега. С тази статистика приключва и участието му в операция „Посейдон”, съобщиха от МВР, предаде БНТ.Целта на операцията бе охрана на европейската югоизточна морска граница и подпомагане на гръцката брегова охрана. През цялата мисия, освен патрулирането по външната морска граница и предотвратяването на нелегална миграция, са извършени и операции по спасяване на бедстващи хора. Общо през този период граничните полицаи са спасили 19 бедстващи гумени лодки с 1041 човека на борда.През този период граничните полицаи от „Обзор“  са подали сигнал за пет лодки, които са спрени в турските териториални води от турските власти. Последната операция  бе на 24 декември -  тогава екипажът на гранично полицейския кораб „Обзор“  е спасил две бедстващи лодки с 117 души общо на борда в района на остров  Лесбос, като от всичките нелегални емигранти 40 са били деца.", "date": "2017.12.27", "title": "Над 1000 души са били спасени от българския гранично-полицейски кораб"}
{"url": "http://www.novinite.bg/articles/154875/14-godini-ot-napadenieto-sreshtu-voennata-ni-baza-v-Kerbala", "text": "Навършват се 14 години от трагичния инцидент в българската военна база в Кербала, когато загинаха петима български военнослужещи, а други 27 души от контингента бяха тежко ранени. Те бяха част от българския военен контингент в състава на Многонационалните сили в Ирак, предаде БНТ.При атентата загинаха майор Георги Качорин, старши лейтенант Николай Саръев, офицерски кандидат Антон Петров, офицерски кандидат Иван Инджов и офицерски кандидат Свилен Киров.На 27 декември 2003 г. кола-цистерна се взриви в близост до щаба на българския батальон. Анализът показва, че въпреки че кабината на камиона е обстрелвана и терористите в нея са ликвидирани, цистерната е продължила да се движи, вероятно е взривена дистанционно, като минута преди това базата е обстрелвана с минохвъргачка и гранати. Българските военнослужещи са проявили висок професионализъм и хладнокръвие и са предотвратили по-големи загуби и разрушения.", "date": "2017.12.27", "title": "14 години от нападението срещу военната ни база в Кербала"}
{"url": "http://www.novinite.bg/articles/154877/Nad-130-sm-snyag-blokira-amerikanskiya-shtat-Pensilvaniya", "text": "Жителите на градче в американския щат Пенсилвания останаха блокирани по домовете си заради рекорден снеговалеж, предаде БНТ.Снежната покривка в града достигна 135 сантиметра, като снегът натрупа в рамките на 30 часа. Предишният подобен рекорд е регистриран през 1958 г., отново в щата Пенсилвания, когато в Моргантаун натрупват 112 сантиметра сняг.", "date": "2017.12.27", "title": "Над 130 см сняг блокира американския щат Пенсилвания"}
{"url": "http://www.novinite.bg/articles/154907/Iztoshten-leshoyad-e-bil-spasen-v-slivenskoto-selo-Glushnik-navrah-Koleda", "text": "Изтощен лешояд е бил спасен в сливенското село Глушник навръх Коледа, съобщи Елена Стоева от Федерация на природозащитните дружества \"Зелени Балкани\", предаде БНТ.Птицата е била прибрана от хора в ромската махала на селото, които са сигнализирали природозащитниците. По думите на Елена Стоева, в последните дни лешоядът вероятно е оцелял, тъй като е бил хранен от ловци от ловните дружинки в селата Блатец и Глушник. Птицата е K93, който е маркиран със сателитен предавател и от седмици се придържа в района на Сливен, след като е бил освободен повторно от волиерата за адаптация над града, посочи Стоева.Тя припомни, че преди това лешоядът дни наред се разхождаше в Сливен. Според еколозите, K93 все още не се е адаптирал към дивата природа и не възприема себе си като дива птица, често се придържа в близост до хората. Той е пристигнал в България от Испания.В момента лешоядът е настанен във волиера в планината край Сливен заедно с още около двайсетина птици. След време ще бъде направен нов опит да бъде пуснат в природата. Екипът на Зелени Балкани припомня, че белоглавите лешояди за защитен и рядък вид, за чието \"завръщане\" в Стара планина се работи от години. Природозащитниците изказаха благодарност на всички хора, които подават сигнали за наблюдавани или бедстващи птици.", "date": "2017.12.27", "title": "Изтощен лешояд е бил спасен в сливенското село Глушник навръх Коледа"}
{"url": "http://www.novinite.bg/articles/154879/343-ma-dushi-se-podgotvyali-da-preminat-nelegalno-prez-granicata-v-Balgariya-i-Garciya", "text": "Турските власти са заловили голяма група мигранти и бежанци край Одрин. Общо 343-ма души се подготвяли да преминат нелегално през границата в България и Гърция. Групата била разкрита при контролни обходи на екипи на гранични войски. Бежанците били от най-различни националности, сред които сирийци, палестинци, афганистанци и иракчани, предаде БНТ.", "date": "2017.12.27", "title": "343-ма души се подготвяли да преминат нелегално през границата в България и Гърция"}
{"url": "http://www.novinite.bg/articles/154881/Medicinska-evakuaciya-v-Siriya", "text": "Медицинска евакуация в Сирия. Започнала е операция по извеждането на болни хора, сред които и деца, в контролирания от бунтовниците анклав Източна Гута.Около 400 000 души се намират под обсада от войските на президента Башар Асад в това предградие на Дамаск.Организацията на обединените нации помоли правителството да разреши да бъдат евакуирани около 500 тежко болни пациенти, които ще умрат, ако не им бъде оказана спешна медицинска помощ. Сред тях са и 130 деца", "date": "2017.12.27", "title": "Медицинска евакуация в Сирия"}
{"url": "http://www.novinite.bg/articles/154887/Ruski-biznesmen-nahlu-vav-fabrika-s-orajie-ubi-chovek", "text": "Руски бизнесмен нахлу с оръжие в московска фабрика - негова бивша собственост, като застреля един човек и рани най-малко трима, съобщава БГНЕС.„По предварителни данни той е застрелял охранителя и започнал да се разхожда навсякъде, стреляйки“, съобщава неназован източник от полицията.Районът на атаката бил отцепен от спецчасти.Според някои източници стрелбата започнала заради конфликт на бившия собственик на сладкарската фабрика с нейното настоящо ръководство. ", "date": "2017.12.27", "title": "Руски бизнесмен нахлу във фабрика с оръжие, уби човек"}
{"url": "http://www.novinite.bg/articles/154905/Mnogo-hora-izpolzvat-smartfonite-si-kato-spasiteli-v-nelovki-situacii", "text": "Много хора използват смартфоните си като спасително средство в неудобни ситуации, пише в. \"Дейли експрес\", позовавайки се на резултатите от проучване, направено във Великобритания по поръчка на онлайн казино, предаде БНТ.Анкетата показва, че близо три четвърти от собствениците на мобилни телефони се \"крият\" зад устройствата, когато усетят, че положението е \"напечено\". Според допитването през годината смартфоните \"спасяват\" притежателите си средно в 187 неловки ситуации. Британците най-често търсят спасение в мобилните си телефони в градския транспорт, за да избягват очен контакт с останалите пътници.Една пета от участниците в допитването признават, че прибягват до телефоните си, когато пътуват с такси, за да не им се налага да водят разговор с шофьора. Сред неловките ситуации, в които хората посягат към \"спасителния\" телефон, са също возенето в претъпкан асансьор, чакането на опашка пред обществена тоалетна, насред разгорещен спор или на първа среща, която не се развива според очакванията.", "date": "2017.12.27", "title": "Много хора използват смартфоните си като \"спасители\" в неловки ситуации"}
{"url": "http://www.novinite.bg/articles/154889/Belgiya-se-izteglya-chastichno-ot-dejstviyata-na-koaliciyata-sreshtu-Islyamska-darjava", "text": "Белгия изтегли четирите изтребителя, участвали в последните 18 месеца в ударите на международната коалиция срещу \"Ислямска държава\" (ИД) в Сирия и Ирак, съобщиха местни медии, предаде БНТ.Отбелязва се, че белгийската бойна авиация е изпълнила в този срок 1235 полета и 97 процента от ударите с изстреляните 675 бомби по цели на земята са били успешни. Белгийските военни уточняват, че \"не разполагат с доказателства\" за цивилни жертви от нанесените удари.Белгия и Холандия осигуряват на ротационен принцип нуждите на коалицията от въздушни удари, разузнаване от въздуха и охрана. Пояснява се, че в следващата година задачите се поемат от холандските военновъздушни сили, а Белгийската армия ще остави трийсетина военни в база в Йордания за наземна поддръжка на холандските машини.Същевременно медиите съобщават за нови заплахи, отправени от представители на ИД срещу Белгия, САЩ, Русия, Франция, Великобритания, Канада, Австралия и Италия. В комуникационни канали, използвани от джихадистите, са открити призиви към техни последователи да нанесат нови удари в посочените държави.", "date": "2017.12.27", "title": "Белгия се изтегля частично от действията на коалицията срещу \"Ислямска държава\""}
{"url": "http://www.novinite.bg/articles/154873/Vremeto-ostava-slanchevo", "text": "Днес на места в низините и котловините ще се образува мъгла или ниска слоеста облачност, които в Югоизточна България ще се задържат почти през целия ден. Над останалата част от страната ще бъде предимно слънчево. Ще духа слаб южен вятър. Максималните температури ще са между 9° и 14°, малко по-ниски в районите с мъгла.Атмосферното налягане ще се понижава и ще е по-ниско от средното за декември. Над планините ще бъде предимно слънчево. Ще духа умерен, по високите и открити части до силен вятър от югозапад. Максималната температура на височина 1200 метра ще е около 6°, на 2000 метра – около 0°.По Черноморието ще преобладава слънчево време. В сутрешните часове на отделни места ще се образува ниска облачност или мъгла, по-трайни в южните райони. Ще духа слаб вятър от югозапад. Максималните температури на въздуха ще са 10°-12°. Температурата на морската вода е 8°-10°. Вълнението на морето ще бъде 2-3 бала.", "date": "2017.12.27", "title": "Времето остава слънчево"}
{"url": "http://www.novinite.bg/articles/154883/Blizo-polovinata-germanci-iskat-Merkel-da-se-ottegli-ot-vlastta", "text": "Близо половината германци смятат, че канцлерката Ангела Меркел трябва да се оттегли от властта преди следващите редовни парламентарни избори през 2021 г., сочат резултати от социологическа анкета по поръчка на германската информационна ДПА,цитирано от БНТ.нкетата, извършена от ЮГав и публикувана днес показва, че около 47 на сто от участниците искат Меркел да се оттегли преди изтичането на мандата ѝ, а 36 на сто - да остане на власт до неговия край.Подкрепата за Ангела Меркел бе по-силна веднага след парламентарните избори през октомври. Анкета на ЮГав тогава показа, че 36 на сто от избирателите са за ранно оттегляне на канцлерката, а 44 на сто искат тя да продължи да управлява.Преговорите за коалиция между консервативния блок ХДС/ХСС на Меркел и социалдемократите трябва да започнат на 7 януари. Те могат да доведат или до повторение на голямата коалиция, или до съставяне на правителство на малцинството начело с Ангела Меркел. Ако обаче преговорите се провалят, може да има предсрочни парламентарни избори през 2018 г., посочва ДПА.", "date": "2017.12.27", "title": "Близо половината германци искат Меркел да се оттегли от властта"}
{"url": "http://www.novinite.bg/articles/154888/Germanski-rabotodateli-tarsyat-balgarski-studenti-za-rabota", "text": "Германски работодатели търсят български студенти за работа през следващото лято. Офертите за работа са в цялата страна и в различни сфери, като хотели и ресторанти, в германските пощи, в селското стопанство. Кандидатите трябва да са на възраст до 35 години, да са в редовна форма на обучение и да знаят немски език. Документите се подават в бюрата по труда, а крайният срок за кандидатстване е 23-ти януари, разказа в интервю за Дарик Юлияна Николова, главен експерт в Агенцията по заетостта. Важен момент при кандидатстването е, че студентите поемат пътните разноски до Германия и обратно. Николова даде примери с конкретни работни места и заплащането, което предлагат германските работодатели.", "date": "2017.12.27", "title": "Германски работодатели търсят български студенти за работа"}
{"url": "http://www.novinite.bg/articles/154884/Spirat-kamionite-za-shest-chasa-sled-obyad", "text": "Заради очаквания засилен трафик, днес от 14.00 ч. до 20.00 ч. ще бъде спряно движението на камионите над 12 тона по автомагистралите и най-натоваренитe пътища. Това информират от АПИ.Целта е повишаване на безопасността при пътуване и увеличаване на пропускателната способност на инфраструктурата в края на почивните дни за Коледа. Шофьорите трябва да тръгват на път с автомобили, подготвени за зимни условия, да карат внимателно и със съобразена скорост, да не предприемат резки маневри и да спазват въведените ограничения, пътната сигнализация и указанията на \"Пътна полиция\", която следи и предприема необходимите действия за организацията на движението.Забраната не важи за автомобили, превозващи бързоразвалящи се хранителни продукти и товари на температурен режим, живи животни и опасни товари.През Владая от 10.00 ч. до 20.00 ч. ще има две ленти за прибиращите се към София.", "date": "2017.12.27", "title": "Спират камионите за шест часа след обяд"}
{"url": "http://www.novinite.bg/articles/154891/Ochakvat-predsrochno-puskane-na-Struma-mejdu-Kresna-i-Sandanski", "text": "Над 50 хил. тона асфалт са положени досега на АМ \"Струма\" в участъка между Кресна и Сандански. Изпълнението на 24-километровия участък - лот 3.3, от автомагистралата върви с много добра организация на работата. Ако няма непредвидени метеорологични обстоятелства отсечката ще бъде завършена в края на 2018 г., което е половин година по-рано от срока по договор.Напредва работата по големите съоръжения. Готови са 90% от водостоците и 70 на сто от подпорните стени. В участъка между Кресна и Сандански има 2 пътни възела - п. в. \"Струмяни\" и п. в. \"Сандански\", 25 големи съоръжения - мостове над реките Струма, Злинска, Градешка, Потока, Речичка, Санданска Бистрица, Лешничка, надлез над ж. п. линията София - Кулата, 9 селскостопански подлези и надлези, 4 площадки за отдих, на които ще има и тоалетни, и т. н. \r\n\r\n\r\n\r\n", "date": "2017.12.27", "title": "Очакват предсрочно пускане на \"Струма\" между Кресна и Сандански"}
{"url": "http://www.novinite.bg/articles/154890/Izraelskata-razuznavatelna-slujba-predotvratila-nad-400-teroristichni-akta", "text": "Израелската контраразузнавателна служба Шин Бет е предотвратила над 400 терористични атаки на територията на страната тази година. Това заяви днес началникът на Шин Бет Надав Аргаман, цитиран от ТАСС.Аргаман каза пред комисия в парламента, че контраразузнавателната служба е предотвратила през 2017 г. над 400 терористични акта, сред които 13 самоубийствени атентата и 8 отвличания. Били са предотвратени и нападения на още 1100 потенциални терористи, действащи сами, се казва в съобщение на израелския парламент до медиите.Аргаман е посочил още, че в сравнение с миналата година терористичните актове са намалели два пъти. Тази година те са били 54, а миналата - 108. Ръководителят на Шин Бет обаче е нарекъл това относително затишие \"измамно\", тъй като (ислямисткото движение) Хамас \"с всички сили се опитва да извършва нападения и да подкопава стабилността на палестинската власт\".Аргаман \"заявил, че след решението на президента на САЩ да признае Ерусалим за столица на Израел ситуацията в ивицата Газа и на Западния бряг е особено опасна\", се казва в съобщението. Той прогнозирал, че следващата поне половин година ще бъде \"много неустойчив период\". \"Броят на предотвратените терористични актове впечатлява, но това е само пример, показващ мащабите на тероризма\", коментирал Аргаман.", "date": "2017.12.27", "title": "Израелската разузнавателна служба предотвратила над 400 терористични акта"}
{"url": "http://www.novinite.bg/articles/154882/Avtoshkoli-vzimat-pari-za-31-chasa-obuchenie-kandidatite-karat-edva-10", "text": "Шофьорски курсове, които са обявени на промоционални цени от по 250 лева, произвеждат убийци на пътя. Причината е, че зад по-ниската сума се крие уловка за кандидат-водачите. Вместо задължителните по закон 31 часа, които ще получат като обучение срещу примерно 500 лева, те шофират най-много десет. Така школата спестява пари, а младите шофьори получават книжки без да са се подготвили достатъчно добре.„Не са карали нито на тъмно, нито на мокро, нито на магистрала. След това взимат книжка и излизат на пътя, където виждате какво се случва”, обясни пред \"Монитор\" Владимир Тодоров, председател на Българската асоциация на пострадали в катастрофи.Само на Коледа при тежка катастрофа край Враца загинаха петима души, а други двама бяха тежко ранени. Ден преди това трима младежи от Харманли също намериха смъртта си заради висока скорост - близо 220 км/ч в населено място. И двете основни причини за тежките инциденти са несъобразената скорост и недостатъчно добрата подготовка на водачите. „Кандидат-шофьорите сами се съгласяват да се разписват в листовете за проведено обучение. След всяко шофиране те трябва да попълнят документ, в който да отбележат колко време са шофирали. В повечето случаи това е най-много час на ден, за да могат да се вземат повече курсисти. В листовете обаче записват, че са карали по над 4-5 часа, и се подписват”, признават пред изданието от голяма столична школа за обучение на шофьори.", "date": "2017.12.27", "title": "Автошколи взимат пари за 31 часа обучение, кандидатите карат едва 10"}
{"url": "http://www.novinite.bg/articles/154906/Novi-ceni-na-cigarite-ot-dogodina", "text": "Цигарите и алкохолът ще бъдат с нови бандероли, съобщава bTV. Тютюневите изделия ще са с повишени цени заради промяната в акциза. Някой от марките цигари вече поскъпнаха.Така най-популярните марки цигари, които струват по 5 лв. ще станат на цена 5,20 лв. Поскъпването важи за по-евтините цигари, по-скъпите марки може да поевтинеят, защото акцизът им става по-нисък. Намалението обаче зависи само от решенията на производителите и вносителите.От 2018 г. и цигарите и алкохолът ще са с нов бандерол. \"Стоките, които са облепени със стар акцизен бандерол, ще могат да се разпространяват в търговската мрежа до изчерпване на количеството\", обясни говорителят на Агенция \"Митници\" Тамара Влайкова. Тя добави още, че стоките със стари бандероли няма да могат да се продават след края 2018 г.", "date": "2017.12.27", "title": "Нови цени на цигарите от догодина"}
{"url": "http://www.novinite.bg/articles/154897/35-rast-na-balgarskata-ikonomika-i-spad-na-bezraboticata-prez-2018", "text": "Намаляването на фалитите на 395 през 2017 г. е знак за стабилност, но и за тежка и дълга процедура София – 27 декември, 2017 г. – Тенденцията за стабилно развитие на българската икономика ще продължи и през 2018 година с очакван ръст на БВП от 3,5%, прогнозира световният лидер в застраховането на търговски кредити - Euler Hermеs. Според международните анализатори за 2017 година страната ни ще постигне ръст от 3,7% на БВП. Един от ключовите фактори са фиксираните инвестиции, свързани с реализацията на проекти с финансиране от Европейския съюз, които са се увеличили с 3,5%. Продължава да се засилва и вътрешното търсене, като прогнозният ръст на разходите за публично потребление за 2017 година е 3,5%, а за индивидуално – 5%.През 2018 година се очаква тази тенденция да се запази с ръст съответно от 2,4% и 4,8%. Прогнозата за ръст на потреблението се базира на стабилния тренд за намаляване на безработицата – от 9,1% през 2015 г., 7,6% за 2016 г. и прогноза на Euler Hermes за 6,2% през 2017 и спад до 5,2% през 2018 г. “За разлика от 2016 година, когато експортът също беше много важен фактор за развитието, през 2017 година основният двигател е вътрешното търсене. Очакваме този дисбаланс, макар и в по-лека степен, да се запази и през 2018 година”, обяснява Манфред Щамер, Главен анализатор Икономически проучвания и оценка на риска на Euler Hermes. Според прогнозата след няколко последователни години на ръст, през 2017 година нетният износ ще отбележи спад с 1,3%, а през 2018 година ще бъде -0,5%. От централата на международния застраховател предвиждат и 2,1% средногодишна инфлация за 2017 година и 2,5% за предстоящите 12 месеца. Основна причина за това продължава да бъде ръстът на горивата на международните пазари, като Euler Hermes прогноизра в световен мащаб цените на петрола да се покачи до 62 щ.д. за барел от 55 щ.д. за барел през 2017 година. “Не очакваме продължаващият ръст в цените на горивата да има негативно отражение върху някои сектори или върху българската икономика като цяло. Прогнозата ни за страната през 2018 година остава стабилна с възможности за развитие.”, категорична е Камелия Попова, Управител на Euler Hermes за България. Въпреки това Euler Hermes засега оставя рейтинга на България без промяна на B2*, който индикира умерен риск. Основна причина за това е външният дълг, който продължава да е висок. “През последните години е налице положителна тенденция, като външният дълг намалява постепенно като относителен дял от БВП – от 92% по време на кризата 2014 година до прогнози за 65% през 2017 и 63% през 2018 година. Това съотношение обаче продължава да е значително по-високо от считаното за нормално за развиващи се икономики – 50% и е макроикономически показател, който не може да бъде игнориран”, категоричен е Манфред Щамер, защото теоритично това може да създаде сериозни усложнения при необходимост от покриване или рефинансиране във времена на икономически сътресения на глобално или регионално ниво. Риск за бизнеса, фалити, забавени плащания В контекста на стабилна икономическа среда не изненадва и прогнозата на Euler Hermes тенденцията за намаляване на фалитите у нас през последните години да продължи с очакване за около 400 обявени несъстоятелности за 2017 година и с около 5% по-малко през 2018 година. “Този тренд обаче трябва да бъде разглеждан с особено внимание заради наличието на специфични административни усложнения и много тежката процедура за обявяването на несъстоятелност в България. Сравнението показва, че ако вас това отнема средно 3,3 години, то в Европа и Централна Азия периодът е значително по-кратък – 2,3 години, а в други развитие държави е дори 1,7 години.”, индикират от Euler Hermes. Очаква се средният срок за междуфирмени разплащания в България да се запази на 59 дни за 2017 година. “Общата стабилност на икономическата среда създава добри условия за развитие на бизнеса, но не може да гарантира индивидуалната фискална сигурност на всяка компания. При определени условия и в определени сектори дори рискът може да се увеличи в моменти на растеж. Интензивната търговия, увеличаването на възможностите за износ, новите партньорства – всичко това може да крие потенциални усложнения, особено за средните и по-малки компании, чието бъдеще може да зависи от една сделка”, предупреждава Камелия Попова, Управител на Euler Hermes за България. Затова очакванията на компанията са през 2018 година да продължи и ръстът в застраховките на търговските кредити както в световен мащаб, така и у нас. Euler Hermes вече осигурява обезпечения на обща стойност над 1 млрд. евро за българския пазар, но тепърва има сериозен потенциал за ръст. Euler Hermes вече осигурява обезпечения на обща стойност над 1 млрд. евро за българския пазар. Според експертите обаче тепърва има сериозен потенциал за ръст, защото анализът показва, че под 10% от активните компании с релевантен профил у нас имат застраховка Кредитен риск. За сравнение в други държави от Европейския съюз този процент достига до 50%. Освен заради разумното обезпечаване на сделки, интересът към този тип застраховки нараства и заради увеличаване на доверието в компанията при осигуряване на кредитиране. *По скалата на Euler Hermes за средносрочен риск от AA (най-нисък),A,BB,B,C,D (най-висок) и  краткосрочния риск по скала 1(най-нисък) до 4(най-висок). Euler Hermes е глобалният лидер в сферата на застраховането на търговски кредит с експертиза в сферата на гаранциите и събирането на вземания. С над 100-годишна история, Euler Hermes прелага B2B финансови услуги и разполага с изградена мрежа за ежедневно проследяване на несъстоятелностите на малки, средни и интернационални компании на пазарите, формиращи 92% от БВП в света.Компанията е представена в над 50 държави и има екип от над 6000 специалисти. Част от групата Allianz, Euler Hermes е листвана на стоковата борса Euronext Paris (ELE.PA) и е с рейтинг AA определен от Standard & Poor’s. Консолидираният оборот на компанията за 2016 г. е 2,6 млрд. евро, а общата експозиция на застрахованите транзакции по цял свят възлиза на 890 млрд. евро. На българския пазар Euler Hermes стъпва за първи път през 2015 година, но от 2017 година работи със значително увеличен капацитет. За повече информация: ,  or Twitter .", "date": "2017.12.27", "title": "3,5% ръст на българската икономика и спад на безработицата през 2018"}
{"url": "http://www.novinite.bg/articles/154904/Kak-da-reciklirame-kolednata-si-elha-sled-praznicite", "text": "В края на 1800 г., когато декорирането на дръвчета за празницитестанало популярно, елхи са покрити с най-разнообразни украси. Елхата е елемент на великолепие към нашите празници - но също и елемент на отпадъците.След като празниците приключат, дръвчето се превръща в непотребна вещ и наша задача е да се погрижим за него по възможно най-природосъобразен начин. Имате няколко начина да рециклирате коледното дърво, като дадете нов живот на него и подпомогнете живота на планетата.На първо място, добре е да купувате живи коледни елхи с непокътнати корени. След това може да ги засаждате в градината си и да им се радвате дълги градини. Направете го възможно най-скоро след Коледа.Тези дръвчета могат да послужат за дом на птици и различни животни, които да се приютят там през студените зимни дни.Можете да отрежете клоните на дръвчето и да ги поставите край вашите растения, за да ги предпазите от замръзване. Клоните осигуряват постоянните температури, от които повечето растения се нуждаят. Или просто използвайте клоните като декорация.Някои общини имат програми за рециклиране на елхите. За да разберете дали подобна програма съществува близо до вас, обадете се до съответното кметство.В по-тъжният вариант, можете да използвате непотребната елха за огрев. Но не изгаряйте клоните, тъй като те могат да хвърлят опасни искри.Дървеният материал може да бъде ползван от любители със страст към дървообработването.Можете също така да съберете иглите на елхата и да ги поставете в торбички, за да усещате аромата на гора през цялата година.", "date": "2017.12.27", "title": "Как да рециклираме коледната си елха след празниците?"}
{"url": "http://www.novinite.bg/articles/154878/Vlizat-v-sila-novi-pravila-za-registrirane-na-MPS", "text": "От днес влизат в сила нови правила при регистриране на моторните превозни средства. Продавачите на автомобили вече няма да бъдат длъжни да представят пред „Пътната полиция\" договор за покупко-продажба, прдаде БНТ.Причината - вече трябва да заработи електронната система за връзка между полицията и нотариусите, а регистрацията ще прави купувачът.Регистрацията на закупената кола трябва да се направи в срок от един месец. Сега няма срок, в който превозното средство да бъде регистрирано.Правилата важат както за регистрирани у нас автомобили, така и за закупени от чужбина. Годишно в България над 350 000 превозни средства сменят собственика си.", "date": "2017.12.27", "title": "Влизат в сила нови правила за регистриране на МПС"}
