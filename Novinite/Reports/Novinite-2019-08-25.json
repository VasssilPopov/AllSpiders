{"url": "https://www.novinite.bg/articles/179544/Dneven-horoskop-za-nedelya", "text": "Вроденият ви ентусиазъм прави живота много по-сладък за близките ви. Това е подходящото време да споделите страстите си и да помогнете на другите да видят колко хубав може да бъде животът.Днес не сте в особено добро настроение, което всъщност е от известно време насам, но лесно можете да излезете от тази черна дупка, просто спрете да се притеснявате за всичко. Това в никакъв случай не ви помага, даже напротив.Днес сте в консервативно настроение, което може да бъде малко радикално. Трябва да забавите темпото малко и да обмислите какво може да се промени, като направите големи планове. Вижте повече на: ", "date": "2019.08.25", "title": "Дневен хороскоп за неделя"}
{"url": "https://www.novinite.bg/articles/179569/G-7-shte-pomaga-v-bitkata-sreshtu-ognenata-stihiya-v-Amazoniya", "text": "Световните лидери от срещата на върха на Г-7 се съгласиха да помогнат на страните, засегнати от огромните пожари, които опустошават тропическите гори в Амазония \"възможно най-бързо\". Това обяви френският президент Еманюел Макрон.„Всички се съгласихме да помогнем на онези страни, които са били засегнати от пожарите, възможно най-бързо“, каза той пред журналисти при срещата на върха в югозападния френски курорт Биариц.Папа Франциск от своя страна също изрази безпокойство от пожарите, опустошаващи амазонската гора, която той нарече \"жизненоважен за планетата бял дроб\".\"Обезпокоени сме от големите пожари, които се разразиха и разпространиха в Амазония. Този горски бял дроб е от жизненоважно значение за нашата планета\", каза папата пред множеството, събрало се на традиционната неделна молитва на площад Свети Петър във Ватикана.Папата ще организира през есента голяма световна конференция, посветена на Амазония. Той призова 1,3-те милиарда католици по света да се молят за възможно най-бързото изгасване на пожарите.През май папа Франциск се срещна с амазонския племенен лидер Раони, дошъл в Европа, за да разкаже за обезлесяването на Амазония. Лидерът на племето каяпо се опитваше и да събере един милион евро за защитаването на резервата Шингу в Бразилия.През януари миналата година папа Франциск посети село Пуерто Малдонадо в югоизточно Перу, което е заобиколено от амазонската гора. Там се събраха представители на коренното население на Перу, Бразилия и Боливия, пред които папата заклейми силния натиск на големите икономически интереси, които бленуват за петрола, природния газ, дървесината, златото и агроиндустриалните монокултури.Амазония се простира в девет от 12-те страни на Южна Америка, на първо място в Бразилия (67 процента), Боливия (11 процента) и Перу (13 процента). В нея се намират 20 процента от незамръзналите сладководни води на планетата, 34 процента от първичните гори и между 30 и 50 процента от флората и фауната в света.", "date": "2019.08.25", "title": "Г-7 ще помага в битката срещу огнената стихия в Амазония"}
{"url": "https://www.novinite.bg/articles/179542/Zapochvat-razgovorite-po-spornite-temi-na-sreshtata-na-G-7", "text": "Продължава срещата на Г- 7 във френския курорт Биариц. След официалното откриване в събота вечер, лидерите на седемте най- развити индустриални държави започват същинската част от разговорите.Те ще обсъждат ситуацията в Сирия, Либия, Иран и Украйна, отношенията с Русия, проблемите пред световната икономика, борбата с неравенството и въпросите на климата - сред тях и горските пожари в Бразилия. Заради различните си позиции вероятно участниците във форума няма да стигнат до общо заключително становище. Хиляди протестираха срещу срещата на върха в 4-километров поход до град на границата с Испания. В него се включиха антикапиталисти, природозащитници, алтерглобалисти. Днес предстои и срещата между британския премиер Борис Джонсън и американския президент Доналд Тръмп.", "date": "2019.08.25", "title": "Започват разговорите по спорните теми на срещата на Г-7"}
{"url": "https://www.novinite.bg/articles/179541/Dnes-shte-e-slanchevo-okolo-i-sled-obyad-goreshto", "text": "Днес ще е слънчево, около и след обяд – горещо. В следобедните часове, главно над планинските райони ще има временни увеличения на облачността, но без съществени валежи. Ще продължи да духа слаб, в Дунавската равнина и Източна България – умерен вятър от изток-североизток. Преобладаващите максимални температури ще останат между 32° и 37°. В планините ще е предимно слънчево. В следобедните часове ще има временни увеличения на облачността, но само на отделни места ще превали и прегърми. Ще духа слаб до умерен предимно източен вятър. Максимална температура на височина 1200 метра около 24°, на 2000 метра – около 16°.По Черноморието ще бъде слънчево. Ще духа умерен североизточен вятър. Максимални температури ще са 28°-32°. Температурата на морската вода е 26°-27°. Вълнението на морето ще е 2-3 бала.", "date": "2019.08.25", "title": "Днес ще е слънчево, около и след обяд – горещо"}
{"url": "https://www.novinite.bg/articles/179549/Tramp-namekna-che-Putin-shte-bade-pokanen-na-sledvashtata-sreshta-na-G-7", "text": "\r\nАмериканският президент Доналд Тръмп е заявил на срещата на Г-7 в Биариц, Франция, че вероятно руският държавен глава Владимир Путин ще бъде поканен на следващата среща на върха, съобщи агенция Блумбърг.\r\n\r\n\r\n\r\n\r\n\r\n", "date": "2019.08.25", "title": "Тръмп намекна, че Путин ще бъде поканен на следващата среща на Г-7"}
{"url": "https://www.novinite.bg/articles/179562/Tramp-i-drugite-lideri-ot-G-7-ne-se-razbraha-za-Iran", "text": "Президентът на САЩ Доналд Тръмп в неделя отрече да е подписал съвместно съобщение на Г7 до Иран относно ядрената му програма, както беше обявено от френския му колега Еманюел Макрон.\"Не, не съм обсъждал това\", каза Тръмп пред репортери в кулоарите на срещата на Г7 в Биариц, Франция.Това противоречи на Макрон, който малко преди това заяви, че страните от Г-7 „са се договорили какво да кажат на Иран“.Тръмп каза: \"Ние ще си свършим нашата работа. Но не можете да спрете хората да говорят. Ако искат да говорят, те могат да говорят.\"Президентът на САЩ Доналд Тръмп в неделя заяви, че не е \"доволен\" от последния ракетен тест на Северна Корея, но омаловажи сериозността на инцидента.\"Не съм доволен от това, но пък той не нарушава споразумението\", заяви Тръмп пред репортери в кулоарите на срещата на Г7, след като Ким Чен Ун от Северна Корея наблюдава тестовата стрелба на ракетна установка за залпов огън.Тръмп е заложил огромен политически капитал в личната дипломация с Ким в досега безуспешно усилие да убеди диктатора да се откаже от арсенала си от ядрени оръжия.", "date": "2019.08.25", "title": "Тръмп и другите лидери от Г-7 не се разбраха за Иран"}
{"url": "https://www.novinite.bg/articles/179557/Pojarite-v-Amazoniya-prodaljavat-armiyata-se-vklyuchi-v-gaseneto", "text": "Опустошителните пожари в Амазония продължават да горят, съобщава БНТ.Около 44 000 бразилски войници се включиха в гасенето на огнените стихии в 6 щата, след като президентът Жаир Болсонаро разпореди тяхната намеса.В съседна Боливия над 740 000 хектара горски площи бяха изпепелени в рамките на 10 дни.В източния регион на страната Санта Круз, който граничи с Бразилия и Парагвай, температурите надвишиха 40 градуса. Десетки доброволци се ангажираха за потушаването на стихията.", "date": "2019.08.25", "title": "Пожарите в Амазония продължават, армията се включи в гасенето"}
{"url": "https://www.novinite.bg/articles/179543/KZP-Pri-onlajn-rezervaciite-na-pochivki-ne-natiskajte-impulsivno-butona-kupi", "text": "Хората да не взимат прибързани решения при онлайн резервация на почивка, дори когато са атакувани с изскачащи прозорци и анонси от рода на „Последна стая”, „Само две стаи”, „Още пет потребителя разглеждат тази оферта” и пр. Това препоръча председателят на Комисията за защита на потребителите (КЗП) Димитър Маргаритов. Той посъветва още в спокойна среда да прегледат още няколко оферти, да ги съпоставят като цена и условия и едва тогава да изберат най- доброто за тях.Ако нещо ги притеснява, да потърсят пряка връзка и в телефонен разговор например, да уточнят всичко необходимо. „Типично за българския потребител в сравнение с европейския, е че той по-рядко изобщо прави резервации и т.нар. ранни записвания не са особено предпочитани у нас, за разлика от редица европейски държави. Извън активните месеци на летния сезон, когато повечето хора все пак предварително се насочват към определени места, за другите пътувания през годината с туристически характер, според мен, почти няма предварителни резервации”, каза още Маргаритов в репортаж за ТВ „Европа” по повод наскоро публикувано проучване на „Евростат”, според което близо 50% от европейците резервират своите почивки онлайн, а в България - 17 на сто. „Считам, че в следващите няколко години ние ще наваксаме доста по отношение на хората, които се осмеляват да си резервират и то през интернет. Защото това проучване също показва, че България е сред водещите държави по темп в проценти на нарастване на потребителите, които използват Интернет за онлайн търговия, в това число и туристическата услуга”, добави той. Според Маргаритов онлайн търговията в България като цяло е имала по-труден старт.„Основно поради консервативния подход на българина, че могат да му бъдат откраднати банкови данни, да бъде спекулирано от престъпници с намерение да източат от средствата му. Казвал съм и преди - в момента, въпреки че не всичко е съвършено, по-голяма е вероятността да Ви задигнат портфейла от магазин, отколкото да Ви откраднат данните от кредитната карта, докато пазарувате онлайн”, посочи председателят на КЗП. По думите на Маргаритов някои недостатъци на онлайн резервирането на туристически услуги проличават в макар и не многото на брой жалби на хората срещу търговци в този сектор. „Най- честото оплакване е свързано с разминаването между това, което е рекламирано в интернет - на сайтове на туристически агенции, на конкретни хотели, комплекси и т.н., и това. което потребителите получават в реалните условия. Има хубави картинки, доста изкушаващо описание на услугите, които се предоставят, но впоследствие се оказва, че това не съответства на действителността. Например, обещават Ви стая с изглед към морето, а после се оказва, че морето може да бъде видяно само под някакъв много специфичен ъгъл от огледалото в банята”, каза Маргаритов. Той отбеляза, че това е нелоялна търговска практика, която подлежи на санкция с глоба до 30 000 лв. при първоначално и до 50 000 при повторно нарушение. Димитър Маргаритов отправи и няколко предупреждения към потребителите. Той препоръча хората да не се доверяват на онлайн магазини с непрофесионално изработен дизайн на интерфейса, със съмнително ниски цени или с недостатъчно информация за търговеца, за предлаганите продукти, за правата на потребителите и процедурите за решаване на евентуален спор. „Понякога ни се струва, че там, където има повече информация, ще изгубим време да я прочетем, но това невинаги е така. Трябва да обръщаме внимание на детайлите, защото те ни ориентират кой е надеждният търговец, съответно - при него рисковете са много по-малки”, завърши той.", "date": "2019.08.25", "title": "КЗП: При онлайн резервациите на почивки не натискайте импулсивно бутона „купи“"}
{"url": "https://www.novinite.bg/articles/179546/Dnes-se-navarshva-edna-godina-ot-tejkata-katastrofa-kraj-Svoge", "text": "\r\nДнес се навършва една година от тежката катастрофа край Своге, при която автобус излезе от платното и се преобърна, а 20 от пътниците в него загинаха. Граждани и близки на жертвите ще почетат паметта им със заупокойна молитва и осветяване на паметната плоча на мястото на инцидента, .\r\n\r\n\r\n\r\n\r\n\r\n\r\n", "date": "2019.08.25", "title": "Днес се навършва една година от тежката катастрофа край Своге"}
{"url": "https://www.novinite.bg/articles/179547/Tejka-katastrofa-na-patya-za-Makaza", "text": "\r\nЧетирима души, сред които и дете, са пострадали при катастрофа тази сутрин в района на кърджалийското село Първица. Ранените са мъж на 30 години, 20-годишна жена и дете на 1 година, пътували в една кола. Четвъртият пострадал е от друг лек автомобил, участвал в инцидента.\r\n\r\n\r\n\r\n\r\n\r\n\r\n", "date": "2019.08.25", "title": "Тежка  катастрофа на пътя за \"Маказа\""}
{"url": "https://www.novinite.bg/articles/179548/Amazoniya-prodaljava-da-gori-Pojari-opustoshiha-blizo-milion-hektara-v-Boliviya", "text": "Опустошената от пожари площ в Боливия достигна 950 000 хектара в събота, въпреки действията на пожарникарите, които бяха подкрепени от нает от правителството Боинг Супертанкер 747-400, предаде Франс прес, като цитира данни на властите.Пламъците са унищожили 32% от гората Чикитано, където живеят 1871 семейства в 11 селища и 35 общности на коренното население, съобщи вчера Клайвър Роча, директор на отдела по горите.Министърът към президентството Хуан Рамон Кинтана обаче изрази в Туитър задоволство от действията на самолета Боинг Супертанкер, който правителството нае от американско предприятие. След като угаси огнища на пожари в източната част на страната, той ще бъде използван в района на равнината Пантанал, която се простира през Боливия, Парагвай и Бразилия.Паралелно с това има огромни бушуващи пожари както в Бразилия, така и в Перу, като размерите на унищожените площи на Амазонската гора стават чудовищни.Ето защо Колумбийският президент Иван Дуке се присъедини към призива на френския държавен глава Еманюел Макрон и поиска от международната общност да отпусне средства за спасяването на Амазония, след като в Бразилия пламнаха стотици нови пожари, предаде АФП.\"Искам да отправя призив към международната общност, за да разбере, че освен думите са необходими средства и техническа подкрепа, за да опазим нашите \"амазонски бели дробове\", заяви Дуке по време на посещение в югозападния град Кали.След телефонен разговор с бразилския президент Жаир Болсонаро Дуке уточни, че средствата ще бъдат използвани и за борба с трасграничната престъпност в района на \"белите дробове на планетата\", свързана с контрабандата на растения и животни.Болсонаро обяви, че ще разположи армията си, която да подпомогне в борбата срещу огненото бедствие, както и Амазония да бъде охранявана, по негови думи, от \"престъпни елементи\".Колумбийският президент добави, че ще поиска от страните, на чиято територия се намира Амазония, да приемат съвместна декларация за опазване на биоразнообразието в най-голямата тропическа гора на планетата. Амазонските гори се разпростират на територията на Бразилия, Боливия, Венецуела, Гвиана, Френска Гвиана, Еквадор, Колумбия, Суринам и Перу. /", "date": "2019.08.25", "title": "Амазония продължава да гори: Пожари опустошиха близо милион хектара в Боливия"}
{"url": "https://www.novinite.bg/articles/179550/Posleden-den-za-stopanite-ot-selo-Dyakovo-da-zakolyat-dobrovolno-prasetata-si", "text": "В дупнишкото село Дяково днес е последен ден, в който стопаните трябва да заколят прасетата в личния си двор, съобщава БНР. Около 80 са домашните прасета \"тип заден двор\" там. Повечето от стопаните още изчакват, стана ясно вчера. Дали да се колят прасетата е тема номер една за местните хора в Дяково. Ивайло Попов, завършил международен туризъм, сега студент второкурсник в Духовната академия и бъдещ свещеник, коментира: \"Местен фермер с 35, който има 7 или 8 майки за плодене, които всеки момент ще се опрасат и той твърдо, категорично е, че няма да ги коля. Познавам и едно друго момче с две огромни женски прасета, които всеки момент ще се опрасат. И казва нека да дойдат, да ги убиват, аз не мога да ги убивам, бременни, заплодени майки\". Кюстендилския регион няма регистриран случай на африканска чума по свинете (АЧС), беше казано и на последното заседание на областната епизоотична комисия. На заседанието беше разпоредено кметовете с над 20 домашни прасета да поканят ветеринарни специалисти, които да разяснят мерките срещу чумата по свинете. В Дяково не казаха дали такава среща изобщо е правена. ", "date": "2019.08.25", "title": "Последен ден за стопаните от село Дяково да заколят доброволно прасетата си"}
{"url": "https://www.novinite.bg/articles/179556/Prodaljava-izdirvaneto-na-dvamata-moldovci-izbyagali-ot-zatvora-v-Stara-Zagora", "text": "\r\nПродължава издирването на двамата осъдени, които избягаха от затворническото общежитие в Стара Загора. Те са излежавали присъди за взривяване на банкомати.\r\n\r\n\r\n\r\n\r\n\r\n\r\n\r\n\r\n", "date": "2019.08.25", "title": "Продължава издирването на двамата молдовци, избягали от затвора в Стара Загора"}
{"url": "https://www.novinite.bg/articles/179552/Godina-po-kasno-Desetki-pochetoha-pametta-na-20-te-zaginali-kraj-Svoge", "text": "Една година след тежката катастрофа с автобус, отнела живота на 20 души, десетки близки и роднини на жертвите се събраха на фаталната отсечка от пътя за Своге. Свещеник освети паметната плоча с имената на трагично загиналите, която е поставена точно там, където превозното средство излиза от пътя, преди да падне в близкото дере.Датата е 25 август 2018 година. Група от 33-ма човека се прибира от екскурзия, организирана от пенсионерския клуб в Световрачене. Пътуването е до манастир \"Седемте престола”. На прибиране към вкъщи групата е в настроение – един от мъжете свири на акордеон, а останалите пеят и се забавляват. Зад волана на автобуса е Григор Григоров, който се познава с цялата група и винаги ги кара на желаните от тях дестинации, за пътниците той е част от колектива.Минути след 17 часа времето навън е много лошо, вали проливен дъжд. Пътят към дома минава през Искърското дефиле. Един коварен завой близо до Своге, удар в два автомобила в насрещното, разкъсана мантинела и обърнал се в дерето автобус обаче превръщат пътуването в кървава трагедия.В началото жертвите бяха 13, до края на деня се увеличиха с още две, а в периода от един месец след инцидента те стигнаха 20 души. С тежки наранявания пък бяха 8 от пътниците.", "date": "2019.08.25", "title": "Година по-късно: Десетки почетоха паметта на 20-те загинали край Своге"}
{"url": "https://www.novinite.bg/articles/179554/I-dnes-kilometrichna-kolona-ot-avtomobili-se-obrazuva-na-Dunav-most-2", "text": "Над 8 км е вече опашката на “Дунав мост“ при Видин, където вчера колоната от товарни автомобили, чакащи да излязат от страна, достигна 12 километра. Осем часа е средното време за изчакване за товарни автомобили, съобщава БНР. С предимство на граничния пункт с Румъния се пропускат леките автомобили и автобусите. Километър и половина е опашката от румънска страна. Около час е времето за преминаване на влизане в страната. ", "date": "2019.08.25", "title": "И днес километрична колона от автомобили се образува на \"Дунав мост 2\""}
{"url": "https://www.novinite.bg/articles/179555/AIKB-Cifrovata-katastrofa-s-NAP-e-recidiv", "text": "Асоциацията на индустриалния капитал в България (АИКБ), в качеството си на национално представителна работодателска организация изразява своята подкрепа за бързата реакция на вицепремиера и председател на Съвета по киберсигурността Марияна Николова във връзка с катастрофалното изтичане на бази данни от Националната агенция по приходите (НАП) , заявяват от АИКБ.Ние приветстваме преди всичко бързината и оперативността, с които Николова постави на разискване необходимостта от адекватна реакция и на трите власти в държавата. Подкрепяме и правилната оценка на Вицепремиера на станалото, която в много отношения съвпада с нашата собствена гледна точка по въпроса. Разбира се, непроменена наша позиция остава, че евентуални промени в Наказателния кодекс следва да се правят след задълбочен анализ на фактите и оценка на въздействието.Разбира се, добрите намерения на вицепремиера Николова, които ние приветстваме и подкрепяме са само една стъпка към започване на възстановяване на доверието в държавността. В момента, без да правим каквито и да са драматични заявления, доверието в държавността е във висша степен минимизирано. Вече имахме възможността да заявим, че всякакъв опит за „замитане“ на случилото се руши българската държава. Затова АИКБ подкрепя навременната реакция на Николова и продължава да настоява за пълно разследване на случая от независими външни на системата експерти.Като отчита адекватността на направената първа стъпка, АИКБ продължава да призовава изпълнителната власт незабавно да изготви и да даде ход на изпълнението на план за действие за намаляване на вредата от случилото се и управление на произтичащите рискове.Ние не можем да не продължим да напомняме, че „цифровата катастрофа“ с НАП е рецидив, че тя дойде след предишни много тревожни сривове на държавната цифрова политика, а именно проблемите с търговския регистър, преминаването към електронни винетки и др. И преди сме заявявали и сега ще повторим, че подобни провали са изключително обезпокоителни, недопустими и позорящи за държава, която има претенциите да бъде регионален лидер в информационните технологии. Ние изцяло подкрепяме амбициите на изпълнителната власт в тази област, но смятаме, че те ще бъдат напълно компрометирани ако няма поуки и положителни последици от злополучията с търговския регистър, електронните винетки и НАП.АИКБ остава на позицията си, че подобни „цифрови катастрофи“ ще продължат да стават и в бъдеще, ако не се осъществи незабавна промяна в начина, по който работи държавата с електронните данни на българските граждани и българския бизнес.Ние продължаваме да настояваме, че създаването, поддръжката и управлението на електронните услуги е непрекъснат процес, като при проектирането на системите сигурността е водеща. Държавните институции, както и външни експерти и компании за сигурност би трябвало да одитират и да опитват пробиви на изградената инфраструктура, а Държавната агенция за електронно управление трябва да наложи минимални критерии за сигурност при проектиране и изпълнение на е-услуги от държавните институции.Ние сме окуражени от решителността на вицепремиера Николова и готовността й да се бори с дигиталната престъпност. По тази причина, ние се обръщаме както към правителството като цяло, така и към нея в личен план, в качеството й на председател на Съвета по киберсигурност с повторното настояване за незабавен одит на IT сигурността във всички държавни институции при въвеждането на електронно управление, каквото трябваше отдавна да е факт. Вярваме, че подобно действие изисква освен всичко друго и твърдост на характера, каквато г-жа Николова видимо има.АИКБ е готова да съдейства със своя експертен потенциал, там където това е уместно, за изпълнение на всички задачи, възникнали около очевидно много тежкото състояние на кибернетичната сигурност в държавната администрация, завяват още от АИКБ.", "date": "2019.08.25", "title": "АИКБ: Цифровата катастрофа с НАП е рецидив"}
{"url": "https://www.novinite.bg/articles/179558/Neno-Dimov-pred-protestirashtite-v-Atiya-Tuk-nyama-da-ima-zavod-za-otpadaci", "text": "Всеки от нас има тези ненужни вещи в дома си, поканих ви тук, за да видите какво представлява площадката. Тук няма да се преработват отпадъците, а ще се съхраняват, след което ще се извозват към определените за унищожение места. Това обяви пред протестиращите жители на созополското село Атия Нено Димов, министър на околната среда и водите. Министърът обясни, че обектът е за временно съхраняване на битови отпадъци - стара техника, изтощени батерии, лекарства с изтекъл срок на годност и др.Проектът в Атия се изпълнява с безвъзмездно финансиране по Българо-швейцарската програма за сътрудничество и предвижда изграждане на площадка за временно съхранение на опасни битови отпадъци, от която ще се ползват гражданите на общините Созопол, Приморско и Царево.Нено Димов спази обещанието си да се срещне с жителите, които многократно го канеха на дискусия във връзка със строящото се депо за опасни битови отпадъци на 300 метра от къщите на хората. Срещата се осъществи на територията на спорното депо, на нея присъства и директорът на Регионалната инспекция по опазване на околната среда и водите в Бургас инж.Тонка Атанасова. Протестиращите по-рано блокираха главния път за селото и в продължение на час и половина не допускаха преминаването на автомобили, чакайки на 35-градусовата жега министъра.Местните недоволстват, че строежът на обекта не трябва да се намира в средата на гората, тъй като причинява свлачища, а и никой не се е допитал за тяхното съгласие. ", "date": "2019.08.25", "title": "Нено Димов пред протестиращите в Атия: Тук няма да има завод за отпадъци"}
{"url": "https://www.novinite.bg/articles/179559/Opashkata-na-Dunav-most-2-namalyava", "text": "Огромната опашка от тирове на \"Дунав мост 2\" постепено намалява. Тази сутрин колоната е била дълга 8 километра.В събота вечерта тя достигаше 12 километра и шофьорите на камионите недоволстваха, че трябва да чакат над 10 часа, за да преминат на румънска територия. На изход от България работят 5 трасета, като три от тях обработват камионите, а две - засиления трафик от леки автомобили.", "date": "2019.08.25", "title": "Опашката на „Дунав мост 2” намалява"}
{"url": "https://www.novinite.bg/articles/179561/Avariya-v-TEC-a-v-Pernik-zamarsi-r-Struma", "text": "Замърсяването е било в участъка от квартал “Мошино“ в град Перник до моста при газостанцията до бившия завод “Кристал“.Сигнали за него са постъпили от граждани на „зеления” телефон. При извършената проверка от РИОСВ не е констатирано наличие на умрели патици и риби.В района на новопостроения мост в квартал “Варош“ експертите са видели над 20 патици.Патици са открити при обхода и на моста при газостанцията до завод “Кристал“. От РИОСВ-Перник информират гражданите на Перник, че аварията е отстранена.Експертите от инспекцията поясняват още, че шламовете не са опасни за биоразнообразието.", "date": "2019.08.25", "title": "Авария в ТЕЦ-а в Перник замърси р. Струма"}
{"url": "https://www.novinite.bg/articles/179567/Koloni-ot-avtomobili-na-granicata-s-Garciya", "text": "Колони от автомобили са се образували на граничен пункт „Кулата” и в двете посоки. Това съобщава „Фокус”.Трафикът е интензивен. Преминаването през границата отнема над 15 минути. Опашките от превозни средства са както на изхода за леки, така и за товарни автомобили. ", "date": "2019.08.25", "title": "Колони от автомобили на границата с Гърция"}
{"url": "https://www.novinite.bg/articles/179563/Arestuvaha-rusnak-ubil-maj-posred-byal-den-v-Berlin", "text": "Руски гражданин е бил арестуван по обвинение в убийството на мъж в германската столица Берлин, потвърди местната прокуратура, цитирана от ТАСС. Показно убийство беше извършено в петък посред бял ден – около 12 часа на обяд – в парк в района Моабит. Първоначално се появи информация, че жертвата е чеченец. Според прокуратурата убитият с пистолет в главата е 40-годишен гражданин на Грузия. Задържаният е 49-годишен руски гражданин. Полицията е открила колелото и огнестрелното оръжие на убиеца. По случая се води разследване. Най-вероятно става въпрос за разчистване на сметки между престъпни групировки.", "date": "2019.08.25", "title": "Арестуваха руснак, убил мъж посред бял ден в Берлин"}
{"url": "https://www.novinite.bg/articles/179564/Samo-7-bili-gratischiite-v-Sofiya-otchete-Centarat-za-gradska-mobilnost", "text": "След промяната на цените на превозните документи и въвеждането на нови такива през 2016 година, приходите на столичния Център за градска мобилност (ЦГМ) от продажба на билети и карти за превоз през 2016 година са 107 957 хил. лв. с ДДС, през 2017 г. - 116 689 хил. лв., а през 2018 - 120 820 хил. лв. Това отчетоха от ЦГМ за БГНЕС. За сметка на това намалява броят на гратисчиите в градския транспорт - не повече от 7%. \r\n\"След промяната на тарифната политика, която позволи по-евтини годишни абонаментни карти, беше направено проучване, което показа, че гратисът е не повече от 7 на сто. Към настоящия момент анализите на дружеството показват, че той не се е увеличил\", изтъкват от ЦГМ.\r\n \r\n\"Повечето от редовните пътници на обществения транспорт предпочитат дългосрочното решение при закупуването на превозните документи“, посочват от ЦГМ.\r\n \r\nБлизо 240 контрольори следят за редовността на пътниците в градския транспорт. Част от тях работят и като кондуктори в нощния транспорт. Независимо от по-солената цена на билета и глобите не се наблюдава ръст в приходите от санкции.\r\n \"Постоянното увеличение на приходите се дължи на повишения брой продадени абонаментни карти и най-вече годишните персонализирани карти, които бяха въведени като превозен документ през 2016 година. През 2015 г. броят на продадените карти е 225, а в момента те са 30 000“, посочват от там. Повишаването на цената на билета за еднократно пътуване до 1,60 лв. не е покачило гратиса, а е провокирало пътуващите да го заменят с абонаментни карти, с които едно пътуване излиза по 50 стотинки.   \"През 2015 година когато билетът беше 1 лв., събраните суми от глоби са били 290 000 лева. През 2016 година, когато цената на билетчето стана 1,60 лв., приходите от санкции продължиха да растат, но това не важи за 2018 година. Една от причините е, че в средата на 2016 година хората получиха възможност да ползват по-изгодни карти за превоз“, обясняват от дружеството и добавят, че няма определени райони, в които да се наблюдава по-висок процент на нередовните пътници. \"С въвеждането на тикет-системата до края на 2020 г., която в момента е в първата си пилотна фаза, ще има повече данни за редовността на пътниците. С нея се осигурява видео наблюдение, а самата система ще позволи да се събират повече и различни данни. Например системата, която брои пътниците, може да ни каже колко човека се качват, тази за таксуване – колко са валидирали превозните си документи и разликата ще ни покаже дали има гратис по тази линия, което ще позволи по-добре да насочим функциите на контрольорите. Също така ще знаем и натоварването по дадена линия с обективни, ясни и точни данни в реално време, така че ако се налага, да предложим допълнителни превозни средства по тази линия“, обясняват от ЦГМ. От ЦГМ изтъкват, че към момента пунктовете за продажби на билети са общо 63, като нови са изградени в кв. \"Гоце Делчев\", автостанция \"Изток“ и Нови Искър. \"ЦГМ има и мобилни екипи, които зареждат карти на място в бизнес центрове или районите около София. Има и голяма мрежа от търговци, които работят с ЦГМ. Системата MPASS за дневни и нощни карти работи онлайн, а с тикет-системата ще се сложи и край на опашките пред пунктовете за зареждане на превозни документи, защото това ще може да става през мобилно устройство“, заявяват от дружеството. Ще се запази и съществуващата сега възможност да си купим билет от водача на превозното средство.", "date": "2019.08.25", "title": "Само 7% били гратисчиите в София, отчете Центърът за градска мобилност"}
{"url": "https://www.novinite.bg/articles/179565/Ministar-Dimov-Ploshtadkata-za-sabirane-na-opasni-otpadaci-ot-bita-kraj-Atiya-e-napravena-po-naj-visoki-standarti", "text": "Жителите  на Южното Черноморие ще имат възможност безвъзмездно, без средства от техните данъци, да се възползват от най-добрата швейцарска практика за събиране на опасните отпадъци, които всеки от нас съхранява в бита си. Това заяви министърът на околната среда и водите Нено Димов, който днес посети площадка за временно съхранение на опасни отпадъци от бита, която се изгражда в близост до с. Атия. Община Созопол е определила мястото на площадката. Средствата за изграждането й са близо 2 млн. лв. и са осигурени чрез Министерството на околната среда и водите и Предприятието за управление на дейностите по опазване на околната среда (ПУДООС) по проект на Българо-швейцарската програма за сътрудничество.            „Направеното тук е по най-високите стандарти не само в Швейцария, но и в цяла Европа. Самото швейцарско правителство контролира изпълнението на проекта“, каза министърът пред местните жители в уверение за безопасността на съоръжението. И добави: „Хората има от какво да се притесняват, ако продължат да събират тези отпадъци в кофите си за боклук. Защото и батерията, и битовата химия не са опасни докато ги използваме, но когато отидат на депото с общия отпадък, може да станат опасни“. Според него това е най-добрият тип събиране на опасни отпадъци на площадка за временно съхранение, а заедно с последващото специално третиране, се предотвратява замърсяването. Нено Димов увери, че площадката, която се изгражда в Атия, не създава никакви рискове за околната среда или здравето на гражданите. Пилотните центровете по българо-швейцарската програма са проектирани, оборудвани и работят по швейцарска технология, която е доказана и напълно безопасна. На територията на центровете няма да се извършват дейности, замърсяващи околната среда.            „Трябва да поздравим кметовете, които успяха да се преборят да получат средства от българо-швейцарската програма в полза на техните граждани. Всички общини трябва да изградят такива центрове до 2020 г., но тези, които са се възползвали от швейцарското финансиране, няма да го правят за сметка на своите граждани“, обясни той. „Засега само 5 кметове успяха да се преборят за изграждането на такива площадки. Площадката е тук, защото Община Созопол я е посочила като място, с което е кандидатствала по Българо-Швейцарската програма“, каза министър Димов, допълвайки, че площадката е минала през съответните процедури по екологичното законодателство.            На площадката ще се събират отпадъци, които се генерират в домакинствата при ежедневното използване на продукти със съставки, увреждащи околната среда, като лекарства, битова химия, батерии и акумулатори, битови електронни уреди, боядисани мебели и други дървени повърхности. Това са отпадъци, които всеки от нас съхранява в бита си, обясни министърът. Изхвърлянето им в общите контейнери замърсява останалите отпадъци и представлява голяма опасност за околната среда при натрупването им в регионалните депа за отпадъци.            Събраните отпадъци на площадката могат да се съхраняват там максимум една година. Те периодично ще се извозват до съоръжения за третирането или унищожаването им. Центровете са така замислени и проектирани, че отпадъците да се съхраняват без опасност от разливи, разсипи и замърсяване на околната среда. Те са разположени в близост до населените места, за да са удобни за хората, които обслужват. Такива центрове в Швейцария се намират до търговски обекти в рамките на населените места или непосредствено до жилищните сгради на хората с цел максимална достъпност и удобство, обясни министърът.            Общата стойност на проекта в Атия е почти 2 млн. лева, които ще са изцяло за сметка на Българо-швейцарската програма за сътрудничество. От него ще могат да се възползват гражданите на общините Созопол, Приморско и Царево. В рамките на проекта се осигурява оборудване, което включва 2 микробуса, които ще бъдат мобилни пунктове за събиране на отпадъци, 10 контейнера за съхранение на отпадъци и 100 бидона. Общото количество, което може да се складира на площадката, е 4 тона. Времето, за което отпадъците може да бъдат складирани, е до 1 година.  В рамките на този период отпадъците трябва да бъдат предадени за оползотворяване или обезвреждане.", "date": "2019.08.25", "title": "Министър Димов:  Площадката за събиране на опасни отпадъци от бита край Атия е направена по най-високи стандарти"}
{"url": "https://www.novinite.bg/articles/179566/Ministar-Dimov-Ploshtadkata-za-sabirane-na-opasni-otpadaci-ot-bita-kraj-Atiya-e-napravena-po-naj-visoki-standarti", "text": "Жителите  на Южното Черноморие ще имат възможност безвъзмездно, без средства от техните данъци, да се възползват от най-добрата швейцарска практика за събиране на опасните отпадъци, които всеки от нас съхранява в бита си. Това заяви министърът на околната среда и водите Нено Димов, който днес посети площадка за временно съхранение на опасни отпадъци от бита, която се изгражда в близост до с. Атия. Община Созопол е определила мястото на площадката. Средствата за изграждането й са близо 2 млн. лв. и са осигурени чрез Министерството на околната среда и водите и Предприятието за управление на дейностите по опазване на околната среда (ПУДООС) по проект на Българо-швейцарската програма за сътрудничество.            „Направеното тук е по най-високите стандарти не само в Швейцария, но и в цяла Европа. Самото швейцарско правителство контролира изпълнението на проекта“, каза министърът пред местните жители в уверение за безопасността на съоръжението. И добави: „Хората има от какво да се притесняват, ако продължат да събират тези отпадъци в кофите си за боклук. Защото и батерията, и битовата химия не са опасни докато ги използваме, но когато отидат на депото с общия отпадък, може да станат опасни“. Според него това е най-добрият тип събиране на опасни отпадъци на площадка за временно съхранение, а заедно с последващото специално третиране, се предотвратява замърсяването. Нено Димов увери, че площадката, която се изгражда в Атия, не създава никакви рискове за околната среда или здравето на гражданите. Пилотните центровете по българо-швейцарската програма са проектирани, оборудвани и работят по швейцарска технология, която е доказана и напълно безопасна. На територията на центровете няма да се извършват дейности, замърсяващи околната среда.            „Трябва да поздравим кметовете, които успяха да се преборят да получат средства от българо-швейцарската програма в полза на техните граждани. Всички общини трябва да изградят такива центрове до 2020 г., но тези, които са се възползвали от швейцарското финансиране, няма да го правят за сметка на своите граждани“, обясни той. „Засега само 5 кметове успяха да се преборят за изграждането на такива площадки. Площадката е тук, защото Община Созопол я е посочила като място, с което е кандидатствала по Българо-Швейцарската програма“, каза министър Димов, допълвайки, че площадката е минала през съответните процедури по екологичното законодателство.            На площадката ще се събират отпадъци, които се генерират в домакинствата при ежедневното използване на продукти със съставки, увреждащи околната среда, като лекарства, битова химия, батерии и акумулатори, битови електронни уреди, боядисани мебели и други дървени повърхности. Това са отпадъци, които всеки от нас съхранява в бита си, обясни министърът. Изхвърлянето им в общите контейнери замърсява останалите отпадъци и представлява голяма опасност за околната среда при натрупването им в регионалните депа за отпадъци.            Събраните отпадъци на площадката могат да се съхраняват там максимум една година. Те периодично ще се извозват до съоръжения за третирането или унищожаването им. Центровете са така замислени и проектирани, че отпадъците да се съхраняват без опасност от разливи, разсипи и замърсяване на околната среда. Те са разположени в близост до населените места, за да са удобни за хората, които обслужват. Такива центрове в Швейцария се намират до търговски обекти в рамките на населените места или непосредствено до жилищните сгради на хората с цел максимална достъпност и удобство, обясни министърът.            Общата стойност на проекта в Атия е почти 2 млн. лева, които ще са изцяло за сметка на Българо-швейцарската програма за сътрудничество. От него ще могат да се възползват гражданите на общините Созопол, Приморско и Царево. В рамките на проекта се осигурява оборудване, което включва 2 микробуса, които ще бъдат мобилни пунктове за събиране на отпадъци, 10 контейнера за съхранение на отпадъци и 100 бидона. Общото количество, което може да се складира на площадката, е 4 тона. Времето, за което отпадъците може да бъдат складирани, е до 1 година.  В рамките на този период отпадъците трябва да бъдат предадени за оползотворяване или обезвреждане.", "date": "2019.08.25", "title": "Министър Димов:  Площадката за събиране на опасни отпадъци от бита край Атия е направена по най-високи стандарти"}
{"url": "https://www.novinite.bg/articles/179568/Jiteli-na-Atiya-Chernomorec-i-Prisad-izlyazoha-na-protest", "text": "Жители на  Атия, Черноморец и Присад излязоха на протест срещу трите площадки за временно съхраняване на опасни битови отпадъци, в близост до село Атия. Те скандираха: \"Не искаме боклуци, искаме природа\", предаде БНР. След като 2 часа близо 100 човека блокираха пътя за селото, недоволството се пренесе на площадката, край селото, където трябва да се съхраняват опасните отпадъци. Според някой от протестиращите, тези депа са бомба със закъснител и трябва да бъдат затворени.Въпреки уверенията на екоминистъра Нено Димов, че площадката е напълно безопасна, протестиращите настояха за провеждане на референдум и преместване на проекта. Директорът на Регионалната екоинспекция в Бургас Тонка Атанасова е категорична, че природата няма как да бъде замърсена през подпочвените води. \"Няма как природата да бъде замърсена, количествата, които ще се съхраняват са твърде малки. Дори да има природно бедствие, има хидро-геоложки доклади, има доклади на почвата в Общината, отговорността ще бъде изцяло тяхна. Ако иска Общината, ако намери финансов ресурс, да си ги премести\", коментира тя.Адвокат Драгомир Ошавков смята, че при изготвянето на оценката за въздействието върху околната среда не е спазен законът. „Този парцел е трябвало да бъде депо за строителни отпадъци, не за опасни битови отпадъци. Уж са направили оценката с участието на пет човека, което е смешно”, заяви юристът.Министър Нено Димов опроверга тези твърдения. Той е категоричен, че всичко е законно. \"Тази площадка нямаше да бъде тук ако смятах,че не е безопасна. Тя е минала през процедурите, които има. При всички положения по-безопасно е тези специфични битови отпадъци да минават от тук, отколкото да са в кофите за боклук. Това, което е направено тук е по най-високите швейцарски стандарти\", каза екоминистърът.Екоминистърът напомни, че всички български общини са длъжни да имат такава площадка до края на следващата година. Който няма - ще бъде санкциониран.", "date": "2019.08.25", "title": "Жители на  Атия, Черноморец и Присад излязоха на протест"}
{"url": "https://www.novinite.bg/articles/179551/Borisov-Povisheniyat-rejting-e-ocenka-za-reformite-ni", "text": "Мeждунaрoднaтa рeйтингoвa aгeнция Fitсh Rаtings пoтвърди дългocрoчния крeдитeн рeйтинг нa Бългaрия в чуждecтрaннa и мecтнa вaлутa BBB c пoлoжитeлнa пeрcпeктивa. Тoвa e и пoрeднaтa виcoкa oцeнкa oт мeждунaрoднaтa oбщнocт зa рeфoрмитe, кoитo прaвитeлcтвoтo извършвa в cтрaнaтa. Тoвa нaпиca прeмиeрът Бoйкo Бoриcoв във Фeйcбук и пуcнa връзкa към cъoбщeниeтo нa миниcтeрcтвoтo нa финaнcитe.Aгeнциятa oтбeлязвa, чe фaктoритe, кoитo бихa мoгли дa дoвeдaт дo пoвишaвaнe нa рeйтингa, ca нaпрeдъкът пo приcъeдинявaнeтo към eврoзoнaтa, увeличaвaнe нa пoтeнциaлния рacтeж и прoдължaвaщoтo пoдoбрявaнe нa външнитe и бюджeтнитe бaлaнcи. Eкcпeртитe oт Fitсh прoгнoзирaт, чe щe приeмeм eврoтo нaй-рaнo прeз 2023 г, нaпиca oщe прeмиeрът.", "date": "2019.08.25", "title": "Борисов: Повишеният рейтинг е оценка за реформите ни"}
{"url": "https://www.novinite.bg/articles/179553/Darjavniyat-glava-v-Gabrovo-Zaveshtanata-ot-predcite-ni-svoboda-iziskva-dnes-ne-samo-preklonenie-pred-tehniya-podvig-no-i-dela", "text": "Завещаната от предците ни свобода изисква днес не само преклонение пред техния подвиг, но и дела. Историческият връх ни призовава да върнем достойнството на народа и държавата ни. Това заяви президентът Румен Радев в Габрово по време на тържественото отбелязване на 142 години от Шипченската епопея. В изказването си държавният глава призова да се борим за духовност и единение срещу моралното падение, злоупотребата с държавността, срещу подмяната на истината и обезличаването на обществото ни. „Казват, че това, което човек прави за себе си, умира заедно с него, но това, което прави за другите, живее вечно“, заяви Румен Радев и подчерта, че в сърцата ни винаги ще бъде жива паметта за българските опълченци и руските воини, които преди 142 години на Шипка отстояха нашата свобода. Държавният глава припомни думите на един от летописците на Освободителната Руско-турска война от 1877-1878г., че „на Шипка не се искаха сложни военни действия, а само едно - да загине всеки на поста си, да умре като герой. В тази смърт бе истинското величие на Шипка“. По думите му потомците трябва да знаят, че саможертвата е най-чутовният връх във висините на българския дух и да помнят, че свобода не се дава, а за нея се воюва, дори и с голи ръце. „Да знаят, че доблестта е по-силна от щика на поробителя, който се пречупва в гърдите на храбрите“, каза още президентът. Румен Радев определи присъствието на хилядите граждани на тържествената церемония като доказателство, че духът на опълченците все още е с нас и посочи, че вековният морален компас на българите е жив. „Към вас е моята дълбока признателност. Носейки в сърцата си най-светлите страници от българското минало, вие градите и достойния ни утрешен ден“, обърна се държавният глава към гражданите и гостите на Габрово. На площад „Възраждане“ президентът и върховен главнокомандващ на Въоръжените сили наблюдава парада на военните духови оркестри, след което прие почетния строй на Националната гвардейска част в чест на 142-ата годишнина от Шипченската епопея. Празникът завърши с тържествена проверка-заря.", "date": "2019.08.25", "title": "Държавният глава в Габрово: Завещаната от предците ни свобода изисква днес не само преклонение пред техния подвиг, но и дела"}
{"url": "https://www.novinite.bg/articles/179545/Izbyagalite-ot-zatvora-v-Stara-Zagora-sa-dvama-moldovski-grajdani", "text": "\r\nДвама молдовски граждани са избягалите от затворническо общежитие в Стара Загора. Инцидентът е станал вчера следобед.\r\n\r\n\r\n\r\n\r\n\r\n\r\n\r\n\r\n", "date": "2019.08.25", "title": "Избягалите от затвора в Стара Загора са двама молдовски граждани"}
{"url": "https://www.novinite.bg/articles/179560/BSP-Sofiya-otbelyaza-100-godini-ot-smartta-na-Georgi-Kirkov", "text": "На днешния ден преди 100 години България се прощава с един от най-достойните си синове - Георги Кирков-Майстора. Представители на БСП - София, общински съветници от групата на социалистите в СОС, районни председатели и членове и симпатизанти на социалистическата партия и на делото на Георги Кирков се събраха пред паметника му на Женския пазар в София, за да отбележат годишнината. Сред присъстващите бяха членовете на Националния съвет на БСП проф. Янаки Стоилов, Георги Пирински, Юрий Асланов, проф. Ваня Добрева, която е и заместник-председател на Градския съвет на БСП - София, доц. Лъчезар Костов, Ана Пиринска, общинските съветници Иван Таков и Николай Николов, Янко Янков, кандидат на БСП за кмет на район \"Сердика\", заместник-председателят на БАС Евгений Белий, Любка Герасимова, председател на Политически клуб \"Георги Кирков\" и известният психолог Христо Монов.\"Личност като Георги Кирков е истинска гордост за България и за нас, като продължители и пазители на неговите идеи, каза в словото си Иван Таков, председател на Районния съвет на БСП във \"Възраждане\", който беше и домакин на събитието. - Той посвещава живота и талантите си на левите идеи и на мечтата за по-справедлив, достоен и социално устроен живот на българина. Наш дълг е да помним делата му и да не позволяваме забраната и забравата да ги изличат от паметта на българите. Събития, като днешното, са много важни, тъй като чрез тях можем да спрем покорния отказ от истинската ни история, от подмяната, от цензурата, от лъжите, от опита за изтриване на народната памет. Защото народ без памет няма бъдеще\".Светът се намира в тежка морална криза. Безпардонният капитализъм ограбва ценностите, здравето, знанието, спокойствието и природата ни. Отнема ни свободата, отбеляза в словото си заместник-председателят на Районния съвет на БСП във \"Възраждане\" Ана Пиринска.\"Длъжници сме на Кирков и неговите завети, защото в днешната уродлива капиталистическа действителност се оказваме неспособни да четем, да разпространяваме, да осмисляме и да подемем, както пише Кирков \"великата неравна борба за оздравяването на нашето общество и за насочването му в естествения път на модерното социално и политическо развитие, като оставаме винаги верни на себе си и на идеалите на социалната революция\", каза още Ана Пиринска. - Благодарение на своите качества, на непоколебимата си убеденост в социалистическата кауза и на моралното си превъзходство, Георги Кирков печели уважение и доверие. Дали и днес Българската социалистическа партия може да се гордее с подобни предимства? Кирков дълбоко ненавижда ония, които правят от Партията кариера и които преследват лични сметки. Той е безпощаден към всички, които гледат на Партията като на хан и се бори с онези, които превръщат партийните организации в място за пустословие. Ето защо единственият начин да опазим историческата си памет, както пише Борис Борисов в статията си \"Ораторското изкуство на Георги Кирков\", без обаче да се превърнем в консерватори, в обърнати към миналото ретроградни политически дейци, е да се стремим да съчетаваме почитта и уважението към ярките фигури на социалистическото движение с модерното социално и политическо развитие в името на човешкия прогрес!\".", "date": "2019.08.25", "title": "БСП - София отбеляза 100 години от смъртта на Георги Кирков"}
