{"url": "http://www.novinite.bg/articles/154037/Google-Maps-skoro-shte-podskazva-koga-e-vreme-da-slezem-ot-avtobusa-ili-vlaka", "text": "Американският интернет гигант Google е напът да пусне малка, но съществена актуализация на картографската си услуга Google Maps, която ще дава насоки и известия в реално време по време на пътуване, пише Tech Crunch.Идеята е да се подава своевременна информация, докато се движите към конкретна цел.Ъпдейтите ще се появят в приложението на Google Maps и още по-важното - ще се виждат и при заключен екран на телефона.За начало трябва да въведете къде искате да отидете, а след това ще можете да изберете бутон “Старт”, който ще се появи в долния край на екрана. След това ще започнат да се появяват ъпдейти на живо, докато ходите или се возите в градския транспорт.Целта е Google Maps да ви подсказва важни неща като това кога да слезете от автобуса и дали влакът ви е близо до крайната ви спирка, така че да имате време да се подготвите. Тези функции ще са особено полезни при пътуване на ново място или в случаите, в които сте на дълъг  и може да заспите.Известията на заключен екран също са нови, като те са интерактивни и ще могат да се скролват, докато продължавате да се движите.От Tech Crunch очакват тези подобрения да бъдат пуснати", "date": "2017.12.11", "title": "Google Maps скоро ще подсказва кога е време да слезем от автобуса или влака"}
{"url": "http://www.novinite.bg/articles/154027/Bezplatni-pregledi-za-tuberkuloza-do-15-dekemvri-v-cyalata-strana", "text": "От днес до 15 декември в цялата страна ще се провеждат безплатни прегледи за туберкулоза в лечебни заведения за диагностика и лечение на туберкулоза, в рамките на кампанията \"Дни на отворените врати\".Тя се провежда за четвърти път у нас, в рамките на инициативата \"Подобряване на устойчивостта на Националната програма по туберкулоза\" (2015-2018) към Министерството на здравеопазването. Финансирането за нея идва от Глобалния фонд за борба срещу СПИН, туберкулоза и малария.Прегледи са организирани във всички областни градове. На всеки желаещ се предлага скрининг за риска от туберкулоза чрез анкета и консултации. При откриването на случаи на туберкулоза своевременно се предприемат мерки за хоспитализация и лечение, в резултат на което се прекъсва веригата за предаване на инфекцията.По време на третата кампания за 2017 г., която се проведе през месец септември, анкетирани за туберкулоза са 3 079 лица. От тях в риск от туберкулоза са 1 738, на които са извършени медицински прегледи и допълнителни изследвания.Открити са 34-ма пациенти с туберкулоза и 72-ма с латентна туберкулозна инфекция.На всички се прилага безплатно лечение и химиопрофилактика.Най-много хора са преминали през кабинетите в МБАЛ \"Св. Георги\" - Пловдив, СБАЛПФЗ - Бургас, СБАЛПФЗ - Пазарджик, МБАЛ \"Д-р Иван Селимински\" - Сливен, МБАЛ - Силистра и СБАЛПФЗ - Враца.От началото на 2017 г. са анкетирани за туберкулоза 9 574 лица, а на 5873 души с риск за туберкулоза са извършени медицински прегледи и допълнителни изследвания. Открити са 97 пациенти с туберкулоза, които са започнали лечение, и 445 лица с латентна туберкулозна инфекция, които провеждат химиопрофилактика.По време на проведените за периода между 2009 г. и септември 2017 г. \"Седмици на отворени врати\" анкетираните за туберкулоза са 99 691.Броят на лицата, диагностицирани с туберкулоза и насочени за лечение, е 1 099. Други 3 906 души са с латентна туберкулозна инфекция и са обхванати с химиопрофилактика.През годините кампанията е доказала своята ефективност, както за откриване на лица с туберкулоза и латентна туберкулозна инфекция, така и за ефективна превенция на туберкулозата в страната.", "date": "2017.12.11", "title": "Безплатни прегледи за туберкулоза до 15 декември в цялата страна"}
{"url": "http://www.novinite.bg/articles/154063/Zadarjaha-turchin-za-prenasyane-na-25-kg-heroin-prez-GKPP-Lesovo", "text": "Над 25 кг хероин задържаха митнически служители при проверка на товарен автомобил на ГКПП Лесово. Те са подложили товарният автомобил на щателна проверка и са открили наркотичното вещество, което било съхранявано в добре опаковани пакети, поставени в специално приготвено двойно дъно на превозното средство.Окръжна прокуратура - Ямбол задържа за 72 часа 40- годишния турски гражданин Юсуф А. обвинен за това, че на 10 декември през ГКПП - Лесово, обл. Ямбол, с товарен автомобил - влекач и полуремарке, без надлежно разрешително, пренесъл през границата на страната от Република Турция в Република България, 50 пакета с високорисково наркотично вещество - хероин (с общо тегло 25,666 кг.), като предметът на престъпление е в особено големи размери и е особено тежък.Предстои (в следващите дни) Окръжна прокуратура - Ямбол да внесе в съда искане за определяне на постоянна мярка за неотклонение \"задържане под стража\" спрямо обвиняемия ", "date": "2017.12.11", "title": "Задържаха турчин за пренасяне на 25 кг хероин през ГКПП Лесово"}
{"url": "http://www.novinite.bg/articles/154030/Elektronna-sistema-shte-prosledyava-lekarstvata-u-nas", "text": "С промяна в Закона за лекарствата ще бъде създадена информационна система,  пътя на лекарствата от влизането им , през търговците на едро и дребно до пациентите или до евентуално изнасяне в чужбина. Това  здравният министър Кирил Ананиев. По думите му мярката ще е срещу незаконния реекспорт на медикаменти., която  направи  с прокуратурата и МВР показа, че участват и медицински лица – в болници, в болнични аптеки. Задържат се лекарства, които са необходими за пациентите и при нова доставка тръгват зад граница, министърът.По думите му предложената от система ще отчита какви количества влизат, колко са реимбурсирани от НЗОК и колко излизат от България, като при износ, свързан с недостиг от регионален или национален мащаб, ще се намесват контролните органи.“Към момента само от една акция срещу такава схема за установени 80 млн. лв. загуби за държавата, а проверяваните подобни нелоялни практики са няколко”, отбеляза Ананиев.идеята на БСП на лекарства да бъде Ананиев престъпление, ако реекспортът се извършва при недостиг на лекарства на вътрешния пазар. дух ще е новият проектозакон - с ясни правила, отговорност и наказания за всички участници, Министърът сектора съществува силен лобизъм. \"Всички знаят, че лобистките интереси започват от влизането на лекарството в България, влизането в позитивния лекарствен списък, отиването до конкретни аптеки или болници, до изписването на лечението и стигането до гражданина\", каза има съмнения че лекарите са стимулирани да назначават определени лекарства.Министърът се ангажира, че с бюджет НЗОК  няма да обръща гръб на нито един пациент на президента заради мораториума за  нови оригинални лекарства.32 молекули, за 29 има най-добрите лекарства, които се прилагат в Европа. молекули няма  те са за много редки болести. за тях ще намери решение през бюджета на По думите му мораториумът  спестил най-малко 40 млн. лв. на и наложеното от държавния глава вето „никаква доказателствена сила”.По темата със състоянието на държавните и общински болници Ананиев каза, че на 20 декември ще е готова проверката на над 200 договора на над 30 болници в 28 области и при установено ощетяване ще се търси . права, Той още веднъж подчерта, че болниците ще бъдат оздравени и преструктурирани с цел по-качествени здравни услуги.мораториум за нови частни лечебни заведения. не може да се говори, но национална здравна карта, ще решава с кого да сключва договор и с кого – не. ускорява работата по Националната здравна карта, която да покаже в кои региони от какви лечебни заведения има нужда, стана ясно от думите на министъра.", "date": "2017.12.11", "title": "Електронна система ще проследява лекарствата у нас"}
{"url": "http://www.novinite.bg/articles/154059/Zadarjaha-v-aresta-9-migranti-minali-u-nas-nelegalno-prez-General-Toshev", "text": "Уважени са исканията на Районната прокуратура в Генерал Тошево от съда за вземане мярка за неотклонение \"Задържане под стража\" спрямо деветима мигранти, преминали незаконно държавната граница на Република България. За извършеното престъпление в ареста са задържани трима сирийци и шестима иранци, сред които и две жени.На 7 декември румънските гранични власти задържат група от девет души от Сирия и Иран, които преминали незаконно държавната граница от Република България с Република Румъния в землището на с. Росица, община Генерал Тошево. Срещу тях Районната прокуратура в Генерал Тошево образувала досъдебни производства за това, че в землището на с. Росица, Добричка област, между 224 - 225 гранична пирамида лицата са излезли през границата на страната без разрешение на надлежните органи на властта и не през определените за това места.Част от тях са без документи за самоличност и без адресна регистрация на територията на Република България. Не са регистрирани и в бежански центрове, преминали са незаконно българската граница с Турция и са заведени първоначално в София, откъдето след това са транспортирани до с. Росица.Установен е и българският гражданин от Варна А.П., който ги е транспортиралс микробус до землището на граничното село.Микробусът се движел по черен път и ги отвел непосредствено до граничната бразда, където закъсал. Групата чужди граждани били принудени да слязат и да пренощуват в полезащитен пояс, след което преминали държавната граница и се натъкнали на полицейски патрул на румънските власти.", "date": "2017.12.11", "title": "Задържаха в ареста 9 мигранти, минали у нас нелегално през Генерал Тошев"}
{"url": "http://www.novinite.bg/articles/154044/V-Turciya-zapochna-stroitelstvoto-na-AEC-Akkuyu", "text": "На площадката на АЕЦ „Аккую“ се проведе тържествената церемония за началото на строителството в рамките на ограниченото разрешително за изграждане, издадено от Турската агенция по атомна енергия през октомври 2017 г.В събитието участваха генералният директор на руската корпорация „Росатом“ Алексей Лихачов и първият заместник-министър на енергетиката и природните ресурси на Турция Фатих Донмез. Бетонирането на основата на обектите на „ядрения остров“ е важен етап от подготвителните дейности. В рамките на ограниченото разрешително за изграждане се изпълняват строително-монтажните дейности на всички обекти на АЕЦ, с изключение на сградите и съоръженията, които се отнасят до безопасността на ядрения остров.На 2 декември 2017 г. бе завършена подготовката на основата на фундаментната плоча на реакторната сграда на Първи енергоблок. Към дейностите бе привлечена турска компания, която ги извърши точно по график.Освен строителните работи, на площадката продължават мероприятията по мониторинг на околната среда. Редовно се наблюдават сеизмологичните и метеорологични параметри, състоянието на подземните води и морската среда. Всички дейности по изграждането на АЕЦ „Аккую“ се провеждат според турското законодателство, при непосредствено участие и със съгласуване от Турската агенция по атомна енергия.\r\n\r\n\r\n\r\n\r\n \r\n", "date": "2017.12.11", "title": "В Турция започна строителството на АЕЦ Аккую"}
{"url": "http://www.novinite.bg/articles/154045/Evropa-ne-priema-reshenieto-na-Tramp-za-Jerusalim", "text": "Израелският премиер Бенямин Нетаняху е в Брюксел. Там той ще търси подкрепа от Европейски съвет на външните министри. Това е първата от 22 години насам визита на израелски премиер в сърцето на Европа.Напрегната е атмосферата по време на посещението на Бенямин Нетаняху в Брюксел. Почти всички страни от Общността застанаха срещу решението на Доналд Тръмп да обяви Йерусалим за столица на Израел. Европейският съюз и Тел Авив са на една позиция по редица важни проблеми, като борбата с тероризма, но решението на Тръмп вгорчи вкуса на посещението, което е първо от повече от две десетилетия.Въпреки, че не среща разбиране, според Бенямин Нетаняху, историята ще покаже, че Доналд Тръмп и Израел са били прави.„Вярвам, въпреки че все още нямаме съгласие, че в бъдеще всички или поне повечето европейски държави ще преместят посолствата си в Ерусалим и ще го признаят за столица на Израел”, заяви израелският премиер Бенямин Нетаняху.Израелецът се опитва да убеди Европа, че зад ходът на Доналд Тръмп стоят дългосрочни цели.„Това, което направи президента Тръмп, е ясно да постави фактите на масата. Йерусалим е столицата на Израел, никой не може да го отрече. Това не отдалечава мира, а обратно - прави го възможен. Има нов опит на американската администрация да се подновят мирните преговори. Дайте шанс на мира”, призова Нетаняху.Единствените страни, чиито позиции се приближават до тази на Израел са Чехия и Унгария. Чешкият премиер Милош Земан дори е склонен да последва Доналд Тръмп и да  премести посолството в Ерусалим. Но позицията на Европа остава непроменена - статутът на древния град може да се определи само с преговори, в които да участват и палестинците. А по отношение на нападенията срещу евреи не само в Израел, а и в Европа, от Брюксел са категорични:„Най-лошото, което може да стане сега, е напрежението да ескалира в насилие. Осъждаме най-категорично всички нападения срещу евреи, навсякъде по света”, заяви върховният представител на ЕС по външните работи и политиката на сигурност Федерика Могерини.Дали днешната визита, ще доведе до разведряване на напрежението и дали това ще намали размириците в региона ще разберем по късно през деня. Европа остава един от най-големите партньори за израелската икономика, а някои организации обявиха прекратяване на програмите за сътрудничество.", "date": "2017.12.11", "title": "Европа не приема решението на Тръмп за Йерусалим"}
{"url": "http://www.novinite.bg/articles/154035/Sauditska-Arabiya-razreshava-kinata-ot-2018-godina", "text": "Саудитска Арабия обяви днес, че разрешава откриване на киносалони. Вероятно първите кина в консервативната монархия ще отворят врати в началото на следващата година, предаде \"Ройтерс\".\"В качеството си на регулатор в киноиндустрията Главната комисия за аудиовизуални медии започна процеса на лицензиране на киносалони в монархията. Очакваме първите киносалони да бъдат отворени през март 2018 г.\", се казва в изявление на министъра на културата и информацията Ауад бин Салих ал Ауад.", "date": "2017.12.11", "title": "Саудитска Арабия разрешава кината от 2018 година"}
{"url": "http://www.novinite.bg/articles/154051/Snegat-predizvika-transporten-kolaps-v-Belgiya", "text": "Обилен снеговалеж стана причина за срив на транспортните връзки в Белгия. В много райони автомобилното движение и градският транспорт са напълно парализирани, а влаковете се движат със закъснение, информира РИА Новости, цитирана от БГНЕС. Тази сутрин снежната покривка в Белгия беше между 5 и 10 см. Към 10 ч. по по белгийските пътища се образуваха задръствания с дължина до 1,2 км. – рекорд за годината. Полицията съобщава за многобройни катастрофи.Заради наложителни процедури по обезледяване и почистване на пистите са възможни закъснения и отмяна на полети през целия ден.\r\nСнежната буря в  през почивните дни предизвика прекъсване на електропроводи в южната част на страната. През нощта и тази сутрин ът продължава в цяла Белгия.\r\nПадането на сняг през декември е рядко явление в страната. Обичайни за този месец са температури от 3-7 градуса над нулата, висока влажност и силен вятър.\r\n", "date": "2017.12.11", "title": "Снегът предизвика транспортен колапс в Белгия"}
{"url": "http://www.novinite.bg/articles/154026/Privatizirat-koncerna-Kalashnikov", "text": "Държавната корпорация „Ростех“ планира да продаде 26% от концерна „Калашников“ в началото на 2018 г. Това съобщи генералният директор на корпорацията Сергей Чемезов, цитиран от ТАСС и БГНЕС. „Вече има решение, скоро ще излезе и правителственият указ. Най-вероятно продажбата ще се състои в началото на следващата година“, каза Сергей Чемезов. Купувач ще бъде генералният директор на „Калашников“ Алексей Криворучко и „Трансмашхолдинг“, които контролират 49% от акциите на концерна, произвеждащ прочутите автомати.„Те са собствениците, те ще бъдат и купувачите“, заяви Чемезов. ", "date": "2017.12.11", "title": "Приватизират концерна \"Калашников\""}
{"url": "http://www.novinite.bg/articles/154052/Uragan-premina-prez-slovashkite-planinski-kurorti", "text": "Ураганен вятър се разрази планините в Северна Словакия и причини ограничаване на работата в разположените там курорти, информира БГНЕС. Поривите на урагана тази нощ надхвърляха 120 м./час. Хиляди дървета по планинските склонове бяха повалени и изкоренени.Във високопланинските райони е нарушено електроснабдяването. Стотици потребители останаха без електричество.Най-силно пострадал е най-големият в страната високопланински курорт Ясна, разположен до градчето Хопок на 2024 м. надморска височина в планината Ниски Татри.Метеоролозите прогнозират засилване на вятъра и възможно повторение на урагана във високопланинските райони на Словакия със скорост, достигаща до 180 км./ч. ", "date": "2017.12.11", "title": "Ураган премина през словашките планински курорти"}
{"url": "http://www.novinite.bg/articles/154053/Avstrijski-diplomat-Kosovo-e-na-raba-na-ruhvane", "text": "Косово е дълбоко разделено. Косово е слаба държава на ръба на рухване в сравнение със Сърбия, която се разви много стабилно, икономически и като цяло.Това предупреди австрийският дипломат и политик Волфганг Петрич, цитиран от Gazeta Express.Петрич бе австрийски посланик в Белград в периода 1997-1999 г и специален посланик на ЕС в Косово.В интервю за \"Дойче веле\" той подчерта, че Прищина най-накрая трябва да направи отстъпки на сръбската общност в Косово.Според него нужни са откровени разговори за разрешаване на конфликтамежду Сърбия и Косово.Петрич допълни, че Брюксел трябва да постави като приоритет отношенията със Западните Балкани.", "date": "2017.12.11", "title": "Австрийски дипломат: Косово е на ръба на рухване"}
{"url": "http://www.novinite.bg/articles/154057/Rusiya-i-Egipet-pregovaryat-za-AEC-i-dostavki-na-yadreno-gorivo", "text": "Руският президент Владимир Путин и неговият египетски колега Абдел Фатах ал Сиси подписват споразумение за изграждането на атомна електроцентрала в Египет и доставки на ядрено гориво, според документ, предоставен от Кремъл, съобщава \"Ройтерс\".Путин е на срещна с ал Сиси в Кайро за сътрудничество и разговори във връзка с напрежението в Близкия изток след решението на Вашингтон да признае Йерусалим за столица на Израел.Посещението на Путин отразява нарастващите връзки между Русия и Египет, втория по големина получател на американска военна помощ след Израел и стратегически партньор на САЩ в Близкия изток заради контрола над Суецкия канал.Путин, който лети за Турция след Кайро, за кратко посети руска база в Сирия, преди да пристигне в Египет и нареди руските сили да започнат изтегляне от Сирия след двугодишната военна кампания.Очаква се Путин и Сиси да подпишат двустранни споразумения, включително за Египетската атомна електроцентрала \"Дабаа\" и да обсъдят възможно най-скоро възобновяването на руските полети до Египет, съобщава говорител на президента пред държавната информационна агенция \"Мена\".През 2015 г. Москва спря гражданския въздушен трафик за Египет, след като терористи свалиха руски пътнически самолет, излязъл от туристическия курорт Шарм ел-Шейх, убивайки 224 души на борда.Посещение е свързано и с отказа на правителството на САЩ през август да предостави помощ от 95,7 млн. долара на Египет и да отложи други 195 млн. долара поради неуспеха на страната да постигне напредък в областта на правата на човека и демократичните норми.", "date": "2017.12.11", "title": "Русия и Египет преговарят за АЕЦ и доставки на ядрено гориво"}
{"url": "http://www.novinite.bg/articles/154056/Eksploziya-raztarsi-avtobusna-bara-v-Manhatan", "text": "По сигнал за експлозия на автобусна гара в Манхатън работи полицията в Ню Йорк, съобщи BBC.Инцидентът е станал тази сутрин на Port Authority Bus Terminal до \"Таймс скуеър\". Все още не е ясна причината за та. Не се съобщават и данни за  и пострадали.\r\n\r\n\r\n\r\n", "date": "2017.12.11", "title": "Експлозия разтърси автобусна бара в Манхатън"}
{"url": "http://www.novinite.bg/articles/154064/Merkel-nastoyava-za-barzo-formirane-na-novo-pravitelstvo", "text": "Германският канцлер Ангела Меркел настоява за бързо формиране на ново правителство със социалдемократите, подчертавайки, че само коалиция ще донесе \"стабилно правителство\", което е необходимо в момент на предизвикателни времена за Европа, съобщава АП.В сряда консерваторите на канцлера и социалдемократите ще започнат разговори за удължаване на коалиционното им правителство с още четири години.Първоначално социалдемократите не искаха да се коалират с християндемократите след катастрофалното си представяне на парламентарните избори през ноември, но впоследствие склониха да преговарят с Меркел, след като консерваторите не успяха да се разберат за коалиция със Зелената партия и свободните демократи.Подкрепям бързи преговори и мисля, че стабилно правителство е базата, от която най-добре можем да работим с Франция и за Европа, убеден е германският политик.Според нея правителство на малцинството \"няма да бъде стабилно\".Меркел коментира и антисемитизма. Тя подчерта, че консервативната й партия единодушно осъжда анисемитски актове като подпалване на израелското знаме. Канцлерът предупреди, че правителството ще използва всички налични средства за борба с подобни инциденти.\"Ние осъждаме антисемитизма и ксенофобията и никакви разногласия, нито дори за статута на Йерусалим, не могат да оправдаят такива действия\", каза тя пред журналисти след среща с ръководството на Християндемократическия съюз.През уикенда в Берлин се проведе протест след решението на САЩ да признаят Йерусалим за столица на Израел. Полицията съобщи, че по време на демонстрацията е било горено знамето на Израел и е имало антисемитски лозунги. ", "date": "2017.12.11", "title": "Меркел настоява за бързо формиране на ново правителство"}
{"url": "http://www.novinite.bg/articles/154062/Microsoft-vlaga-50-mln-dolara-v-programata-si-za-borba-s-klimatichnite-promeni", "text": "Технологичният гигант Microsoft обяви експанзия на своя програма, насочена към борба с климатичните промени и включваща разработки на изкуствен интелект, предаде VentureBeat.Компанията обяви AI for Earth още през юни. Инициативата обещава да предостави редица базирани в облака инструменти и услуги с изкуствен интелект, за да се бори с климатичните проблеми.По това време Microsoft заяви, че инвестира 2 млн. долара в програмата, в допълнение към към други неща, като предоставянето на обучения за използването на изкуствен интелект.В понеделник компанията обяви, че „разширява стратегическия си план“ и ще предостави още 50 млн. долара в рамките на следващите пет години, за да „постави технологията за  в ръцете на личности и организации по целия свят, които работят, за да защитават нашата планета“, коментира президентът на  Брад Смит.Изкуственият интелект вече се ползва в много индустрии – от опаковането и разнасянето на стоки до търсенето на онлайн изображения, така че това може да важи и за инициативите, свързани с климата.", "date": "2017.12.11", "title": "Microsoft влага 50 млн. долара в програмата си за борба с климатичните промени"}
{"url": "http://www.novinite.bg/articles/154040/Demokrati-natiskat-Tramp-da-podade-ostavka-zaradi-tvardeniyata-za-seksualen-tormoz", "text": "Сенатор Бърни Сандърс настоя, че американският президент Доналд Тръмп трябва да помисли да подаде оставка заради твърденията за неприемливо сексуално поведение, съобщават американските медии.Сандърс подчерта в тази връзка, че сенаторът Ал Франкън от Минесота е подал оставка, след като няколко жени го обвиниха в сексуален тормоз.\"Ал Франкън почувства, че е подходящо за него да подаде оставка\", посочи Сандърс, допълвайки: \"Тук имате президент, който е обвинен от много жени за сексуален тормоз, който казва в изтекъл запис, че насилва жените. Може би ще иска да помисли да стори същото.\"Сенаторът от щата Върмонт през последните дни се присъедини към редица сенатори от Демократическата партия, които призоваха Тръмп да се оттеглиот поста след оставката на Франкън, цитирайки многобройните твърдения за неприемливо сексуално поведение срещу Тръмп, както и самохвалствата на президента относно обарването на жени без тяхното разрешение.Наскоро сенаторът Кори Букър от щата Ню Джърси предложи, че президентът трябва да последва примера на Франкън и да подаде оставка.\"Тъкмо наблюдавах Ал Франкън да прави почтеното нещо и да подава оставка\", коментира Букър, допълвайки: \"Моят въпрос е - защо Доналд Тръмп не сторва същото? Кой има по-сериозни обвинения срещу него, като повече свидетелстват срещу него?\"В четвъртък сенатор Джеф Мъркли от щата Орегон също така призова кандидата на републиканците в щата Алабама за сенатор Рой Мур и президента да се оттеглят, посочвайки твърденията за тормоз и срещу двамата. Тръмп наскоро подкрепи Мур.\"Президентът трябва да подаде оставка, защото със сигурност има репутация за ужасяващо поведение с повече от 17 жени\", подчерта Мъркли.Тръмп многократно отрече всички обвинения в сексуален тормоз срещу него.", "date": "2017.12.11", "title": "Демократи натискат Тръмп да подаде оставка заради твърденията за сексуален тормоз"}
{"url": "http://www.novinite.bg/articles/154023/Sedmicata-zapochva-sas-slanchevo-no-vetrovito-vreme", "text": "Днес ще е предимно слънчево. Вятърът ще се ориентира от югозапад, ще е слаб, в Източна България умерен. Дневните температури ще се повишат и максималните ще са между 7° и 12°.Атмосферното налягане е близко до средното за месец декември, през деня ще е почти без промяна. В планините ще е предимно слънчево. Ще духа силен югозападен вятър. Ще се затопли, максималната температура на височина 1200 метра ще е около 8°, на 2000 метра – около 3°.Над Черноморието ще е предимно слънчево. Ще духа до умерен югозападен вятър. Максималните температури ще са между 10° и 13°. Вълнението на морето ще е 2-3 бала. Температурата на морската вода 10° - 12°.", "date": "2017.12.11", "title": "Седмицата започва със слънчево, но ветровито време"}
{"url": "http://www.novinite.bg/articles/154031/Bitkojn-zapochna-silno-oficialnoto-si-predstavyane-na-borsata", "text": "Биткойнът, спорната майка на виртуалните валути, направи победен старт в неделя на една от глобалните фондови борси, надминавайки 18 000 долара в търсене на световно признание.Около 23:00 часа UTC един от водещите финансови продукти, даващ възможност да се залага на развитието и бъдещето на виртуалната валута бе предложен под символа \"XBT\" (лат.) от Chicago board options exchange (Cboe) – една от двете борсови платформи в САЩ за фючърсни договори. Цената бе 15 хиляди долара.Последва висока волатилност (колебливост) и силен трафик, които направиха сайта на Cboe недостъпен през първите двайсет минути. Търговецът увери, че борсите не са засегнати и ще приключи в понеделник около 21:15 часа тази първа сесия, предаде БГНЕС.Към 03:30 UTC биткоинът излетя до 17 750 долара за фючърсен договор, изтичащ на 17 януари, като по този начин надхвърли най-високата стойност на алтернативните нерегламентирани интернет платформи. Той дори се изкачи в неделя до 18 010 долара.\"Доста спокойно\" и \"стабилно\" е, обяви за AFP Боб Фицсимънс, отговарящ за фючърсите на брокерската къща Wedbush Securities.Около 1694 договора бяха сменили притежателите си към 3:20 UTC според Cboe, откъдето заявиха, че \"обменът е бил планиран\".Предложените финансови инструменти са първата официална възможност на професионалните инвеститори да инвестират в биткойни.Биткойнът стартира през 2009 г., но към него гледат предпазливо поради липсата на регулиране и липсата на прозрачност. Тази чикагска борса - Cboe - вече дава легитимност на биткойна като признава, че е актив като всички останали (долари, евро, нефт, газ, соя, бел.ред.) който можем да обменяме”, казва Ник Колас, експерт в Data Trek Research.Признаването от Уолстрийт би било първа стъпка в заявената амбиция на биткойна да се превърне в популярен като златото актив за широката общественост. Но засега борсовият регулатор в САЩ отказва да го признае като обяснява, че липсва прозрачност при ценообразуването и че той може лесно да бъде манипулиран.Първите сделки на добре утвърден финансов пазар трябва да успокоят страховете от балон и да донесат определена стабилност на виртуалната валута в дългосрочен план, надяват се професионалните търговци.Cboe твърди, че е поставила предпазни мерки, за да избегне негативни колебания: ще спира търговията за две минути ако цената се увеличи или падне внезапно с 10%. Спирането ще бъде пет минути, ако движенията нагоре или надолу достигнат 20%.Въпреки тези уверения много експерти предупреждават за възможна търговска манипулация.\"Оставаме загрижени за липсата на прозрачност и регулация\" на биткойна и питаме дали търговията ще се контролира по подходящ начин, за да се гарантира, че не подлежи на манипулация и измама\", пише FIA, асоциация на големи банки, които обединяват инвеститорите на фючърсния пазар.Съответно, JPMorgan, Bank of America Merrill Lynch, Citigroup и Barclays не се явиха като посредници за свои клиенти, които искат да инвестират в биткойн, посочи пред AFP източник, запознат със ситуацията.Само Goldman Sachs и ABN Amro се съгласиха за няколко клиенти, подбрани за да минимизират рисковете, свързани с волатилността биткойна.За да се избегнат неприятни изненади, участниците бяха помолени в неделя да имат поне 44% от сумата, вложена в долари, според Cboe. Обикновено търговците трябва да притежават 10% от залога.Фючърсният пазар е достъпен само чрез големи банки и лицензирани брокери, които са съгласни да плащат на инвеститорите парите, които дължат в долари. Те се излагат на значителни рискове, ако клиентите им не могат да платят.След това CME (Chicago Mercantile Exchange), друг световен борсов оператор, планира да пусне биткойните на 18 декември и би трябвало да бъде последвана през 2018 г. от Насдак - платформата на гигантите на Силициевата долина като Google и Facebook.", "date": "2017.12.11", "title": "Биткойн започна силно официалното си представяне на борсата"}
{"url": "http://www.novinite.bg/articles/154036/Germanskoto-razuznavane-e-pritesneno-ot-kitajski-shpionaj-v-socialnite-mreji", "text": "Германската разузнавателна служба - BfV информира за профили в социални мрежи, които според тях са фалшифицирани от китайското разузнаване, за да събират лична информация за немски официални лица и политици, съобщава \"Ройтерс\".Разузнавателна служба BfV предприе необичайни действия, разкривайки индивидуални профили, като твърди, че са фалшиви и предупреждава държавните служители за риска от изтичане на ценна лична информациячрез социалните мрежи.\"Китайските разузнавателни служби са активни в мрежи като LinkedIn и се опитват известно време да извлекат информация и да намерят разузнавателни източници по този начин\", включително претърсват данните за навиците на потребителите, хобита и политически интереси.Деветмесечни разследвания са открили, че повече от 10 000 немски граждани са били потърсени на професионалния сайт на LinkedIn чрез фалшиви профили, прикрити като консултанти, учени, човешки ресурси и \"хедхънтърс\", съобщава BfV. \"Може да има голям брой цели и фалшиви профили, които все още не са идентифицирани\", добавиха те.От Пекин, говорителят на китайското външно министерство Лу Канг заяви, че обвиненията са безпочвени. \"Надяваме се, че съответните германски организации, особено правителствените служби, могат да говорят и да действат по-отговорно, а не да правят неща, които не са от полза за развитието на двустранните отношения\", коментира Лу Канг.Сред фалшифицираните профили, чиито подробности са публикувани, са \"Рейчъл Ли\", идентифицирана като \"хедхънтър\" в \"RiseHR\", и \"Алекс Ли\", \"Ръководител проекти в Център за китайско-европейските проучвания и изследвания\".Много от профилните снимки показват стилни и визуално привлекателни млади мъже и жени. Снимката на \"Летисия Чен\" например, управител на \"Китайски център за международна политика и икономика\", е вета от онлайн моден каталог, коментират служители.Преглед на профилите показва, че някои от тях са свързани с висши дипломати и политици от няколко европейски държави. Няма начин да се установи дали контактите са се осъществили извън първоначалното \"добавяне\" в социалните мрежи. Предупреждението отразява нарастващата загриженост в европейските и западните разузнавателни кръгове, за китайски тайни дейности в техните страни, както и предупрежденията на Централното разузнавателно управление-ЦРУ на САЩ за опитите на службите за сигурност на икономическите гиганти да наемат граждани на САЩ като агенти.BfV кани потребителите да се свържат с тях, ако видят профили, които изглеждат подозрителни.", "date": "2017.12.11", "title": "Германското разузнаване е притеснено от китайски шпионаж в социалните мрежи"}
{"url": "http://www.novinite.bg/articles/154034/Avtobus-se-zapali-v-Sofiya-nyama-postradali", "text": "Автобус от градския транспорт в София се е запалил в движение, като при инцидента няма пострадали, съобщиха от МВР. Сигналът за възникналия инцидент е подаден малко след 10.00 часа. По първоначални данни на бул. „Цариградско шосе“, малко след хотел „Плиска“, автобус на градския транспорт се е запалил в движение. Пожарът е възникнал в двигателния отсек. Своевременно пътниците са били изведени от автобуса и никой не е пострадал. На място са екипи на пожарната и полицията.Огънят е потушен веднага, предприети са действия по изтегляне на превозното средство. До тогава движението около района е затруднено. Пътни полицаи са на място и регулират преминаването на потока от моторни превозни средства в зоната.Водачите да шофират с повишено внимание в тази зона, апелират от полицията.", "date": "2017.12.11", "title": "Автобус се запали в София, няма пострадали"}
{"url": "http://www.novinite.bg/articles/154039/Otnovo-protesti-po-Chernomorieto-zaradi-vojnata-na-patya", "text": "Десетки души от Царево и Приморско излязоха на протест срещу войната на пътя, съобщава bTV. Хората са провокирани от скорошната смърт на велосипедист, блъснат от пиян шофьор.На 3 декември 33-годишният Евелин Дуков от Царево се движи с колелото си по пътя за Приморско. Светофарът на кръстовището на входа на града не работи извън туристическия сезон. Пияният шофьор с около 3 промила алкохол и над 10 присъди за кражби изпреварва друг автомобил. Колата остава да се движи в насрещното и блъска челно Дуков. Пияният шофьор бяга от мястото на катастрофата, заловен е от полицията по-късно.Местните обясняват, че повече от 10 години настояват за създаване на кръгово на входа на Приморско. Според тях това ще намали скоростта, с която се шофира по отсечката.Оказва се, че са застрашени и пешеходците. Те са принудени да се движат по платното, а човекопотока не е малък заради близката търговска зона.", "date": "2017.12.11", "title": "Отново протести по Черноморието заради войната на пътя"}
{"url": "http://www.novinite.bg/articles/154047/Varnenci-izlizat-na-protest-sreshtu-mestnata-uprava", "text": "Варненци ще излязат на протест срещу управата на града тази сряда, 13 декември. Демонстрацията е обявена с начален старт от 18 часа и ще бъде в в защита на Пирин и против работата и отношението на Общински съвет Варна.В призива си за протест, варненци пишат:\"През 2012 г. всички ние осуетихме плановете им да застроят изцяло Морската градина на Варна. През 2013 г. заедно изгонихме един самозабравил се кмет. Явно управниците на Варна са забравили това и са тръгнали да я карат съвсем през просото. Трябва отново да им покажем, че ние сме тук и ги наблюдаваме заради:- Запазване на автентичността на Фестивалния и конгресен център (ФК) и останалите знакови сгради, паметници на културата, паркове, градинки и обществени пространства на Варна.- Продължаващото унищожаване на зелената система на Варна (неглижирането на Приморски парк, масовата сеч на дървета по варненските улици, застрояването на кварталните паркове).- Унизителното отношение към варненските граждани (отнетото им право да се изказват преди сесии на ОбС, формалните обществени обсъждания).- Безразборното теглене на заеми за предварително провалени проекти (Интегриран градски транспорт, Пешеходната зона, булевард Левски). - За Пирин, в подкрепа на природата и срещу нови ски писти и съоръжения.\"На протеста ще се събира и подписка в защита на Фестивалния център и хотел \"Одесос\".", "date": "2017.12.11", "title": "Варненци излизат на протест срещу местната управа"}
{"url": "http://www.novinite.bg/articles/154050/Balgarite-shte-poharchat-do-24-ot-mesechnite-si-dohodi-za-podaraci", "text": "Българските домакинства ще похарчат до 24% от месечните доходи за коледни подаръци. Това сочи проучването \"Коледен барометър 2017\" на Фератум Груп. По този показател България е на пето място сред участвалите в изследването държави, които са 20.Мексико е страната, в която тази Коледа ще бъдат похарчени най-много средства (до 34,6%) от доходите на домакинствата за подаръци. Следвана е от Румъния (31,9%), Испания (29,6%) и Бразилия (28,2%). Нова Зеландия и Австралия също са в челните класации - домакинствата от двете страни разпределят 22% - 23% от месечната си заплата за празниците.Абсолютна противоположност са Хърватия (14,4%), Норвегия (13,4%), Финландия (12,3%) и Холандия (11,8%), които ще запазят позицията си от миналата година като най-малко харчещи за коледните празници. „Всяка година успяваме да съберем по-голяма и по-голяма аудитория, която участва в международното ни проучване. Силата на Барометъра е именно неговият глобален характер, който по уникален начин сравнява различните държави и същевременно носи стойност за локалните пазари. Хората в  и  се готвят да изразходват бюджета си за същите подаръци, за които и българите, а именно дрехи, електроника, играчки, пътувания и лакомства. В коледния списък се включват и подаръчни ваучери и музикални инструменти, които са по-важни за страни като Великобритания и Мексико. България се нарежда на пето място по прогнозни коледни разходи, но все още се намира на предпоследно място сред държавите, използващи мобилно банкиране по празниците, което е израз на явен контраст в потребителските навици“, коментира Ивет Димитрова, управител на Фератум.Подобно на миналата година, броят на домакинствата, които пазаруват онлайн, ще бъде около 25%. Германия, Великобритания и Холандия са топ държавите, които ще пазаруват подаръци по интернет, докато в Хърватия, Латвия и Мексико са най-големи традиционалисти и предпочит да посетят магазин. България се нарежда на 13-о място с 21% от домакинствата, които планират да закупят подаръци за празника онлайн.17,5% от всички участници в проучването поставят дрехи на върха на списъка за подаръци, което ги прави най-популярният вид подарък тази Коледа. Играчките и игрите (13.7%), сладките (12%) и потребителската електроника (9.1%) са други популярни решения за подаряване и получаване. Българските домакинства също поставят дрехите на първо място в списъка си с подаръци (17%), следвани от електроника и играчки. Финландия (17,5%) и Хърватия (23,9%) ще похарчат голяма част от коледния си бюджет за сладкиши и деликатеси, докато домакинствата във Великобритания, Швеция, Австралия и Естония ще изхарчат 20% от бюджета си за играчки и игри.", "date": "2017.12.11", "title": "Българите ще похарчат до 24% от месечните си доходи за подаръци"}
{"url": "http://www.novinite.bg/articles/154061/Prokuraturata-protestira-sreshtu-stolichna-naredba-za-grobishtata", "text": "В изпълнение на законоустановените си правомощия за упражняване надзорза законност върху дейността на държавните органи и органите на местно самоуправление Софийска градска прокуратура (СГП) внесе протест в Административен съд София-град (АССГ) против разпоредбите на чл. 33-38 на Наредбата за гробищните паркове и погребално - обредната дейност на Столичен общински съвет.Проверката по случая е инициирана по сигнал на граждански организации, като в хода ѝ е установено, че посочените норми на Наредбата не отговарят на изискванията на нормативен акт от по - висока степен, а именно - Закона за ограничаване на административното регулиране и административния контрол върху стопанската дейност (ЗОАРАКСД).Атакуваните разпоредби предвиждат по същество въвеждането на регистрационен и лицензионен режим по отношение на гражданите и юридическите лица, които желаят да осъществяват погребално-обредна и каменоделска дейност на територията на Столична община.Това разрешение пряко противоречи на изискването на чл. 4, ал.1 и ал.2 от ЗОАРАКСД, съгласно което регистрационен и разрешителен режим за извършването на определена стопанска дейност могат да се установяват само със закон. Доколкото липсва закон, който да урежда обществените отношения - предмет на Наредбата и такива регулаторни режими не са установени по надлежния ред, то въвеждането им посредством подзаконов нормативен акт, каквато се явява Наредбата на Столичен общински съвет, е недопустимо.В тази връзка атакуваните разпоредби се явяват нищожни, доколкото не отговарят на посочените изисквания за законоустановеност на регистрационния и разрешителния режим при осъществяването на стопанска дейност.Поради гореизложеното СГП иска от съда прогласяване нищожността на разпоредбите на чл. 33-38 от Наредбата за гробищните паркове и погребално - обредната дейност на Столичен общински съвет.", "date": "2017.12.11", "title": "Прокуратурата протестира срещу столична наредба за гробищата"}
{"url": "http://www.novinite.bg/articles/154025/Borisov-v-London-za-sreshta-s-Tereza-Mej", "text": "Премиерът Бойко Борисов ще бъде на работно посещение в Лондон по покана на британския министър-председател Тереза Мей.Борисов и Мей ще обсъдят възможностите за по-широко сътрудничество между двете страни в сферата на сигурността и управлението на миграционните потоци. Ще бъде разгледан и потенциалът на търговско-икономическите отношения между България и Обединеното кралство, съобщиха от правителствената пресслужба.Посещението на българския премиер в британската столица е продължение на разговорите, които двамата лидери проведоха в Талин през октомври.", "date": "2017.12.11", "title": "Борисов в Лондон за среща с Тереза Мей"}
{"url": "http://www.novinite.bg/articles/154028/Nikola-Gruevski-podade-ostavka", "text": "Лидерът на главната опозиционна партия в Македония ВМРО-ДПМНЕ - Никола Груевски - подаде оставка снощи, съобщава БТА. Партията прие оставката на Груевски и сега предстои избирането на нов председател, пише в. \"Вечер\". Централният комитет на партията е насрочил извънреден конгрес на 23 декември точно преди коледните празници. Тогава ще стане ясно кой от претендентите за лидерското място ще бъде избран.Кандидатурите за нов председател ще се внасят до 21 декември. Сред спряганите имена, от които се очаква кандидатура за поста, са тези на Християн Мицковски, Никола Попоски, Антонио Милошоски и Илия Димовски.Генералният секретар на партията Мицковски не изключва възможността да се кандидатира, пише в. \"Нова Македония\". Милошоски съобщи, че все още обмисля и не е решил. Той обаче иска прозрачен конгрес. \"По-маловажно е името на председателя на партията, важна е неговата концепция за действие на партията като една здрава опозиция\", каза Милошоски, пише БТА, позовавайки се на \"Нова Македония\".", "date": "2017.12.11", "title": "Никола Груевски подаде оставка"}
{"url": "http://www.novinite.bg/articles/154029/Iztrij-praseto-kolednite-kartichki-na-Da-Balgariya", "text": "Коледни картички с… прасе-разбойник, предлагат от „Да, България!“ . За да видиш какво ще ти донесе Новата година, трябва да изтриеш посоченото поле, като при талоните на популярните лотарии.Картичките се продават по 1 лев. С набраните средства се финансира дейността на „Да, България!“, съобразно Закона за политическите партии. ", "date": "2017.12.11", "title": "Изтрий прасето - коледните картички на Да, България"}
{"url": "http://www.novinite.bg/articles/154058/Neizryadni-shofori-daljat-milioni-na-darjavata", "text": "65 млн. лв.  дължат неизрядни шофьори. Санкциите са натрупани за година и половина, но остават несъбираеми.За да влязат парите в хазната, финансовото министерство даде зелена светлина на частните съдебни изпълнители.От МВР обаче все още няма реакция и събирането не може да започне. Според КАТ голяма част от глобите остават на хартия, защото шофьорите чакат да изтече давността на наказанието, която е 2 години. А държавата губи пари и време в издирването на длъжниците.Според частните съдебни изпълнители, ако събирането се възложи на тях, държавата и общините няма да плащат нито стотинка, а ще съберат десетки милиони.", "date": "2017.12.11", "title": "Неизрядни шофьори дължат милиони на държавата"}
{"url": "http://www.novinite.bg/articles/154043/ABV-sreshtu-veloaleite-i-nebostargachite-v-Sofiya", "text": "АБВ са притеснени от жизнената среда в София, както и от сигурността, културата и спорта.Във всяка област столичните азбукари имали идеи, както обяви Емил Кало, председател на АБВ София, на брифинг в централата на партията. Клишето, наречено медии, е окупирано от две партии, както се изрази той. Окупацията била от ГЕРБ и БСП.Емил Кало подчерта, че и други партии се грижели за столицата освен тези две. Софиянци се дразнят от проекта с велоалеите, според оценката на Кало. Той пита дали рязкото увеличаване на велоалеите е повлияло на закупуването на велосипеди. Част от алеите станали пешеходни алеи. Освен това велоалеите увеличили задръстванията в София.Пламена Пламенова, председател на младежката структура на АБВ в София, подчерта, че трябва да се запази културно-историческото ни наследство. Разрушават се сгради през уикенда, когато институциите не работят, притеснена е тя. Трябва да се предприемат мерки, за да се запазят тези сгради, категорична е Пламенова, според която все повече хора искат да живеят, където има памет. Трябва да развиваме културния туризъм, православния туризъм, но и СПА туризма.Затова и младата азбукарка предлага развиване на минералните извори в София и се иска възстановяване на баните на територията на Столична община.Васил Георгиев, заместник-председател на градската организация на АБВ, също е недоволен от \"небивалиците в София\" - като строежа на небостъргачи. Изчезването на паветата, на зелените площи, трафика също са теми, които смущават АБВ. От партията са притеснени и за спорта на столичани. И читалищата в София западали. Те са загубили функцията си на културни средища. Азбукарите ще търсят изход от затъването в нищетата.", "date": "2017.12.11", "title": "АБВ срещу велоалеите и небостъргачите в София"}
{"url": "http://www.novinite.bg/articles/154032/Biletat-za-gradski-transport-veroyatno-shte-poskapne-v-nyakolko-grada", "text": "Цената на градския транспорт може да се увеличи на доста места в страната през 2018 г., прогнозираха експерти в бранша. През есента превозвачите на Варна, Бургас, Стара Загора и Плевен са изработили на съвместна среща становище за нужда от по-скъп билет.Мотивът им е, че себестойността на услугата е доста над сумата, която плащат пътниците, а разходите непрекъснато растат, пише в. \"Сега\". В политически план 2018 г. е \"компромисна\" за подобни намерения, защото през 2019 г. поскъпване не може да се случи заради местните избори, а по-нататъшно отлагане предполага натрупване на големи загуби на превозвачите.В Бургас увеличението вече е факт от 1 декември, като промяната е значителна в процентно отношение - пътниците плащат 1.30 лв. вместо 1 лв. Нощната линия, която обикаля кварталите, стана 2 лв. Във варненския общински съвет предложение за поскъпване все още няма, но опозиционните съветници от БСП не изключват да бъде внесено от администрацията.Местният парламент в по-големия морски град обаче показа нежелание миналата седмица да изравни а до местностите Ракитника и Прибой с градската цена, макар зоните да се водят част от Варна. Хората там плащат 1.40 лв., а не 1 лв., както другите жители.", "date": "2017.12.11", "title": "Билетът за градски транспорт вероятно ще поскъпне в няколко града"}
{"url": "http://www.novinite.bg/articles/154060/Konsulstvoto-ni-vav-Frankfurt-pomaga-na-balgari-s-otmenen-polet", "text": "Полет на авиокомпания Wizzair, който е трябвало да излети в 15 и 40 от Франкфурт на Майн към София, е бил отменен. Така близо 100 българи останали без транспорт до София.След телефонен разговор на българският консул във Франкфурт Стефан Димитров, българите са били транспортирани до хотел в радиус около 40 км.По данни на българската мисия разходите за нощувка са били поети от авиокомпанията.Днес пътниците ще бъдат превозени от хотелите до летище Франкфурт на Майн в 13:30 ч. местно време. В 15:40 часа се очаква самолет на същата авиокомпания да качи една част от българите за полет до София. Пътниците, които не успеят да бъдат превозени с полета на Wizzair ще могат да потърсят вариант за прибиране в България чрез директен полет на Lufthansa по-късно през днешния ден, или с друг полет с междинно кацане.Мисията ни във Франкфурт постоянно поддържа контакт с българите там и информира, че някои от тях вече са намерили алтернативен път до България.От пресцентъра на Министерство на външните работи информират гражданите, че всички клиенти на авиокомпании приемат общите условия на тези компании със закупуването на своя билет.Искове за нанесени материални и нематериални щети се подават лично от всеки към авиокомпанията.", "date": "2017.12.11", "title": "Консулството ни във Франкфурт помага на българи с отменен полет"}
{"url": "http://www.novinite.bg/articles/154024/Avariya-ostavi-tri-stolichni-kvartala-bez-toplo", "text": "Три квартала и част от четвърти в южната част на столицата са засегнати от авария и от 1.30 ч. днес са без парно и топла вода, съобщи БТА, като се позова на аварийната служба на топлофикационния район \"Земляне\".Спряно е топлоподаването в ж.к. \"Белите брези\", ж.к. \"Красно село\" и ж.к. \"Стрелбище\". Засегнати от аварията са и живеещите в ж.к. \"Гоце Делчев\" - в карето между бул.\"България\", ул.\"Славовица\", ул.\"Луи Айер\", ул. \"Хенрих Ибсен\" и бул. \"Гоце Делчев\".Топлоподаването е прекъснато заради \"скъсан\" главен магистрален тръбопровод в района на ул. \"Нишава\" и ул. \"Дойран\", обясниха от аварийната служба. Очаква се тази вечер аварията да бъде отстранена.", "date": "2017.12.11", "title": "Авария остави три столични квартала без топло"}
{"url": "http://www.novinite.bg/articles/154055/Stolichna-obshtina-se-pogrijila-za-decata-v-kvartalite-bez-topla-voda-i-parno", "text": "Първата грижа на Столична община е била да се погрижи за топлоподаването към училища и детски градини, които се намират в района на аварията. Това стана ясно от думите на кмета на София Йорданка Фандъкова.Екипите на Топлофикация - София работят в момента и ще продължат да работят, увери градоначалникът.Максимално бързо очаква да се възстанови топлоподаването. Фандъкова се надява до края на нощта да бъде отстранена аварията. Няма проблем в подаването на парно в училища и детски градини в района. Училищата са взели решения днес да се учи с намалени часове.Припомняме, тази нощ авария на главен топлопровод засегна топлоподаването към кварталите \"Стрелбище\", \"Бели брези\", \"Гоце Делчев\" и \"Красно село\".", "date": "2017.12.11", "title": "Столична община се погрижила за децата в кварталите без топла вода и парно"}
{"url": "http://www.novinite.bg/articles/154054/Signal-za-bomba-v-izraelskoto-posolstvo-v-Sofiya", "text": "Сигнал за бомба в израелското посолство в София е подаден около 12:30 часа.На мястото са изпратени екипи на полицията.От МВР съобщиха, че проверката е завършила и не е открито устройство в сградата.", "date": "2017.12.11", "title": "Сигнал за бомба в израелското посолство в София"}
{"url": "http://www.novinite.bg/articles/154038/Nad-polovinata-balgarski-rabotodateli-shte-vdigat-zaplatite-prez-2018-g", "text": "Ще има ли ръст на заплатите през 2018? Бизнесът разкри част от плановете и очакванията си за следващата година.\"Повече от половината работодатели - 51 на сто, предвиждат увеличение на заплатите. 17% от хората, управляващи фирми, нямат възможност за това. А 2% от фирмите ще намалят заплатите на своите служители\", каза председателят на Българската търговско-промишлената палата Цветан Симеонов пред Нова телевизия.Най-сериозен ръст на заплатите ще има в секторите промишленост, IT и телекомуникации, недвижими имоти и търговия. Според проучването на БТПП по-голямата част от бизнеса - 79 процента, предвижда възнагражденията догодина да нараснат с до 10 на сто. \"Скромно от гледна точка на работниците е повишението, което предвиждат преобладаващата част от фирмите, но това е доста добре на фона на това, че през следващата година не се очаква сериозна инфлация\", каза Симеонов и обясни, че хората ще усетят това повишение по джоба си.Между 10 и 20 на сто от фирмите споделят намерения за увеличение на заплатите с до 20 на сто, а едва 1 на сто от бизнеса смята да вдигне възнагражденията на служителите си с повече от 20 на сто.От изследването става ясно още, че над 38 на сто от фирмите имат намерение да наемат хора, а близо 6 на сто - да съкращават работници. Сред секторите, в които ще се търсят кадри, са ИТ и аутсорсинг сектора, производството на автомобилни части, производството на метални изделия, производството на оптика и компютърна техника. Симеонов обясни, че това са все сектори, които имат добър имидж в чужбина и инвеститори, които вече развиват бизнес у нас, смятат да го разширят.Очаква се догодина сред най-търсените професии да са програмистите и хората, занимаващи се с поддръжка на софтуерни системи. Сред търсените кадри ще попаднат и сервитьори, готвачи и обслужващ персонал за нуждите на туризма, общи работници в строителството, както и международни шофьори.Според проучването на БТТП 68% от фирмите предвиждат да раздадат бонуси за предстоящите празници, 20 на сто от работодателите ще оставят служителите си без коледен стимул, а 17% още не са решили дали ще имат възможност. 87 на сто от фирмите предвиждат да дадат коледни бонуси в размер до 500 лева, 9 на сто - между 500 и 1000 лева, а 4 процента над 1000 лева.", "date": "2017.12.11", "title": "Над половината български работодатели ще вдигат заплатите през 2018 г."}
{"url": "http://www.novinite.bg/articles/154041/Balgariya-vnasya-poveche-stoki-ot-ES-otkolkoto-iznasya-za-tam", "text": "През периода януари - септември 2017 г. износът на България за ЕС се увеличава с 10.9% спрямо същия период на 2016 г. и е на стойност 25 542.8 млн. лева, съобщават от Националния статистически институт (НСИ).Основни търговски партньори на България са Германия, Италия, Румъния, Гърция, Франция и Белгия, които формират 67.7% от износа за държавите - членки на ЕС .Само през септември 2017 г. износът за ЕС нараства с 11.0% спрямо същия месец на предходната година и е в размер на 3 156.9 млн. лева.Най-голям  е отбелязан в секторите „Минерални горива, масла и подобни продукти“ (29.0%) и „Артикули, класифицирани главно според вида на материала“ (26.6%). Най-значителен спад се наблюдава в секторите „Безалкохолни и алкохолни напитки и тютюн“ (11.6%) и „Необработени (сурови) материали, негодни за консумация (изкл. горивата)“ (5.1%).Вносът на България от ЕС през периода януари - септември 2017 г. се увеличава с 11.1% спрямо същия период на 2016 г. и е на стойност 27 278.1 млн. лв. по цени CIF. Най-голям е стойностният обем на стоките, внесени от Германия, Италия, Румъния, Испания и Гърция.През септември 2017 г. вносът на България от държавите - членки на ЕС, нараства с 12.6% спрямо същия месец на предходната година и е в размер на 3 087.9 млн. лева.Най-голямо процентно увеличение е отчетено в секторите „Необработени (сурови) материали, негодни за консумация (изкл. горивата)“ (51.4%) и „Минерални горива, масла и подобни продукти“ (41.9%). Най-голямо намаление се наблюдава в сектор „Безалкохолни и алкохолни напитки и тютюн“ (1.9%).Външнотърговското салдо (износ FOB - внос CIF) на България с ЕС за периода януари - септември 2017 г. е отрицателно и е на стойност 1 735.3 млн. лева. По цени FOB/FOB (след елиминиране на разходите за транспорт и застраховки при внос на стоки) салдото също е отрицателно и е в размер на 72.8 млн. лева.", "date": "2017.12.11", "title": "България внася повече стоки от ЕС, отколкото изнася за там"}
{"url": "http://www.novinite.bg/articles/154042/TELK-komisiite-ot-Plovdiv-pred-zakrivane", "text": "Лекарите от ТЕЛК-Пловдив подават групова оставка. Причините са ниски заплати, голям брой пациенти, които чакат документи за инвалидност и заедно с това актове за нарушения, наложени от Здравното министерство.  95% от лекарите възнамеряват да подадат едномесечно предизвестие за напускане. Медиците трябва да плащат от собствения си джоб изплатени пенсии на пациентите, на които Националната лекарска комисия и НОИ са отменили със задна дата решенията за обезщетение.Доктор Янко Лечев има шест ревизионни акта. Само за два от тях дължи 4000 лева. Лекарите от ТЕЛК твърдят, че процентът инвалидност го определят спрямо прегледа и документите, издадени от болниците.  Нямат логично обяснение защо техните актове се ревизират от националната комисия.Лекарите, които са на заплата от 600 лева, трябва да връщат хиляди левове, докато тече обжалването на актовете в съда.90% от лекарите в ТЕЛК са пенсионери, като няма нито един желаещ млад специалист да заеме местата им. Това, за което те настояват, е парите за пенсии на трудоустроените да не се изплащат преди да се произнесе Националната лекарска комисия.Ако и този път Здравното министерство не чуе проблема им, след Нова година ТЕЛК- Пловдив ще затвори.", "date": "2017.12.11", "title": "ТЕЛК комисиите от Пловдив - пред закриване"}
{"url": "http://www.novinite.bg/articles/154049/L-Popjordanov-Bansko-e-razcheteno-za-7-000-turisti-a-na-ski-zonata-ima-kam-20-000", "text": "Банско от години не се развива устойчиво и хармонично. Курортът се е превърнал в обект на монополни интереси. Това съобщи пред БНР председателят на Българската асоциация за алтернативен туризъм Любомир Попйорданов.Банско загуби своята автентичност с всичко. Неговата ски зона беше разчетена за 6-7000 туристи - такава леглова база да има долу в града. В момента е 18-19 хиляди а може би и 20 хиляди. Тази ски зона, когато се подписва договор за концесия изобщо не беше разчетена за такъв огромен туристопоток и за такава настанителна база, заяви Попйорданов.Според него Банско не се развива по хармоничен и устойчив начин, а се бетонира.Местното население не намира за себе си работа в Банско. Ние виждаме, че хората, които работят в ски зоната са едни мигранти, едни хора, които са между морето и Банско.Тази ски зона чий интерес обслужва и на кого тя е интересна, попита Попйорданов и изтъкна, че хотелиерите и ски инструктурите от Банско са поставени в неравностойно положение по отношение на използването на ски зоната.\"За всички нас е странно, че целият инструментариум на властта, целият капацитет на администрацията е насочен към това да се реши въпросът на един концесионер в България и с това се занимава общественото мнение на страната от десетилетия. Ние виждаме, че този концесионер не е съвсем точен към законите, той ги нарушава, водят се постоянно съдебни дела. Решенията не се превеждат в изпълнение и този концесионер, който, при това е една офшорна зона - там са му сметките, получава едни такива преференции спрямо всички останали възможни участници, и които имат интерес към Пирин или към планините в България\", каза Попйорданов.Той запита защо разглеждаме планинския туризъм на официално ниво като ски туризъм, а останалите видове туризъм като че ли не са във фокуса на внимание. Според Попйорданов няма да има нов лифт на Банско.Това заключение той прави на основание, че до момента никой не е казал къде ще минава евентуалното съоръжение в рамките на съществуващата концесия, а промяната ѝ с допълнително споразумение е нарушение на Европейска директива за концесиите.В момента има едно голямо говорене. Очевидно желанието на изпълнителната власт е да даде сигнал, че тя ще направи нещо и да провери доколко общественото мнение може да се мобилизира за друг сценарий и да протестира. Проверява се тази чуваемост в момента. Това сме го виждали и при промени на други закони, на други решения. Пробват ни, дали ще реагираме, как ще реагираме, дали сме способни да реагираме и да се мобилизираме, заяви Попйорданов.Припомняме, за днес е насрочена срещата между представители на институциите и екоорганизации за изграждане на втори кабинков лифт в Банско. На това обсъждане ще бъде разгледан проектът на Министерския съвет за промяна на плана на управление на Национален парк \"Пирин\".Преди месец жители на Банско и представители на бизнеса протестираха с настояване да се изгради втори кабинков лифт с мотива за засилен туристически поток. Еколози от своя страна смятат, че строежът на втори лифт може да доведе до масова сеч в защитения парк.Евентуалната промяна на плана за управление на Национален парк \"Пирин\" и даване на съгласие за допълнително споразумение за промяна на договор за предоставяне на концесия върху защитена територия от Национален парк \"Пирин\".", "date": "2017.12.11", "title": "Л. Попйорданов: Банско е разчетено за 7 000 туристи, а на ски зоната има към 20 000"}
{"url": "http://www.novinite.bg/articles/154046/Shefat-na-UEFA-pokani-Borisov-na-finalnata-sreshta-na-Shampionska-liga", "text": "Задълбочаването на добрата комуникация с УЕФА и ФИФА в интерес на развитието на българския футбол бе основният акцент в разговора между премиера Бойко Борисов и президента на УЕФА Александър Чеферин. В срещата участва и министърът на младежта и спорта Красен Кралев, съобщиха от Министерския съвет.Пред Чеферин бяха представени спортните бази и стадионите, с които страната ни разполага. Той покани министър-председателя Бойко Борисов да бъде официален гост на финалната среща на Шампионската лига през май 2018 г.Правителството разглежда изграждането на спортна инфраструктура като предпоставка за развитие на детско-юношеския и на професионалния футбол. Специално внимание беше обърнато на направените изкуствени терени за мини футбол, чрез които са създадени възможности за активни занимания на деца и младежи.Александър Чеферин благодари на премиера Борисов за помощта от страна на правителството при осигуряването на терен за изграждането на базата на БФС на територията на резиденция \"Бояна\". По думите му, тя е уникално съоръжение в европейски мащаб.На срещата присъстваха също директорът на отдел \"Национални асоциации\" на УЕФА Зоран Лакович, президентът и вицепрезидентите на БФС Борислав Михайлов, Атанас Фурнаджиев и Михаил Касабов.", "date": "2017.12.11", "title": "Шефът на УЕФА покани Борисов на финалната среща на Шампионска лига"}
{"url": "http://www.novinite.bg/articles/154033/Kade-i-koga-nyama-da-ima-voda-v-Sofiya-na-12-dekemvri", "text": "На 12 декември 2017 г. (вторник), във връзка с подмяна на спирателен кран на ул. „Никола Й. Вапцаров“, кв. „Михайлово“ гр. Банкя се налага спиране на водоподаването от 10:00 до 20:00 часа на клиентите на „Софийска вода”, живеещи в района на:ул. „Персенк“ул. „Майор Коста Паница“ от ул. „Персенк“ до ул. „Люлин“ул. „Родина“, ул. „Захари Стоянов“, ул. „Георги Бенковски“ул. „Александър Стамболийски“ от ул. „Никола Вапцаров“ до ул. „Христо Смирненски“При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: на площада.На 12 декември 2017 г. (вторник), във връзка с подмяна на сградно водопроводно отклонение на ул. „Мими Балканска“, кв. „Христо Ботев“  се налага спиране на водоподаването от 9:30 до 17:30 часа на клиентите на „Софийска вода”, живеещи в района на:ул. 511, ул. „Георги Спасов“, ул. „Мими Балканска“При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Мими Балканска“ пред №58.На 12 декември 2017 г. (вторник), във връзка с изпълнение на инвестиционен проект за реконструкция на уличен водопровод на ул. „Димитър Кантакузин“ вилна зона „Киноцентър“, се налага спиране на водоподаването от 9:00  до 21:00 часа на клиентите на „Софийска вода”, живеещи в района на:ул.“ Димитър Кантакузин“,ул. „Стилян Чилингиров“ № 2 и № 4ул. „Гена Димитрова“ № 21 и № 23 При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Димитър Кантакузин“ ъгъла с ул. „Чемшир “.На 12 декември 2017 г. (вторник), във връзка с подмяна на водомерен възел на ул. „Елемаг“, жк. „Изгрев“  се налага спиране на водоподаването от 10:30 до 17:30 часа на клиентите на „Софийска вода”, живеещи в района на:ул. „Елемаг“ №6 и Частно училище „Дойче шуле“При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Елемаг“ №6 .На 12 декември 2017 г. (вторник), във връзка с изграждане на сградно водопроводно отклонение на ул. „Несебър“, кв. „Факултета“  се налага спиране на водоподаването от 10:00 до 16:00 часа на клиентите на „Софийска вода”, живеещи в района на:ул. „Несебър“ от ул. „Суходолска“ до парк „Западен парк“При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Несебър“ ъгъла с ул. „Суходолска“.На 12 декември 2017 г. (вторник), във връзка с подмяна на спирателен кран на ул. „Войводина могила“, кв. „Княжево“ се налага спиране на водоподаването от 9:30 до 14:00 часа на клиентите на „Софийска вода”, живеещи в района на:ул. „Люлински път“ от ул. „Войводина могила“ до ул. „Сърнела“При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Люлински път“ ъгъла с ул. „Сърнела“.На 12 декември 2017 г. (вторник), във връзка с разкриване на уличен водопровод на ул. „Бръшлян“, с. Лозен се налага спиране на водоподаването от 9:00 до 17:00 часа на клиентите на „Софийска вода”, живеещи в района на:ул. „Бръшлян“ от ул. „Ридо“ до ул. „Самоковски път“При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Бръшлян“ ъгъла с ул. „Ридо“. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.", "date": "2017.12.11", "title": "Къде и кога няма да има вода в София на 12 декември"}
{"url": "http://www.novinite.bg/articles/154048/Nad-60-ot-firmite-shte-razdavat-bonusi-za-Koleda-sochi-prouchvane-na-BTPP", "text": "Около 64% от работодателите планират да дадат коледни бонуси на служителите си, 21% няма да предоставят , а 15% все още не са решили окончателно. БТПП).Допитването е извършено в периода 22-29 ноември 2017 г.Фирмите дават допълнителни средства на служителите си в края на годината основно заради Коледа – това е мнението на 66% от тези, които планират да раздадат бонуси. За 16% причина за бонусите е доброто финансово състояние на компаниите, за 11% повод за бонусите са едновременно и празниците, и успехите на фирмите. Около 6% са посочили други причини, свързани със социално отговорната политика на компанията.Лошото финансово положение е причината, поради която мнозинството от работодателите няма да платят бонуси – при 70% от тази група фирми. Останалите 30% посочват, че плащат достатъчно високи заплати или дават бонуси за свършена работа.Най-често размерът на коледния бонус е до 500 лв., показва анкетата на БТПП – при 87% от анкетираните. Около 9% от работодателите планират бонуси в диапазона 500-1 000 лв., а над 1 000 лв. - едва 4%. Равен е делът на фирмите, които ще дадат еднакви бонуси на всички служители и тези, които ги определят според индивидуалното представяне – по 44%. Водещ показател за размера на бонуса е нивото на длъжност при 11% от компаниите.\r\nПри 30% от работодателите бонусите, които ще дадат на служителите, ще бъдат по-високи спрямо миналогодишните, а при 65% ще са еднакви спрямо предходната година. Само при 5% размерът на бонуса за 2017 г. ще е по-нисък от този за 2016 г.\r\nРезултатите от допиването показват, че при 38% от компаниите дните между Коледа и Нова година ще бъдат работни, защото не могат да си позволят прекъсване на производствения режим или ще претърпят загуби. Другата част – около 62%, обмислят дните между празниците да са неработни (изцяло или частично), защото характерът на дейността им позволява, а и техни партньори ще почиват тогава.По-малко от половината (46%) анкетирани имат намерение да увеличат заплатите на служителите си догодина, 27% все още не са преценили, 17% ще запазят нивото на заплащане във фирмата както през 2017 година, а 2% Около 8% са посочили, че ще приложат различни подходи – за някои служители ще увеличат заплатите, ще се съобразят с тенденциите на пазара на труда и други.Анкетата показва, че най-често до 10% е размерът на планирания ръст намаление на работната заплата – при 79% от работодателите.Във връзка с растящия брой болнични допитването показва, че 18% от фирмите, които имат този проблем, все още нищо не са предприели. Близо 14% отбелязват, че са оспорвали болнични, но при по-голямата част от тях не е имало ефект. Едва 3% посочват, че имат лекар във фирмата, който прави проверка. Около 8% прилагат различни подходи като разговори с личния лекар, проверка на място дали болният е вкъщи и други.", "date": "2017.12.11", "title": "Над 60% от фирмите ще раздават бонуси за Коледа, сочи проучване на БТПП"}
