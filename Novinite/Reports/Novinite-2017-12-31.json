{"url": "http://www.novinite.bg/articles/155014/Papandreu-iska-barzo-reshavane-na-spora-za-imeto-na-Makedoniya", "text": "Ако при сегашната ситуация се стигне до приемливо решение и заедно с това, поради общата геополитическа ситуация, може да вървим напред. Ако махнем спора за името, Скопие /Република Македония - бел.ред./ е нашият естествен съюзник. Разрешаването на този проблем ще ни позволи отново да използваме нашата стратегическа позиция на Балканите. Това казва пред в. Етнос\" бившият гръцки премиер Йоргос Папандреу, предаде БГНЕС.Според него \"бившият македонски премиер Никола Груевски е използвал спора за името за вътрешни цели\". Папандреу отправя и остри критики срещу опозиционната партия \"Нова демокрация\" /НД/ поради нейната позиция относно спора за името между властите в Скопие и Атина. НД иска всички коалиционни партньори в правителството да имат единна позиция по този проблем. \"Не приемам позицията на Нова демокрация. При един толкова сериозен национален въпрос, трябва да поемаш отговорност, а не да бягаш. Не може да поставяш като условие постигане на споразумение между коалиционните партньори. Абсолютно неприемливо и безотговорно е да превръщаш Каменос в основен регулатор на този национален въпрос\", казва още бившият премиер пред \"Етнос“.БГНЕС припомня, че лидерът на \"Независими гърци“ Панос Каменос, който участва в кабинета на Алексис Ципрас, поиска провеждане на референдум по въпроса за името на Македония. \"Независими гърци “ твърдят , че няма да подкрепят никакво име, в което присъства думата „Македония“. Йоргос Папандреу бе премиер на Гърция от 2009 до 2011 г. след което напусна създадената от баща му партия ПАСОК и през 2015 година формира \"Движението на демократите социалисти\".", "date": "2017.12.31", "title": "Папандреу иска бързо решаване на спора за името на Македония"}
{"url": "http://www.novinite.bg/articles/154991/Neno-Dimov-Edinstvenite-stroeji-v-Pirin-shte-sa-na-sportni-saorajeniya", "text": "\"Строителство на хотели и ресторанти в Национален парк „Пирин“ няма да има. Промените, приети от правителството на 28 декември дават право на изграждане само на спортна инфраструктура и прилежащи съоръжения“. Това заяви на брифинг в Банско министърът на околната среда и водите Нено Димов след среща с кмета на града Георги Икономов.Община Банско започва да разработва устройствен план за ски зоната, който ще премине през екологична оценка и оценка за съответствие. Евентуални инвестиционни намерения за проекти ще бъдат подлагани на оценки. Планът за управление на НП „Пирин“ не подлежи на екологична оценка, защото той само променя режими. На оценка обаче подлежат инвестиционните проекти, обясни министърът.„Търся баланса на различните гледни точки“, каза Димов. Той беше категоричен, че развитието на туризма в зоната трябва да бъде балансирано, отговарящо на всички екологични европейски и национални норми.Територията на ски зоната в Банско е 2% от НП „Пирин“, а за Добринище 0,6%, обясни министър Димов. Той отхвърли твърденията, че ще бъдат застроени 48 на сто от територията на Националния парк. „Става въпрос единствено за спортна инфраструктура“, каза той.Европейските директиви дават право за изграждане на съоръжения за спорт в парковете, подчерта кметът на Банско Георги Икономов след срещата си с министър Нено Димов. Искам ясно да заявя, че като кмет на Банско няма да допусна застрояване или презастрояване на планината, увери Икономов. ", "date": "2017.12.31", "title": "Нено Димов: Единствените строежи в Пирин ще са на спортни съоръжения"}
{"url": "http://www.novinite.bg/articles/155012/Chelen-udar-v-Kresnenskoto-defile-edin-zagina-trima-sa-v-bolnica-OBNOVENA", "text": "Тежка катастрофа стана на входа на Кресненското дефилеоткъм Симитли и в навечерието на празника. По първоначални данни са се ударили две леки коли, предаде Нова ТВ, позовавайки се на БГНЕС.Първоначално се знаеше само за ранени хора. По-късно обаче стана ясно, че има и загинал. Това е 56-годишният водач на единия от автомобилите, предаде \"Фокус\". Двете негови спътнички са ранени. Пострадал е и шофьорът на другата кола. Ранените са били затиснати в автомобилите и е трябвало да бъдат вадени от екипите на Спешна помощ. Пострадалите са откарани в болницата в Благоевград.Катастрофата е станала на изхода на Кресненското дефиле откъм Благоевград. Ударът е бил челен. Станал е около 15:15 ч. Движението в района е затруднено, трафикът се регулира от полицейските екипи, пристигнали на мястото.", "date": "2017.12.31", "title": "Челен удар в Кресненското дефиле, един загина, трима са в болница (ОБНОВЕНА)"}
{"url": "http://www.novinite.bg/articles/154993/Balgarite-spestiha-164-mln-lv-prez-noemvri-v-bankite-veche-ima-96-mlrd", "text": "164 Активите на банковата система у нас нараснаха до почти 96 милиарда лева през ноември 2017 г. Ръст отбелязаха също така депозитите на домакинствата, сочат данните на БНБ, предаде БГНЕС. През ноември се наблюдава месечен растеж на активите, депозитите и на финансовия резултат на банковата система. Ликвидната позиция остава почти без промяна, като коефициентът на ликвидните активи възлиза на 37.14% в края на ноември. Ликвидните активи достигат 30.7 млрд. лв., или с 0.4% повече спрямо предходния месец. Общите активи на банковата система се увеличават с 418 млн. лв. (0.4%), като към 30 ноември 2017 г. достигат 95.9 млрд. лв. В резултат от нарастването на паричните салда при централни банки и на другите депозити на виждане в позицията пари, парични салда при централни банки и други депозити на виждане е отчетено увеличение с 234 млн. лв. (1.4%). Портфейлите с ценни книжа са с 275 млн. лв. (2.1%) повече в края на месеца основно поради растеж на дълговите ценни книжа на разположение за продажба и на тези, държани до падеж. Брутният кредитен портфейл на банковата система (без кредитите и авансите за секторите централни банки и кредитни институции) нараства през ноември с 231 млн. лв. (0.4%). Наблюдава се растеж в кредитирането на нефинансови предприятия (със 119 млн. лв., 0.4%), на домакинства (с 88 млн. лв., 0.4%) и на други финансови предприятия (с 30 млн. лв., 1.3%). Кредитите за сектор държавно управление намаляват (с 6 млн. лв., 1.0%). Депозитите в банковата система през месеца нарастват с 269 млн. лв. (0.3%). Увеличават се депозитите на кредитни институции (с 283 млн. лв., 5.8%), на домакинства (със 164 млн. лв., 0.3%) и на нефинансови предприятия (със 169 млн. лв., 0.7%). При депозитите на други финансови предприятия е отчетено намаление с 340 млн. лв. (10.7%), докато при тези на сектор държавно управление – със 7 млн. лв. (0.4%). Печалбата на банковата система към 30 ноември 2017 г. е 1.1 млрд. лв. (при 1.3 млрд. лв. за същия период на 2016 г.). За единадесетте месеца на 2017 г. са извършени разходи за обезценка по кредити и вземания за 626 млн. лв. (при 678 млн. лв. година по-рано). Отчетените към края на ноември 2017 г. приходи от лихви са 2.8 млрд. лв., а разходите за лихви – 340 млн. лв. В края на ноември собственият капитал в баланса на банковата система възлиза на 12.5 млрд. лв. През месеца той е увеличен със 103 млн. лв. (0.8%) основно поради нарастването на печалбата.", "date": "2017.12.31", "title": "Българите спестиха 164 млн. лв. през ноември, в банките вече има 96 млрд."}
{"url": "http://www.novinite.bg/articles/154994/Nov-skandal-na-Balkanite-Sloveniya-shte-sadi-Harvatiya", "text": "Словения подготвя иск срещу Хърватия в съда на ЕС, както и други мерки, след като Хърватия не се подчинява на решението на арбитражния съд за териториалния спор между двете държави. Това обяви словенският външен министър Карл Ерявец във връзка с действията на Хърватия в словенската акватория на Пиранския залив в Адриатическо море. Там вчера се появиха три хърватски риболовни кораба, съпроводени от три полицейски.И двете страни смятат тази част от залива за своя територия. Любляна се позовава на Международния арбитраж в Хага, който в края на юни взе решение за спорните участъци по границата между двете страни по суша и море. Това решение влезе в сила от вчера. Хърватия категорично отхвърля това решение и не възнамерява да го изпълнява, защото преди това излезе от арбитража.Хърватската полиция нарушава словенския суверенитет. Недопустимо е чуждестранен държавен орган да извършва определи действия в нашето море без разрешение\", заяви още Ерявец, цитиран от хърватската информационна агенция ХИНА. Словения вече предупреди, че ще глобява хърватските рибари, които традиционно ловят риба в Пиранския залив, затова хърватската полиция ги съпровождаше вчера до средата на акватория, което пък словенската полиция регистрира като инцидент.Ерявец изтъкна още, че Словения регистрира такива случаи и се подготвя за иск срещу Хърватия в Съда на ЕС, за да докаже, че Загреб не спазва европейското и международното право, както и решението на арбитражния съд. Вече е събран много материал за иска“, каза министърът.Ерявец предупреди още, че Словения няма да даде съгласието си за влизането на Хърватия в Шенгенската зона и Организацията за икономическо сътрудничество и развитие (ОИСР), ако Загреб не признае и не приложи на практика решението на арбитражния съд. Хърватия влезе в Евросъюза през 2013 година. В същото време тя не членува нито в Еврозоната, нито в Шенгенското споразумение, нито в ОИСР. Хърватското правителство обаче обяви подготовката за присъединяването към тези организации във външнополитически приоритет на 2018 г.", "date": "2017.12.31", "title": "Нов скандал на Балканите, Словения ще съди Хърватия"}
{"url": "http://www.novinite.bg/articles/154995/Poveche-lekari-shte-ima-v-Pirogov-v-novogodipnata-nosht", "text": "В столичната спешна болница „Пирогов“ се подготвят превантивно за сериозна вълна от посетители в новогодишната нощ. Две са най-честите причини за инциденти на Нова година - прекалена употреба на алкохол или пикантни храни, както и неправилно използване на пиротехнически средства. Вторият варинат крие доста рискове и затова лекарите съветват да се търси тяхната помощ, а не хората да прибягват до самолечение. „Не трябва да се правят никакви опити да се върши нещо на място, по най-бързия начин трябва да бъде направена мокра превръзка с подръчни средства и веднага да се потърси лекарка помощ в най-близкото лечебно заведение“, каза пред БНТ проф. Асен Балтов, директор на \"Пирогов\". Той също потвърди, че болницата е готова и има засилени екипи за новогодишната нощ.„Повече от 6 месеца имаме друг тип на контрол, засилена контрол-карта от МВР и от охраната, която обслужва \"Пирогов\". Имаме възможност и сме подготвени да не се случват инциденти. Надявам се 2018 г. да е малко по-добра. Нека всички да са живи и здрави. Желая на всички да имат усещането, че работят в най-добрата и уважаваната болница в България“, каза още проф Балтов.  ", "date": "2017.12.31", "title": "Повече лекари ще има в \"Пирогов\" в новогодипната нощ"}
{"url": "http://www.novinite.bg/articles/155015/Golemite-gradove-posreshtat-2018-g-s-koncerti-i-zarya", "text": "Десетки, а може би и стотици хиляди българи ще посрещнат 2018 година на открито. В много български градове са организирани специални тържества. Обикновено те ще се проведат по площадите, където може да дойде всеки желаещ. До празника остават едва няколко часа, а организаторите вече приключват с приготовленията. Основно мероприятията за изпращането на старата и посрещането на новата година ще се проведат под формата на концерти. На много места е предвидена и заря, а на отделни организаторите обещават да е впечатляваща.За 19-ти пореден път жители и гости на  ще имат възможност да посрещнат Нова година на открито с концерта \"Сцена под звездите\". Организатори са БНТ и Столичната община. 2018-та софиянци ще посрещнат на открито в компанията на куп известни и обичани музиканти. За първите минути на Новата година е планирана изключително дълга заря.На площад „Независимост\" във  всичко е готово за посрещането на новата 2018-та. Големият градски купон ще започне тук в 10 и половина тази вечер и ще продължи поне до два след полунощ на новата година.Музика и кулинарни изкушения ще има за всеки вкус. На сцената ще видим БТР, Нели Рангелова, Алекс и Влади, и най-актуалното варненско име - Гери-Никол. Традиционният концерт „Заедно в новогодишната нощ\" ще бъде допълнен на живо от фолклорния ансамбъл „Варна\" и от гостите от Берковската духова музика и с филмов спомен от големия летен концерт на MTV - филмът ще бъде прожектиран на площада. В коледните къщички ще има достатъчно мезета и напитки, за всички, които изберат да посрещнат новата година тук. Прогнозираните нощни температури са между 1 и 3 градуса, което означава, че ще има много изкушени от концерта и най-вече от традиционната заря в полунощ.Фоейрверки и лазерни ефекти ще сложат началото на 2018-та във Варна с пожелания за повече светлина през цялата година.На площад „Свобода\" русенци ще отброят последните минути на отиващата си година. Празничният концерт ще започне точно в 23:30, а главните действащи лица на откритата сцена ще бъдат любимците на младото поколение Павел и Венци Венц, които ще подарят на русенци най-големите си хитове. По традиция, за доброто настроение на всички празнуващи ще се погрижат танцьорите от Фолклорен танцов театър „Найден Киров\". Малко преди полунощ кметът Пламен Стоилов ще отправи своите благопожелания за 2018-та. Ще се извие и кръшно Дунавско хоро. В новогодишната нощ Общината е осигурила допълнителен градски транспорт, за да могат хората от отдалечените квартали да стигнат до центъра и да се забавляват.Старозагорци ще посрещнат новата година в централния градски парк с оркестър Авлигите.Празничната програма започва в 23.30.Точно в 00:01 часа първата минута на 2018 г. небето над града ще се озари от празнични илюминацииАко не сте избрали да посрещнете Новата 2018-та година в някой от планинските ни курорти, в ресторант или в домашна обстановка, то със сигурност едно от най-веселите места ще бъде тук в Пловдив край огромната 13-метрова елха на площад „Стефан Стамболов\".Празничният концерт започва в 22:00 часа, а първи на сцената ще се качат Димо Стоянов, Иван Велков, Юри Божинов и Мартин Профиров или добре познатата ни банда П.И.Ф. След тях за доброто настроение на присъстващите ще се погрижат фламенко - фюжън формацията „Банда дел Падре\". Минути преди настъпването на новата година танцьорите от ансамбъл „Тракия\", символ на Пловдив, ще изпълнят типичните за региона кръшни тракийски хора. След словото на президента Румен Радев и дунавското хоро, новогодишният концерт в Пловдив продължава с на Стефан Вълдобрев и „Обичайните заподозрени\".Празничната програма за посрещането на Новата година в Благоевград ще започне в 23:00 часа. На централния площад \"Георги Измирлиев\", край елхата, ще бъде и откритата сцена. На нея ще излязат любими изпълнители на македонски народни песни сред които Иван Гоцев, Мариана Манолева, Милена Пищолска и Стойка Германова.Специални гости тази вечер ще бъдат Лъчезар Кацарски и участниците в Голямото рок междучасие - Музикална академия \"Престо\". Те ще изпълнят за жителите и гостите на Благоевград световно известни рок хитове. Организаторите от Община Благоевград обещават и много изненади и подаръци за всички, които ще посрещнат Новата година заедно на площада.", "date": "2017.12.31", "title": "Големите градове посрещат 2018 г. с концерти и заря"}
{"url": "http://www.novinite.bg/articles/155004/Otnovo-ogromni-opashki-na-lifta-v-Bansko", "text": "За втори пореден ден в Банско се образуват огромни опашки, като снимките с дрон днес показват, че множеството хора вероятно е рекордно. Опашката пред долна станция на кабинковия лифт се е разделила на три лъча, предаде БГНЕС.Проверка показа, че кабинковата въжена линия е започнала работа около 08:00 ч. и се движи с максимална скорост. Концесионерът заяви, че днес работят 10 превозни средства, които се занимават с превозването на скиорите към ски зоната.", "date": "2017.12.31", "title": "Отново огромни опашки на лифта в Банско"}
{"url": "http://www.novinite.bg/articles/155009/Patriarh-Neofit-Izmina-edna-neleka-godina-koyato-ni-postavi-pred-mnogo-izpitaniya", "text": "Когато встъпваме в новата година, трябва да плагодарим на Бог за изминалата. Това се казва в обръщението на българския патриарх Неофит по повод настъпващата Нова година. В него той отбелязва, че 2017-а не е била никак лека, изпълнена бе с много терористични атаки, отнели живота на много невинни хора. Всичко това обаче е било изпитание за вярата и уроци, които Господ ни е преподал.Ето и цялото обръщение на патриарха: Възлюбени в Господа чеда на светата ни църква,Премъдрият Бог, сътворил този свят, е определил за човека да живее във времето. Времето е особен дар и затова ние трябва да го ценим (вж. Еф. 5:16), защото никой от нас не знае колко ни е отредено да живеем тук, на земята. Не е в наша власт да знаем „времената и годините” (Деян. 1:7), но наш дълг е да използваме всяка минута, за да служим Богу, да пребъдваме в Него и да следваме заповедите Му.Встъпвайки в новата година, трябва да благодарим на Господа за всичко (вж. 1 Сол. 5:18), което се е случило през изминалата година. Трябва да имаме съзнанието, че трудностите, скърбите и страданията са изпитания, през които сме преминали, „та изпитаната наша вяра да излезе по-рагоценна от нетрайното, макар и чрез огън изпитвано злато” (1 Петр. 1:7). Сложните житейски ситуации са онова изпитание, което ни показва дали постъпваме като християни, или като хора, които не искат да знаят за Бога.Ние трябва да благодарим на Бога за тези духовни уроци, които ни е преподал, да Му лагодарим за това, че удължава дните на нашия земен живот, че ни дава време за покаяние и изправление, за назидание в доброто, за участие в тайнствата на Църквата, дава ни възможност да разкрием Божия образ в душата си.Измина една нелека година - на несигурност, на терористични атаки, взели десетки човешки жертви, напомнящи ни колко бързопреходен е човешкият живот. Но нашата жива вяра ни помага да посрещаме изпитанията, които Бог ни изпраща, без да униваме, а помъдрели от тях - с още о-голямо усърдие да се стремим да възрастваме духовно. Разбира се, неведоми са житейските ни пътища занапред, но ние като християни трябва да живеем така, че във всеки момент да сме готови да застанем пред Престола на Всевишния, защото не знаем „ни деня, ни часа, когато ще дойде” (Мат. 25:13) Господ Иисус Христос в Своето Второ пришествие. Затова да оставим „всяка злоба и всяко коварство, всяко лицемерие, завист и клевета” (1Петр. 2:1); да изгоним от сърцата си всичко, което осквернява нашето естество, когато ние с думи и в мислите си обиждаме своите ближни; да не допускаме да има помежду ни „раздори и разногласия” (1 Кор. 3:3); да не отвръщаме „зло за зло”, а винаги да желаем „доброто един другиму, и на всички” (1 Сол. 5:15).Всеки от нас има свой път в живота, своя сфера на дейност, на която ние отдаваме душевните и телесните си сили. И колко е важно силата на доброто, свързваща всички православни хора, да не оскъдява, братската любов да се преумножава, а съгласието в човешкото общество да крепне, както би трябвало да крепне православната вяра във всяко сърце. Имайки вяра, ние откриваме стинския смисъл на живота. Вярата ни укрепява и ни помага да понасяме всякакви лишения, неуредици и човешки страдания.На всички чеда на родната ни Църква, живеещи в родината и извън нейните предели, благопожелаваме да се подвизават „с добрия подвиг на вярата” (1 Тим. 6:12), като положат „всяко старание”, за да привнесат „към вярата си добродетел, към добродетелта знание, към знанието въздържание, към въздържанието търпение, към търпението благочестие, към благочестието братолюбие, към братолюбието любов” (2 Петр. 1:5-7). Господ да благослови всички нас да живеем във вярата, да крепнем в надеждата и да пребъдваме в любовта!Честита и доброплодна да е Новата 2018 година! ", "date": "2017.12.31", "title": "Патриарх Неофит: Измина една нелека година, която ни постави пред много изпитания"}
{"url": "http://www.novinite.bg/articles/155005/Berbo-izliza-v-posleden-mach-za-godinata", "text": "Наставникът на закъсалия здраво Керала Бластърс Рене Мюлестийн се надява Димитър Бербатов да извади индийския тим от дупката. Специалистът обяви, че има сериозен шанс днес Митко да играе в домакинството срещу Бенгалуру, защото контузията му е отшумяла, предаде .\"През седмицата Бербатов се чувстваше добре и взе дейно участие в заниманията на пълни обороти. Надяваме се, че ще излезе на терена утре ( - днес)\", каза Мюленстийн.Припомняме, че надеждите на Керала за титла набързо се изпариха след само 6 кръга. Отборът разочарова като записа само една победа до момента.  Двубоят с Бенгалуру в последния ден на 2017 година е с начален час 14:00 часа българско време, а в Индия ще бъде почти 2018.Букмейкърите сочат Бластърс за лек аутсайдер в мача с коефициент от 2,54 за победа. Равният е оценен на 3,20, а \"2\"-ката е сътс ставка от 2,50. ", "date": "2017.12.31", "title": "Бербо излиза в последен мач за годината"}
{"url": "http://www.novinite.bg/articles/154989/Zemetresenie-razdrusa-sasedna-Garciya-rano-sutrinta", "text": "Земетресение с магнитуд от 4,9 по скалата на Рихтер разтърси Атина и Централна Гърция рано тази сутрин,  Евро сеизмологичен център. Няма информация за щети . Трусът е бил регистриран в 06:02 часа в Коринтския залив, а епицентърът е бил на 10 километра дълбочина.\"Усещането беше като две земетресения едно след друго. Беше доста силно и ме събуди\", разказва свидетел на сайта на Европейския сеизмологичен център. По данни на американската служба за геоложки наблюдения земетресението е било с магнитуд 5 по Рихтер, а  Националния институт по геофизика, геодезия и география към БАН - с магнитуд от 4,7 по Рихтер.", "date": "2017.12.31", "title": "Земетресение раздруса съседна Гърция рано сутринта"}
{"url": "http://www.novinite.bg/articles/154992/Dvama-zaginaha-sled-eskalaciya-na-protestite-v-Iran", "text": "Протестите в Иран прераснаха в сблъсъци с полицията. В резултат на което наай-малко двама души са загинали, предаде БНТ. По данни на редица западни медии убитите са били простреляни.Протестите продължават вече трети ден в някои от най-големите градове в Иран. Хората демонстрират срещу политиките на държавата и ниските стандарти на живот. Протестите в Иран са най-големите след тези през 2009 година, когато имаше призиви за реформи от страна на ислямското правителство.", "date": "2017.12.31", "title": "Двама загинаха след ескалация на протестите в Иран"}
{"url": "http://www.novinite.bg/articles/154996/MVnR-kam-praznuvashtite-v-chujbina-Badete-vnmatelni-zaplahata-ot-terorizam-e-visoka", "text": "Във връзка с предстоящото посрещане на Нова година и повишените нива на терористична заплаха в редица страни, Министерство на външните работи на Република България препоръчва на българските граждани, които възнамеряват да пътуват през посочения период или се намират на територията на други държави, да проявяват повишено внимание при посещението на обществени места с големи струпвания на хора, като централни градски части и площади, градски транспорт, метро, гари, летища, концертни зали, туристически и търговски центрове, религиозни храмове или паметници и други.МВнР препоръчва на пътуващите в чужбина български граждани:- да се съобразяват в максимална степен с въвежданите допълнителни мерки за сигурност в страната на пребиваване, както и да следват стриктно препоръките на местните власти в тази насока;- да носят винаги у себе си валиден документ за самоличност;- да следят внимателно всяка информация, свързана със сигурността, в местните средства за масово осведомяване;- да проявяват постоянна бдителност за подозрително изоставени предмети или хора със съмнително поведение, като уведомяват своевременно за това местните органи на реда;- да поддържат непрекъснато заредени батериите на мобилните си телефони;- да не обсъждат публично, на висок глас, религиозни въпроси или да водят религиозни спорове; да се съобразяват с повишено внимание с местните традиции и порядки по отношение на облеклото и поведението;- предварително да се снабдят с координати на най-близкото задгранично представителство на България и/или на друга страна член на Европейския съюз;- да се информират предварително от страницата на МВнР, на адрес www.mfa.bg, за общите препоръки за пътуване и особеностите на дестинацията, която смятат да посетят, както и за свързаните с нея рискове за сигурността и поведение при евентуални кризисни ситуации.Сигнали и молби за съдействие при бедствени ситуации се приемат денонощно в МВнР от дирекция „Ситуационен център“ на: тел. +359 2 948 24 04; +359 2 971 38 56, е-mai: crisis@mfa.bg, както и на дежурните телефони и електронна поща на българските дипломатически и консулски представителства.При планирани пътувания зад граница се препоръчва на българските граждани да се възползват от възможността за регистрация при пътуване в чужбина в електронната система на МВнР: ", "date": "2017.12.31", "title": "МВнР към празнуващите в чужбина: Бъдете внмателни, заплахата от тероризъм е висока"}
{"url": "http://www.novinite.bg/articles/155003/V-Tonga-i-Nova-Zelandiya-veche-posreshtnaha-Nova-godina", "text": "В някои точки на планетата вече е 2018 г. Докато ние в България все още не сме сложили шампанското на масата, в някои страни Нова година е въпрос на минути. Други вече я посрещнаха, а пък за трети това ще стане чак утре на обяд (наше време), предаде БНТ, позовавайки се на БГНЕС. Къде първа ще дойде 2018 година? Възможно е да се изненадате, че Австралия не е първата страна в света, която празнува. Малкият тихоокеански остров Тонга е този, който ще приветства новите 12 месеца в 10:00 ч. GMT (по Гринуич) на 31 декември. Т.е. Там вече от близо 2 часа е 1 януари 2018 г. и купонът е в разгара си.След като пътува из целия свят, Нова година ще настъпи последно в малките отдалечени острови на САЩ. Островите Бейкър и Хауланд ще посрещнат Нова година в 12:00 на обяд GMT на 1 януари. Предпоследното място е Американска Самоа - само на 558 мили от Тонга, където местните жители и посетители празнуват цели 25 часа. Възможно е и да си уредите бърз полет между двете места и да посрещнете 2018 г. два пъти.ката часова зона :Неделя, 10:00 - ТонгаНеделя, 11:00 - Нова ЗеландияНеделя, 13:00 - 15:15 - АвстралияНеделя, 15:00 - Япония и Южна КореяНеделя, 15:30 - Северна КореяНеделя, 16:00 - Китай, Филипините, СингапурНеделя, 17:00 - ИндонезияНеделя, 17:30 – МианмарНеделя, 18:00 - БангладешНеделя, 18:15 - НепалНеделя, 18:30 - Индия и Шри ЛанкаНеделя, 19:00 - ПакистанНеделя, 19:30 - АфганистанНеделя, 20:00 - АзербайджанНеделя, 20:30 - ИранНеделя, 21:00 Москва/ РусияНеделя, 22:00 - ГърцияНеделя, 23:00 - ГерманияПонеделник, 00:00 - ВеликобританияПонеделник, 02-03:00 - БразилияПонеделник, 03:00 - Аржентина, ПарагвайПонеделник, 03:30-8:00 - САЩ, КанадаПонеделник, 09:00 - АляскаПонеделник, 10:00 - ХавайПонеделник, 11:00 - Американска СамоаПонеделник, 12:00 – Островите Бейкър и Хауланд ", "date": "2017.12.31", "title": "В Тонга и Нова Зеландия вече посрещнаха Нова година"}
{"url": "http://www.novinite.bg/articles/155008/Pavlova-Evropredsedatelstvoto-ni-dava-unikalen-shans-da-promenim-imidja-si", "text": "Буквално няколко часа остават до първото в историята на България председателство на Съвета на ЕС. С настъпването на новата 2018-а година страната ни ще поеме тази роля. Това се случва точно 11 години след присъединяването ни към Европейския съюз на 1 януари 2007 г.\"По време на председателството ще се проведат 300 срещи в България, 1500 срещи и заседания на най-високо експертно ниво в Брюксел и Страсбург.  за тези 6 месеца”, обясни пред Нова телевизия министърът по въпросите на европредседателството Лиляна Павлова. „, проблеми със сигурността и други извънредни проблеми, които да преобърнат дебата на общоевропейско ниво. Това, което можехме да предвидим, това, което трябваше като минимум да сме подготвени, ние сме го направили”, добави тя. „от председателството на ЕС. Трябва да покажем, че сме надежден балансьор”, подчерта Павлова. „Това ще даде една уникална възможност и шанс да променим имиджа на България, усещането за България, разбирането за това какво е България”, изтъкна тя. „Единственият период и то период от два дни, в който ще има ограничен достъп до центъра, това ще е само на 17 май, когато ще се проведе срещата на върха”, обясни Павлова.   ", "date": "2017.12.31", "title": "Павлова: Европредседателството ни дава уникален шанс да променим имиджа си"}
{"url": "http://www.novinite.bg/articles/155000/Spirat-tejkite-kamioni-za-golyamoto-zavrashtane-utre", "text": "Утре - 1 януари, от 14:00 до 20:00 ч. ще бъде ограничено движението на камионите над 12 тона по автомагистралите и най-натоваренитe пътища. Целта е повишаване на безопасността при пътуване и увеличаване на пропускателната способност на инфраструктурата в края на трите почивни дни за посрещането на новата 2018 година. Шофьорите трябва да тръгват на път с автомобили подготвени за зимни условия, да карат внимателно и със съобразена скорост, да не предприемат резки маневри и да спазват въведените ограничения, пътната сигнализация и указанията на „Пътна полиция“, която следи и предприема необходимите действия за организацията на движението.Ограничено ще е преминаването на камионите над 12 тона по следните участъци от епубликанската мрежа:-автомагистралите;-път I-1 с. Ребърково - Ботевград, като движението се пренасочва по път II-16 Ребърково - Своге - София;-път I-1 - етапна връзка на лот 2 на АМ „Струма“ при Благоевград – ГКПП „Кулата“;-път I-4 п. в. „Коритна“ - Велико Търново - Шумен;-път I-5 Русе - Велико Търново;-път I-8 ГКПП „Калотина“ – София;-път I-9 Варна - Бургас;-път II-18 Околовръстен път на град София;-път II-99 Бургас - Царево. Забраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR).За улеснение на трафика през Владая на 1 януари - от 10:00 до 20:00 ч., ще има две ленти за прибиращите се към София по път I-1 (Е-79). Временната организация е от км 278+910 до 282+038 и от пътен възел „Даскалово“ до кръстовище „Драгичево“. По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е магистрала „Люлин“.Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, интернет страницата на АПИ – www.api.bg, lima.api.bg и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища.Карта с временната организация на движението по участъците от републиканската пътна мрежа в празничните дни през 2018 г. можете да намерите .  ", "date": "2017.12.31", "title": "Спират тежките камиони за \"голямото завръщане\" утре"}
{"url": "http://www.novinite.bg/articles/155006/Shojble-kategorichno-protiv-Saedineni-shtati-na-Evropa", "text": "Председателят на германския парламент Волфганг Шойбле се обяви срещу призива на лидера на социалдемократите Мартин Шулц за създаването на Съединени щати на Европа в близките години. Бившият финансов министър и един от най-влиятелните политици в консервативния Християн-демократически съюз (ХДС) на канцлерката Ангела Мрекел, призна необходимостта от „по-силна Европа“, но е скептичен към предложението на политическия си опонент Мартин Шулц, предаде БГНЕС.В интервю за берлинския вестник „Тагесшпигел ам зонтаг“ Шойбле изтъкна, че е най-добрият начин да направим Европа по-силна е да се намери правилния път за интеграцията. „Да се иска създаването на Съединени щати на Европа следващите пет години, а онези, които не вървят с нас, да бъдат изхвърлени, изглежда късогледо, меко казано“, подчерта Шойбле. Той също отбеляза, че във времена на бърза промяна хората \"очевидно имат нужда да се придържат към част от собствените си национални традиции и би било погрешно да бъдат лишава от чувството за сигурност и връзка със собствените си нации\".Шойбле добави, че предпочита мерките на френския президент Еманюел Макрон: \"Те не са насочени към институционално преструктуриране на ЕС, а са по-скоро опит да се върви напред, без да се налага промяна на договора на ЕС\".Лидерът на Бундестага се противопостави срещу спирането на европейската интеграция, отбелязвайки, че има много други въпроси, изискващи вниманието на Европа, включително миграционната политика, данъчната политика на САЩ, предизвикателствата в Африка и пазарната глобализация. \"Светът не ни позволява да си почиваме. Винаги е опасно да си почиваш по времена спокойни и икономически добри времена“, каза още Шойбле. ", "date": "2017.12.31", "title": "Шойбле категорично против Съединени щати на Европа"}
{"url": "http://www.novinite.bg/articles/155010/Belgrad-pochti-ne-vijda-shans-za-reshavane-na-spora-s-Kosovo", "text": "Ще бъде добре, ако успеем до края на 2018 г. да разплетем Косовския възел, но не съм оптимист, че е възможно постигането на взаимно приемлив договор с албанците. Това заяви сръбският президент Александър Вучич в интервю за „Вечерни новости“, предаде БГНЕС. “Продължавам да смятам, че шансовете ни за взаимно приемливо споразумение са под 5 на сто. Същото се отнася и за договора вътре в самата Сърбия помежду ни. На практика този въпрос не е възможно да бъде решен без Великите сили“, каза Вучич.Според него условието за отлепването от мъртвата точка е добрата воля както на сърбите, така и на албанците. Историческо събитие ще бъде да постигнем договор с албанците без конфликти. „Ще бъда много горд с политическото си наследство, ако постигнем договор независимо от това по какъв начин ще бъда съден в днешно време, защото е важно как ще бъда тълкуван в бъдеще“, добави сръбският президент Вучич.Косово обяви независимост през февруари 2008 г. и тя е призната от почти всички страни-членки на ЕС и САЩ. Основно условие за приемането на Сърбия в ЕС е признаването на Косово от Белград.", "date": "2017.12.31", "title": "Белград почти не вижда шанс за решаване на спора с Косово"}
{"url": "http://www.novinite.bg/articles/155011/Iran-vremenno-blokira-socialnite-mreji", "text": "Иран ще ограничи временно достъпа до някои социални мрежи и мобилни приложения за размяна на съобщения, съобщи днес иранската телевизия, цитирана от „Ройтерс”. Причината са протестите срещу лошите условия за живот в страната, в хода на които поне двама души бяха убити, предаде бТВ.На най-високо ниво е решено да се ограничи достъпът до мобилните приложения „Телеграм” и „Инстаграм”, посочва източник на медията. Иранската телевизия съобщи, че двете приложения са блокирани, което според източника й има за цел да запази мира и сигурността на гражданите.  Решението е на Върховния съвет за национална сигурност, допълва той. Социалната мрежа „Фейсбук”, която е собственик на „Инстаграм”, на този етап не коментира. „Телеграм” по-рано днес закри акаунт, който призовавал за употреба на сила спрямо полицията в ислямската република.На този фон близката до властта в Техеран агенция „Мехр” цитира представители на властта, според които загиналите не са били жертва на полицаи или други служители на силите за сигурност. Докато държавната телевизия излъчва кадри на контрапротести с портрети на аятолах Али Хамения в ръцете на участниците, други медии показват любителски кадри, на които се виждат сблъсъци с полицията и използване на сълзотворен газ.Протестите не са новост за Иран, като според наблюдатели в последно време реториката на демонстрантите е станала по-радикална. Общото мнение е, че президентът Хасан Рохани ясно разбира проблемите на народа си, но му е трудно да се наложи над системата от бюрократични и технократски елити, които са се оформили във властта на Иран, става ясно от коментар на анализатора Махан Абедин пред „Ал Джазира”. ", "date": "2017.12.31", "title": "Иран временно блокира социалните мрежи"}
{"url": "http://www.novinite.bg/articles/155013/Prez-2018-g-Merkel-iska-da-izchisti-razedinenieto-v-ES", "text": "През следващата година германската канцлерка Ангела Меркел ще работи заедно Франция, за да се сплоти отново Европейския съюз и да разреши проблемите на общността. Това са част от целите й за 2018 г., които тя ще изложи в официалното си обръщение навръх Нова година пред сънародниците си. \"Бъдещето на Германия е неразривно свързано с бъдещето на Европа\", гласи фрагмент от речта й, разпространена от кабинета й, предаде БГНЕС.За да просъществува ЕС обаче е необходимо всичките му 27 членки да проявят \"сплотеност, солидарност и увереност в своите сили\" и да \"защитават своите ценности\", както на своята територия, така и извън нея, смята Меркел. \"Франция и Германия искат да работят заедно в тази посока, искат да подготвят Европа за бъдещето й\", увери тя. \"Това ще продължи да бъде въпрос от решаващо значение през следващите години\", допълни ръководителят на германското правителство.От публикувания днес текст на новогодишното й обръщение, става ясно, че то ще бъде посветено основно на политическата ситуация в Германия и на германското общество. По този въпрос канцлерът обещава през новата година да бъде \"бързо сформирано стабилно правителство\", за да се започне бързо работа по разрешаването на наболелите проблеми на германския народ. Като свои приоритети тя очерта увеличаването на инвестициите по отношение на сигурността и отбраната в страната, подобряването на здравната и образователната система и преодоляването на нарастващото неравенство между градските и селските.\"Светът няма да ни чака. Ние трябва сами да създадем условията, които ще гарантират, че Германия ще продължи да просперира и през следващите 10 - 15 години. А Германия ще просперира само ако успехът й служи на всички хора и подобрява и обогатява живота им\", заключи Меркел.", "date": "2017.12.31", "title": "През 2018 г. Меркел иска да изчисти разединението в ЕС"}
{"url": "http://www.novinite.bg/articles/154997/Borisov-i-Vuchich-si-pojelaha-poveche-prosperitet-prez-2018-g", "text": "Премиерът Бойко Борисов и сръбският президент Александър Вучич се поздравиха за успешната и конструктивна съвместна работа през изминаващата 2017 г. В телефонен разговор двамата бяха единодушни, че през последната година активният двустранен диалог допринесе за изключително важни стъпки за евроинтеграцията на държавите от Западните Балкани. Борисов и Вучич си пожелаха още повече успехи за просперитета на страните от региона през 2018 г.Александър Вучич заяви, че лично ще участва в срещата на върха в София, инициирана от Бойко Борисов на 17 май, по време на българското председателство на Съвета на ЕС. ", "date": "2017.12.31", "title": "Борисов и Вучич си пожелаха повече просперитет през 2018 г."}
{"url": "http://www.novinite.bg/articles/154988/Izprashtame-2017-g-sas-slanchevo-i-toplo-za-sezona-vreme", "text": "Днес над страната ще преобладава слънчево време. Над Източна България облачността ще намалее, но от северозапад отново ще се увеличи. алежи не се очакват. Ще духа слаб до умерен запад-югозападен вятър. Ще се затопли, максималните температури ще са между 8 и 13 . В новогодишната нощ ще бъде ясно, в полунощ температурите ще са предимно между минус 1 и 4, в София около минус 1.Атмосферното налягане няма да се променя съществено – ще бъде близко до средното за месеца.В планините ще бъде предимно слънчево с временни увеличения на облачността. Ще духа умерен северозападен вятър. Ще се затопли и максималната температура на височина 1200 метра ще е около 6 , на 2000 метра – около 1.По Черноморието облачността ще се разкъсва и намалява до предимно слънчево време. Ще духа слаб до умерен запад-югозападен вятър. Максималните температури ще са 7-10 . Температурата на морската вода е 9-10. Вълнението на морето ще е 2-3 бала и през деня ще отслабне до 1-2 бала. ", "date": "2017.12.31", "title": "Изпращаме 2017 г. със слънчево и топло за сезона време"}
{"url": "http://www.novinite.bg/articles/154998/Zasileni-merki-za-sigurnost-v-Sofiya-za-koncerta-na-pl-Batenberg", "text": "Както и на много места по света, България ще посрещне Нова година със засилени мерки за сигурност и с празнични концерти. На площад \"Батенберг\" в София се очаква да празнуват около 20 000 души, предаде Нова ТВ. Заради това и полицията ще съсредоточи в района значителен ресурс. Хората, които искат да гледат концерта на живо концерта от 22:00 до 01:00 часа ще бъдат пропускани през 8 пункта около площада. Няма да бъдат допускани хора в нетревзо състояние и посетители, които носят остри и опасни предмети. На място ще бъде разположена тежка техника, екипи на пожарната и линейки.За да стигнете до централния празник в столицата, от общината препоръчват да използвате градския транспорт. В сайта на Центъра за градска мобилност може да видите кои линии ще работят през нощта. Само някои от трамваите, тролеите и автобусите ще се движат и след полунощ. Метрото обаче ще е денонощно - според посоката интервалът на движение ще е през 20 или през 40 минути.В празничната нощ не се очаква температурите да паднат драстично. Термометрите ще показват от 0 до минус 4 градуса, сочи прогнозата.", "date": "2017.12.31", "title": "Засилени мерки за сигурност в София за концерта на пл. \"Батенберг\""}
{"url": "http://www.novinite.bg/articles/154990/Dneven-horoskop-za-posledniya-den-na-godinata", "text": "Днес избягвайте вниманието на хората. Извършвайте действията , които сте планували, но без да привличате излишно внимание.Днес сте много креативни и ви се иска да нахвърляте няколко идеи, които да използвате напред във времето. По добре не отлагайте, сега имате и идеите и времето да ги осъществите.Днес не е особено разумно да се занимавате с финансите си. По-добре се доверете на някой близък да отговаря за парите ви за известно време.Представителите на останалите зодиакални знаци могат да намерят дневния си хороскоп . ", "date": "2017.12.31", "title": "Дневен хороскоп за последния ден на годината"}
{"url": "http://www.novinite.bg/articles/155007/Kriza-za-sestri-v-bolnici-i-polikliniki", "text": "Новата година ще започне с криза за медицински сестри. Според браншовата им асоциация те вече са наполовина спрямо европейските стандарти, а догодина ще останат едва една четвърт, предаде Нова ТВ.В извънболничната помощ не достигат 11 000 медицински сестри. Три пъти повече - 30 000 души не достигат в болниците.През 2018-а се пенсионират 26% от работещите днес около 25 000 сестри. 22% от оставащите на работа са на възраст над 65 години. Ако и те решат да се пенсионират, системата ще остане само с една четвърт от критичния минимум.  ", "date": "2017.12.31", "title": "Криза за сестри в болници и поликлиники"}
{"url": "http://www.novinite.bg/articles/155002/Gradskite-avtobusi-shte-vozyat-tarnovci-bezplatno-dovechera", "text": "Безплатен ще е градският транспорт във Велико Търново навръх Нова година. На 1 януари свободно ще бъде пътуването в автобусите по всички маршрути от градската транспортна схема – № 1, 2, 4, 5, 9, 13, 20, 30, 40, 50, 70, 110.Безплатният обществен транспорт е жест към жителите и гостите на старопрестолния град от страна на превозваческите фирми „Надежда” и „Алекс ОК” и от кмета Даниел Панов. Добрата практика съществува от 1 януари 2010 година и вече се утвърди като традиция.Автобусите по всички линии ще се движат по празнични разписания в периода от 30 декември 2017 г. до 1 януари 2018 г. включително.", "date": "2017.12.31", "title": "Градските автобуси ще возят търновци безплатно довечера"}
{"url": "http://www.novinite.bg/articles/154999/Mej-2018-ta-tryabva-da-varne-samochuvstvieto-na-britancite-predi-Brekzit", "text": "В обръщението си британският премиер отбеляза още, че през 2017 година Британия е съумяла да постигне голям напредък по време на първите преговори за Брекзит, но и че това далеч не е „лимитът на амбициите“ й. Сред поставените си цели Мей очерта „баланс по отношение на публичните разходи“, така че да може да се намали дългът на Великобритания, но и да се продължи инвестирането в училища, болнични заведения и здравна система. Тя не пропусна да постави акцент и върху елиминирането на посегателството на работното място, а с него и „всички предразсъдъци и цялата ни дискриминация“. ", "date": "2017.12.31", "title": "Мей: 2018-та трябва да върне самочувствието на британците преди Брекзит"}
{"url": "http://www.novinite.bg/articles/155001/Verijna-katastrofa-s-balgarska-kola-v-Sarbiya", "text": "Българи оцеляха по чудо при жестока катастрофа в Сичевската клисура, край Брана, в съседна Сърбия. При инцидента загинаха двама души, а седем други са ранени, включително и непълнолетни деца. Жертвите са сръбски граждани, предаде БГНЕС.В катастрофата, която стана късно снощи, се удариха 5 коли - четири от Сърбия и една от България. Първоначално се удрят челно две коли - Опел \"Аскона\" и \"Мерцедес\", а след това в тях още три, като една, Фиат \"Пунто\" е с български регистрационни номера. На място загиват мъжът и жената от \"Аскона\"-та. Няма опасност за живота за нито един от ранените, които са настанени за лечение в \"Спешната помощ\" в Ниш. Всички те имат наранявания по ръцете и краката. Ранените деца са на възраст от 11 и 13 години.В продължение на няколко часа движението в тази част от пътя бе напълно блокиран. Образуваха се километрични колони от автомобили.", "date": "2017.12.31", "title": "Верижна катастрофа с българска кола в Сърбия"}
