{"url": "http://www.novinite.bg/articles/153306/Do-kraya-na-godinata-vliza-v-sila-Dogovora-za-dobrosasedstvo-s-Makedoniya", "text": "До края на годината Договорът за приятелство с Република  може да влезе в сила. Това стана ясно по време на срещата на вицепремиера и министър на външните работи Екатерина Захариева с министъра на външните работи на Република  Никола Димитров в Струмица. Двамата първи дипломати ще положат усилия парламентите на двете страни възможно най-бързо да ратифицират договора. Захариева и Димитров разговаряха в рамките на съвместното заседание на правителствата на България и на Република Македония. “Поздравяваме българското правителство, че внесе ратификацията на договора в Народното събрание. Надявам се до края на годината или в началото на следващата и ние да го ратифицираме”, каза Никола Димитров. Той благодари на Захариева и за организираната от нея и шведският външен министър Марго Валстрьом работна закуска в Брюксел, посветена на Република Македония, която се проведе преди седмица.“Много се радвам, че нашите правителства се срещат днес в Струмица, защото от 18 години не сме имали междуправителствено заседание - заяви министър Захариева. - Аз съм оптимист за европейската интеграция на Балканите след подкрепата от страна на Федерика Могерини и Жан-Клод Юнкер, които посочиха региона като един от най-важните приоритети на ЕК.” Въпреки че договорът за приятелство още не е влязъл в сила, България предприема първи практични мерки в подкрепа на Република Македония. Българското Министерство на външните работи финансира 6 проекта на стойност 380 000 евро. Първият от тях е вече факт, доставка на автомобил на хора със специални потребности. Другите проекти са посветени на интеграцията на децата аутисти за санирани на най-голямото училище в Скопие. Двамата министри обсъдиха финансирането на коридор номер 8 и другите проекти за свързаност в региона. Захариева и Димитров подписаха в Струмица и Платформа за активизиране на сътрудничеството между двете външни министерства.", "date": "2017.11.23", "title": "До края на годината влиза в сила Договора за добросъседство с Македония"}
{"url": "http://www.novinite.bg/articles/153311/Dve-deca-se-nujdayat-ot-lechenie-no-darjavata-nyama-pari", "text": "Две деца имат нужда от лечение, но държавата няма средства да ги плати, защото сумата е равна на половината от годишния бюджет на Фонда за лечение на деца.За това сигнализира представителят на пациентите в обществения съвет на Фонда Пенка Георгиева пред \"Дарик\".За проблема станало ясно след извънредно заседание на Комисията по редки болести към здравното министерство. Там бил обсъдено лечението на 11-годишно момче и 17-годишен младеж.11-годишното момче страда от мускулна атрофия, а 17-годишният младеж е с рядкото заболяване мукополизахаридоза.Лекарите били единодушни, че лечение и в двата случая е наложително.И двете момчета имат сравнително качествен живот и дори ходят на училище, обясни Пенка Георгиева. Тъй като терапията им е много скъпа, те се обърнали към Фонда за лечение на деца. Толкова пари обаче фондът няма.Затова пациентите настояват бюджетът на фонда да бъде актуализиран. Според Георгиева това е начинът терапията на момчетата да бъде покрита. В противен случай родителите имали право да съдят държавата за незаплатено лечение.", "date": "2017.11.23", "title": "Две деца се нуждаят от лечение, но държавата няма пари"}
{"url": "http://www.novinite.bg/articles/153290/Sevlievo-stava-novata-rok-stolica-na-Balgariya", "text": "След като през 2017 г. Севлиево заслужено беше наречено „новата рок столица на България”, организаторите на рок фестивала „Хоталич” – Община севлиево, обещават да надскочат високата летва, която сами поставиха. Фестът е едно от най-значимите събития и вече присъства в Културния календар на общината за 2018 г. Гост-изпълнителите засега се пазят в тайна, но второто издание със сигурност ще включва освен любими български групи, и международно участие.Рок събитието на отминаващата година събра през лятото на една сцена Васко Кръпката и „Подуене блус бенд”, Б.Т.Р., Д2, Ренегат, Little big band, Chеrry jam, No limit и TOTO tribute band. Хиляди фенове от цялата страна се стекоха за тридневното шоу.С провеждането на фестивала, по инициатива на кмета на Севлиево д-р Иван Иванов Общината постави началото на нова рок традиция в България. Освен популяризиране на местността, в която се провежда – Средновековен град и крепост Хоталич, той е и отговор на желанието на севлиевци  за развитие и съхранение на рок културата. Феновете имаха възможност освен да изживеят незабравими мигове със своите любимци и да се насладят на качествена музика, да се разходят из крепостта Хоталич, която е един от най-добре консервираните и експонирани археологически обекти у нас.За първия рок фесторганизаторите обявиха което накара любителите на обектива да запечатат изключителната атмосфера, запомнящите се моменти от шоуто и уникалността на древната крепост Хоталич.По време на награждаването на победителите, кметът на община Севлиево д-р Иван Иванов обеща и този конкурс да се превърне в традиционен.Община Севлиево има амбицията да приюти феновете на рока, превръщайки Националния рок фест „Хоталич” в традиция и едно от значимите събития в страната.", "date": "2017.11.23", "title": "Севлиево става новата рок столица на България"}
{"url": "http://www.novinite.bg/articles/153263/Facebook-shte-razkriva-na-potrebitelite-dali-sa-jertva-na-ruski-trolove", "text": "\r\nFacebook работи върху сайт за проследяване на руската пропаганда в мрежата, предаде Дойче веле.\r\nНовият портал на компанията ще показва дали дадена публикация е свързана с руската Агенция за интернет изследвания, известна още като \"ферма за тролове\". Тя беше идентифицирана като част от схемата на Кремъл за манипулиране на общественото мнение по света в интерес на целите на Москва.\r\nКомпанията Facebook Inc. заяви, че порталът ще бъде създаден до края на годината. Чрез него потребителите ще могат да определят дали информацията, която срещат във Facebook и Instagram е продукт на руската пропаганда.\r\nПо-рано беше съобщено, че Google ще филтрира пропагандните публикации на Кремъл, като ще понижи рейтинга на сайтовете на медиите RT и Sputnik при търсенето на новини.\r\nСъщата мярка беше предприета срещу руската агенция \"Новости\", която също беше идентифицирана като агент на влияние.\r\n", "date": "2017.11.23", "title": "Facebook ще разкрива на потребителите дали са жертва на руски тролове"}
{"url": "http://www.novinite.bg/articles/153283/Ryapa-zarejda-ni-s-cenni-vitamini", "text": "Ряпата е сред малкото кореноплодни зеленчуци, при които листата не отстъпват по хранителна стойност и съдържание на полезни вещества на плода. В плода и листата на ряпата се съдържа комбинация от витамини, микроелементи и рядко срещани биоактивни вещества, която укрепва чревното и сърдечното здраве, подпомага детоксикацията на тялото и дори действа противораково.В състава на ряпата се откроява високото съдържание на фибри, на витамин С и витамините В6 (пиридоксин) и В9 (фолиева киселина), както и на микроелементите желязо, калий, натрий, манган и мед.100 г ряпа осигуряват около 50% от препоръчителния дневен прием на витамин С, около 25% от нужното ни желязо и по около 7-8% от изискуемия за деня прием на останалите микроелементи.Ряпата съдържа и по-специфични вещества като органични нитратни съединения, брасинин и сярасъдържащи вещества от групата на глюкозинолатите, които ѝ придават специфичния аромат и вкус.В листата на ряпата е установено също високо съдържание на витамин С, но по-важно в случая е наличието на друг и много по-труден за набавяне витамин – К. Листата на ряпата са сериозен източник на витамин К, на алфа-линоленова и други ненаситени мастни киселини с изявено противовъзпалително действие. Към тях трябва да прибавим и високите дози каротеноиди и най-вече лутеин – важен очен пигмент и мощен антиоксидант.", "date": "2017.11.23", "title": "Ряпа – зарежда ни с ценни витамини"}
{"url": "http://www.novinite.bg/articles/153287/Zabiha-kirka-v-kamera-na-KAT", "text": "Неизвестни забиха кирка в камерата на Пътна полиция, поставена на Околовръстния път, близо до Казичене, съобщи БНР. Камерата беше поставено там заради увеличения брой на катастрофите в района, информира Нова телевизия.От МВР обясниха, че устройството не е сериозно повредено.Предстои камерата да бъде ремонтирана и върната на място.  ", "date": "2017.11.23", "title": "Забиха кирка в камера на КАТ"}
{"url": "http://www.novinite.bg/articles/153307/Zadarjaha-tartor-i-4-ma-biyachi-ot-prestapna-grupa-za-reket-v-Pernik", "text": "Организирана престъпна група, занимавала се с рекет, е неутрализирана и в рамките на проведените действия са установени и задържани лидерът и четиримата участници в групата, действала на територията на Перник и Радомир. В операцията, проведена на 21 ноември от ГДБОП, са участвали и служители на Дирекция \"Жандармерия\".Акцията е реализирана под наблюдението на Специализирана прокуратура със съдействието на Бюрото за защита на свидетели към главния прокурор.Според събраните до момента данни по воденото разследване е установено, че групата е действала от януари 2016 г. Ръководителят М. Е. и участниците Л.С., М.М., П. Н. и К.П. изнудвали длъжници на суми от 200 до 52 000 лв. При най-малко забавяне на плащанията жертвите получавали закани, че ще бъдат пребити, колите им - запалени, а къщите им - взривени.Един от пострадалите бил заплашен с насочен в главата пистолет, че ако не плаща лихвите, ще бъде убит не само той, но и жена му и детето му. Силовите събирачи на дългове сами налагали допълнителни лихви заради просрочия, за да се облагодетелстват. Част от жертвите им са били малтретирани физически.Специализираната прокуратура е повдигнала обвинения на петимата участници в организирана престъпна група за рекет, заплахи и нанасяне на телесни повреди на длъжници към кредитни институции в Перник и Радомир.С постановления на прокурор им е наложено прокурорско задържане до 72 часа. Днес, 23 ноември 2017 г., в Специализирания наказателен съд бе внесено искане за налагане на мярка за неотклонение \"задържане под стража\" за всеки от тях.", "date": "2017.11.23", "title": "Задържаха тартор и 4-ма биячи от престъпна група за рекет в Перник"}
{"url": "http://www.novinite.bg/articles/153326/Prokuraturata-iska-postoyanen-arest-za-roditelite-na-decata-koito-izgoryaha-v-Godech", "text": "От Окръжна прокуратура София ще поискат постоянен арест за родителите на двете изгорели деца в село Шума, Годеч, съобщиха от прокуратурата, предава news.bg Разследването е за палеж, причинил смъртта на две малолетни деца и за неполагане на родителски грижи.На 21 ноември 2017 г., в махала \"Странето\" в село Шума, община Годеч, е запален фургон, в който изгоряха две малолетни деца.Родителите са привлечени като обвиняеми. Обвиненията срещу тях са затова, че около 20 часа на 21 ноември 2017 г. оставили децата си без надзор и достатъчно грижи, с което създали опасност за тяхното физическо развитие, което довело до смъртта на децата.С постановление на прокурор от Окръжна прокуратура - София двамата обвиняеми са задържани за срок до 72 часа.Предстои да бъдат внесени в съда искания за вземане на мярка за неотклонение \"задържане под стража\".", "date": "2017.11.23", "title": "Прокуратурата иска постоянен арест за родителите на децата, които изгоряха в Годеч"}
{"url": "http://www.novinite.bg/articles/153246/Slujitelite-v-zatvorite-otnovo-na-protest", "text": "Недоволството на служителите в затворите продължава. Те настояват за по-високи заплати, по-добри условия на труд и назначаване на още служители.Протести ще има в Белене, Пловдив, Бойчиновци и Ловеч, предаде Нова телевизия.Отговор от страна на институциите по така поставените искания все още няма.След приключване на протестите по места,  ще се вземе решение дали протестите ще продължат под други законни форми на недоволство. ", "date": "2017.11.23", "title": "Служителите в затворите отново на протест"}
{"url": "http://www.novinite.bg/articles/153245/Ponijavat-li-imuniteta-protivogripnite-vaksini", "text": "Противогрипните ваксини не понижават имунитета на хората с течение на времето, а точно обратното. Това твърди екип от норвежки изследователи, цитиран от БТА.Те проследили състоянието на 250 служители в здравеопазването. Някои от участниците били ваксинирани в началото на 2009 г. и през всяка следваща година. Другата група пък получила имунизации само през 2009 г.Антителата на имунната система, които противодействат на грипа, се запазили над защитните нива при повторно ваксинираните доброволци.Специалистът по инфекциозни заболявания доктор Дебра Спайсхендлър смята, че норвежкото изследване показва, че „годишната ваксинация не намалява естествения имунитет и не увеличава податливостта към заразяване, дори когато с ваксината не са покрити всички разпространени щамове\". ", "date": "2017.11.23", "title": "Понижават ли имунитета противогрипните ваксини?"}
{"url": "http://www.novinite.bg/articles/153256/Arestuvaha-policaj-ot-Haskovo", "text": "Полицай от Хасково е бил арестуван снощи при акция на „Вътрешна сигурност“ към МВР-София, научи Дарик. Униформените са нахлули първо в двора на КАТ, а след това и в дома му около 19 ч., разказаха запознати. На място е бил и прокурор, предаде Дарик. Според наши източници става дума за Стефан Кръстев, който е на канала в КАТ. Преди години полицаят също попадна в полезрението на службите, но бе възстановен на работа. Това стана през 2008 г. Тогава Кръстев, заедно с Недялко Колев и Румен Георгиев бяха уличени в престъпление по служба. Тогава гръмна скандала, че в КАТ Хасково са искани пари при поставяне на регистрационни табели с еднакви цифри. Срещу тримата бе образувано дисциплинарно производство. Според наши източници акцията снощи е била насочена срещу вземане на рушвети. Неофициално се говори, че при операцията снощи е била намерена малка сума пари в него. Към момента, нито от МВР, нито от прокуратурата коментират. Операцията, която е започнала след сигнал, продължава и в момента.", "date": "2017.11.23", "title": "Арестуваха полицай от Хасково"}
{"url": "http://www.novinite.bg/articles/153253/Dneven-horoskop-za-23-noemvri", "text": "\r\n\r\nОтпуснете се в мълчание и идеите сами ще дойдат. Вие сте генераторът днес, така че ви чака важна работа. Вярвайте си повече, говорете по-малко и просто действайте! Вечерта не оставайте сами, а излезте с приятели, за да с разсеете.\r\n\r\nОбичта на близките ви е стимул за вас и не бива да я пренебрегвате, изтъквайки на преден план заетостта си. Романтично настроени, ще търсите и близостта на специален за вас човек, чието присъствие ви прави по-уверени и добри.\r\n\r\nДоверете се на интуицията си днес, когато се колебаете. Бъдете резервирани към доброжелатели, които твърде охотно ще ви предлагат помощта си. Моментът е подходящ да подобрите отношенията си с роднините.\r\nПредставителите на останалите зодиакални знаци могат да намерят дневния си хороскоп .\r\n", "date": "2017.11.23", "title": "Дневен хороскоп за 23 ноември"}
{"url": "http://www.novinite.bg/articles/153255/V-SASht-otbelyazvat-Denya-na-blagodarnostta", "text": "В Съединените щати отбелязват днес Деня на благодарността - най-стария празник, събиращ семейство и приятели заедно, предаде ДАРИК.   Денят на благодарността се празнува през четвъртия четвъртък на ноември в памет на първите заселници в Масачузетс през 1621 г. Официално е обявен за празник на 3 октомври 1863 г. от президента Ейбрахам Линкълн. Първи го празнували английски заселници в Плимутската колония. Зимата била тежка, храната не достигала, а новата зима също не предвещавала нещо добро. Тогава губернаторът решил да повдигне духа на хората и организирал първия Ден на благодарността.   Празникът бил отбелязан от английските заселници и техните съседи-индианци. Благодарение на тяхната помощ колонията оцеляла през първата гладна зима. Повечето заселници придали на празника дълбок религиозен смисъл - те видели в него начин да благодарят на Всевишния за милостта му и да отбележат края на прибирането на реколтата.С Деня на благодарността са свързани редица традиции. Всички членове на семейството отиват заедно на църква, а след това се събират край празничната трапеза. На нея трябва да има печена пуйка, гарнирана със сос от боровинки. Към нея се поднася картофено пюре, а за десерт - пай с тиква.", "date": "2017.11.23", "title": "В САЩ отбелязват Деня на благодарността"}
{"url": "http://www.novinite.bg/articles/153266/Bum-na-hepatit-A-v-Rakovski", "text": "Бум на заразените с хепатит А има в Раковски. Болни има в няколко училища и детски градини, съобщи бТВ.Първите заболели са от началото на септември. Всички са преминали през инфекциозната клиника в Пловдив, казват от здравната инспекция в града.„Това е инфекция, която се предава по фекално-орален е път и проблемът е, че инкубационният период на заболяването е доста дълъг – 45 дни, човек е заразен две седмици, преди да пожълтее”, предупреждават здравните инспектори.В ромския квартал на Раковски почти във всяка къща има болен от хепатит А. Жителите на махалата признават, че не знаят как да се пазят.Прекаралите хепатит А имат пожизнен имунитет, превантивна мярка е поставянето на ваксина.35 регистрирани случая на заразени деца има в училище „Христо Смирненски” в Раковски. Родителите на учениците са притеснени и заплашват, че ще спрат децата си от училище, ако не се вземат мерки.„Ако затворим за няколко дни училището, това няма да помогне, защото инкубационният период за заболяването е 45 дни. При по-дълго прекъсване ще провалим учебната година”, коментира Йовко Патазов, зам.-директор на училището.Кметът на Раковски Павел Гуджеров напомни, че местната власт има право да прекъсне учебния процес само за 3 дни. Той увери, че общината е взела всички мерки, предписани от здравната инспекция.", "date": "2017.11.23", "title": "Бум на хепатит А в Раковски"}
{"url": "http://www.novinite.bg/articles/153278/Vezenkov-kacna-na-rodna-zemya", "text": "Късно снощи Александър Везенков се завърна от Барселона и кацна на родна земя. Както знаете, решителните световни квалификации срещу Финландия и Исландия. Крилото, което бе избрано от Бруклин Нетс в Драфта на НБА, благодари на каталунците, че са уважили решението му да се бори за \"лъвовете\". Той говори и за странната ситуация, в която изпадна в Барса. Везенков не попада в групата на \"блаугранас\" в последните няколко мача и е в изгнание при новия треньор Сито Алонсо.\"Беше трудна седмица. Искам да благодаря на Барселона, на треньора, на ръководството за това, че ме пуснаха да дойда да играя и те осъзнаха колко важни са за мен тези двубои. Благодарен съм и на семейството ми и всички, които бяха до мен, защото беше една много различна седмица\", сподели родният национал.\"Трябва да се намери баланс между това играчите и клубовете да вземат решение. До последно чакахме да видим дали някой ще е контузен, дали ще има проблеми. Треньор и ръководство помогнаха много, това беше най-доброто решение\", разкри Александър Везенков.\"Аз съм много мотивиран и много амбициран. Виждам как тренират момчетата по изказванията им колко са готови. Не трябва да има напрежение и пренавиване. Финландия ще са без ключови играчи, но това не трябва да ни успокоява. Треньорът си знае работата. Говорих с него и с момчетата и ще изиграем един добър мач\", обеща крилото.\"Проведох много разговори. Ако не се беше случило, не знам как щях да го приема. Благодаря пак на Барселона и на моето семейство най-вече\", заяви избраният от Бруклин Нетс в Драфта на НБА баскетболист. Той коментира трудната ситуация, в която се намира в момента в Барселона. Българинът остана извън групата на Сито Алонсо за няколко поредни мача и тотално изпадна в немилост при новия наставник на каталунците.\"Аз продължавам да тренирам. Готов съм за битка. Има много нови играчи, много на моята позиция. Говорихме и казаха, че са доволни от мен. Трябва да покажа характер в този труден момент\", заяви Везенков.\"Много ще се радвам залата да е пълна. Мисля, че може да се постигне. И ние, и феновете заслужаваме пълна зала и баскетбол на високо ниво. За мен е най-хубаво, че играя в Ботевград. Там, където живеят майка ми, баща ми\", върна се той към предстоящия в петък мач.\"Не знам какви са очакванията на хората и нашите очаквания. Финладния ще играят амбицирано, имат играчи на много високо ниво и са опасен отбор, въпреки че ще са без трима от най-добрите си играчи. Не можем да ги подценим. Ще стане интересен двубой. Всички групи са тежки. Франция са с различен състав, Испания, Гърция са без играчи от Евролигата. Дано това да се оправи, защото най-добрите заслужават да играят за националните отбори\", заяви Александър Везенков.", "date": "2017.11.23", "title": "Везенков кацна на родна земя"}
{"url": "http://www.novinite.bg/articles/153267/Polzite-ot-kafeto-za-zdraveto-sa-poveche-ot-vredite", "text": "Хората, които пият три до четири чаши кафе дневно, е по-вероятно да извлекат ползи за здравето си, отколкото да си навредят, предаде Ройтерс, позовавайки се на публикация в сп. \"Бритиш медикъл джърнъл\", предаде БНТ.\r\nЗа целите на изследването авторите му от университета на Саутхамптън, Великобритания, са анализирали данните от над 200 предишни проучвания, повечето от които обсервационни. Направеният от специалистите анализ показва, че умерената консумация на  е свързана с понижен риск от преждевременна смърт по каквато и да е причина, от болести на сърцето и черния дроб като цироза, диабет, деменция и някои видове рак. Оптимална доза според учените е три до четири чаши  на ден, с изключение за бременните жени и изложените на повишен риск от фрактури.\r\n\"Анализирайки данните, стигнахме до извода, че като цяло те от то са повече от те\", казва д-р Робин Пул, ръководител на изследователския екип. Анализът показва, че консумацията на  е свързана с понижен риск от преждевременна смърт по каквато и да е причина и от сърдечносъдови заболявания. Най-сериозно понижение на относителния риск е отчетено за хората, пиещи три чаши  дневно в сравнение с тези, които не консумират напитката.\r\n\r\n\r\n\r\n\r\n", "date": "2017.11.23", "title": "Ползите от кафето за здравето са повече от вредите"}
{"url": "http://www.novinite.bg/articles/153281/Zaloviha-oshte-edin-nadrusan-shofor", "text": "Заловиха още един надрусан шофьор. Бързо полицейско производство е започнато в полицията в Кюстендил срещу 26-годишния В.И. от село Слокощица за управление на автомобил след употреба на наркотични вещества .Проверката е извършена от пътни полицаи на улица „Цар Борис“ в Кюстендил, съобщават от ОД на МВР, предаде ДАРИК.", "date": "2017.11.23", "title": "Заловиха още един надрусан шофьор"}
{"url": "http://www.novinite.bg/articles/153288/Vredna-li-e-naistina-solta", "text": "Солта е жизнено важна за функционирането на организма, предаде Дарик. Но повечето учени твърдят, че голямото й количество води единствено до влошаване на здравето. Други обаче смятат, че потенциалните рискове от нейната употреба са съмнителни. Дори нещо повече - недостатъчният прием на сол може да се окаже не по-малко вреден за здравето. обавянето на сол в храната не само е ненужно, но и уврежда здравето, твърдят противниците на солта. Хората, чиято храна изобилства от сол, са изложени на повишен риск от затлъстяване, диабет тип 2, сърдечна недостатъчност и инсулт. Ако употребата на сол се намали дори само наполовина, случаите на високо кръвно ще спаднат значително, твърдят специалистите.Не бива обаче да се отричат и полезните свойства на солта. Солта активира слюноотделянето, което е важно за доброто храносмилане. Натрият и хлорът, от които е съставена, се съдържат във всички тъкани в нашето тяло и са незаменима част от стомашния сок.", "date": "2017.11.23", "title": "Вредна ли е наистина солта?"}
{"url": "http://www.novinite.bg/articles/153257/Zadarjan-e-zapodozryan-za-jestokoto-ubijstvo-v-Hipodruma", "text": "Арестуван е заподозрян за жестокото  в столичния квартал \"Хиподрума\", съобщи бТВ. 46-годишният Борислав Бардаров беше открит мъртъв от негов братовчед в ателието, в което работел. Арестуваният е бивш съпруг на сегашната жена на жертвата, допълва БНР. Вече му е повдигнато обвинение.   Заради жестокостта, с която е сложен край на живота му, криминалистите допускат, че мотивът е личен. Според източници през последните месеци Бардаров имал семейни проблеми.Повече подробности ще бъдат оповестени днес на пресконференция. Мъжът е бил прострелян в корема, но смъртоносни се оказали порезните рани в областта на шията. Убийството е извършено по изключително жесток начин. Убитият не е от квартала, ползвал е гараж под наем като работилница. Бил и автоключар.", "date": "2017.11.23", "title": "Задържан е заподозрян за жестокото убийство в \"Хиподрума\""}
{"url": "http://www.novinite.bg/articles/153282/Balgarin-be-hvanat-da-kara-s-240-km-chas-v-Harvatiya", "text": "45-годишен българин е бил спрян от хърватската полиция, след като радарът им отчете, че кара с 240 км./час.Инцидентът станал на магистрала А3 в посока от Загреб към сръбската граница, недалеч от град Липовац, пише БГНЕС.Нашият сънародник е глобен с 400 евро и има забрана от един месец да управлява автомобил на територията на Хърватия, съобщиха от полицията. ", "date": "2017.11.23", "title": "Българин бе хванат да кара с 240 км/час в Хърватия"}
{"url": "http://www.novinite.bg/articles/153249/Tarseneto-na-arjentinskata-podvodnica-vliza-v-kritichen-etap", "text": "Издирването на аржентинската военна подводница, изчезнала в Южния Атлантик, навлиза в критична фаза, предаде Нова телевизия.Десетки самолети и кораби от 12 страни участват в операцията вече седмица, а подводницата има запаси от кислород за седем дни.На борда на плавателния съд има 44-членен екипаж.Говорител на военноморските сили на Аржентина заяви, че в деня на изчезването на подводницата е бил регистриран необичаен шум. ", "date": "2017.11.23", "title": "Търсенето на аржентинската подводница влиза в критичен етап"}
{"url": "http://www.novinite.bg/articles/153268/Irak-zapochva-nova-mashtabna-operaciya-sreshtu-Islyamska-darjava", "text": "Иракските сили за сигурност обявиха, че започват нова мащабна операция, чиято цел е да прочисти от терористи пустинните територии в западните части на страната край границата със Сирия. „Иракската армия, федералната полиция и (популярните паравоенни отряди) „Хашед ал Шааби“ тази сутрин започнаха да прочистват региона Ал Джазира, намиращ се в провинциите Салахедин, Ниневия и Анбар“, заяви ръководителят на Съвместното оперативно командване Абделамир Ярала, предаде БНТ.\r\nПо-рано днес ООН обяви, че групировката „Ислямска държава“ е загубила 95% от териториите си в  и Сирия, които е контролирала през лятото на 2014 година.\r\nСпоред специалния пратеник на ООН в  Ян Кубиш обаче това се е случило на много висока цена. „Хиляди военни и цивилни бяха убити или ранени, хиляди жени останаха вдовици, а децата сираци, стотици хиляди деца, сега са с промити мозъци, без подходящо образование. Цели градове лежат в руини, около 6 милиона души са избягали от домовете си\", заяви Кубиш.\r\nПо думите му основният приоритет на  трябва да бъде да се създадат условия за безопасното завръщане на вътрешно разселените лица, както и да се стабилизират, възстановят и реабилитират всички засегнати райони. В този случай, трябва да се обърне внимание най-вече на регионите, където живеят етническите и религиозните малцинства, изтъкна още той.\r\n", "date": "2017.11.23", "title": "Ирак започва нова мащабна операция срещу \"Ислямска държава\""}
{"url": "http://www.novinite.bg/articles/153258/Smeseni-reakcii-sled-prisadata-na-Ratko-Mladich", "text": "Доживотен затвор получи генерал Ратко Младич - командващият сръбските сили по време на войната в Босна в средата на 90-те. Международният трибунал за военните престъпления в бивша Югославия го призна за виновен по 10 от 11 обвинения срещу него - за геноцид, военни престъпления и престъпления срещу човечеството. Новината предизвика смесени емоции в Сараево, предаде БНТ.\r\nВ Сараево приветстваха новината за доживотната присъда на Ратко Младич. В столицата на Босна и Херцеговина, която бе под обсада по време на войната между 1992 и 1995 година, смятат, че справедливостта е възтържествувала. Исмет Сабич, жител на Сараево: Това не е присъда само за Ратко Младич, а за престъпленията, геноцида и всички лоши неща, които се случиха на Босна и Херцеговина през тези години. Но има още много престъпници, които все още не са осъдени и може би никога няма да бъдат, дори няма да бъдат арестувани.\r\n22 години след края на войната други жители на Сараево са по-умерени. Сеад Пашич, жител на Сараево: Не можем да съдим целия сръбски народ заради няколко човека, извършили зверствата, които преживяхме.\r\nУправляващите в Босна и Херцеговина вярват, че приемането на фактите и истината е единственият път за по-добро бъдеще на страната. \r\nНе всички обаче са съгласни с присъдата за Младич. В Сребреница, където по нареждане на Младич са избити 8 хиляди мюсюлмани, се появиха плакати с неговия лик и надпис \"Ти си нашият герой\". Някои от босненските сърби смятат, че Ратко Младич е техен защитник.\r\nВ съседна Сърбия, няколко десетки поддръжници на Младич се събраха в центъра на Белград, пеейки песни в подкрепа на бившия военен командир. Те обаче бяха организирани от националистическата партия \"Двери\", която описва Ратко Младич като герой.\r\n", "date": "2017.11.23", "title": "Смесени реакции след присъдата на Ратко Младич"}
{"url": "http://www.novinite.bg/articles/153286/Vot-na-nedoverie-za-rumanskiya-kabinet", "text": "Тест за правителството на Румъния предстои днес. На кабинета на Михай Тудосе ще бъде гласуван вот на недоверие, внесен от опозиционната Национално-либерална партия. За времето на гласуването са предвидени мащабни протести, включително и жива верига около парламента, предаде БНТ.\r\nШансовете за успех на вота обаче са минимални. За да бъде свалено правителството са необходими гласовете на 233 депутати в 465-местния парламент. Предложението за вота е внесено от 148 депутати.\r\nПрез последните месеци Румъния е сцена на бурни протести заради данъчните и съдебните реформи, предлагани от правителството.\r\n", "date": "2017.11.23", "title": "Вот на недоверие за румънския кабинет"}
{"url": "http://www.novinite.bg/articles/153262/Zemetresenie-razlyulya-Severna-Garciya", "text": "Земетресение разлюля северните части на южната ни съседка.Трус с магнитуд от 4.5 по скалата на Рихтер е бил регистриран 30 минути след полунощ в Гърция, предаде БНТ.Земетресението е било на дълбочина от 6 километра. То е възникнало на около 300 километра северозападно от Атина, 39 километра западно от Солун и 26 километра северно от Катерини.За сега няма данни вследствие на земетресението да има пострадали хора и по-сериозни материални щети.", "date": "2017.11.23", "title": "Земетресение разлюля Северна Гърция"}
{"url": "http://www.novinite.bg/articles/153277/Izdirvat-plavatelen-sad-s-pone-40-migranti-v-Garciya", "text": "Гръцката брегова охрана издирва плавателен съд, в който по предварителна информация е имало около 45  и бежанци, съобщи Атинската македонска информационна агенция, цитирана от БГНЕС. По нейна информация търсенето се провежда в Йонийско море, близо до крайбрежния град Пилос в западната част на полуостров Пелопонес.Сигнал за помощ е подаден от бежанец на борда, който съобщил за механична повреда.\r\n", "date": "2017.11.23", "title": "Издирват плавателен съд с поне 40 мигранти в Гърция"}
{"url": "http://www.novinite.bg/articles/153276/Festivalat-v-Kan-prez-2018-g-shte-promeni-tradiciyata", "text": "71 години след първото си издание фестивалът в Кан ще наруши традицията и ще даде главната наградата в неделния, а не в съботния ден. \"Фестивалът започва нов период в своята история\", заяви неговият председател Пиер Лескюр. Според него това ще внесе баланс и нова енергия в двуседмичния фестивал на Лазурния бряг.През следващата година 71-то издание на най-голямото и престижно филмово събитие ще започне на 8 май (вторник), а не както обичайно в сряда, предаде БГНЕС. Според организаторите провеждането на церемонията по награждаването в събота ще помогне за представянето пред по-широка публика на закриващия филм и ще позволи провеждането на една допълнителна гала-вечер. Голяма част от критиците, зрителите и другите посетители на фестивала изпускат закриващите филми, тъй като бързат да се приберат преди началото на следващата седмица.\r\n", "date": "2017.11.23", "title": "Фестивалът в Кан през 2018 г. ще промени традицията"}
{"url": "http://www.novinite.bg/articles/153294/Prashtat-gracki-policai-na-letishtata-v-Germaniya", "text": "Гръцки полицаи ще бъдат разположени на летищата в Германия, за да помагат на германските си колеги в проверките по отношение на сигурността на пътниците, пътуващи от Гърция, съобщават гръцките медии.Решението на Министерството за защита на гражданите на Гърция е било взето след напрежението с Берлин заради засилените проверки на гръцките пътници на германските летища, които противоречат на процедурите, предвидени в Шенгенското споразумение, по което Гърция и Германия са страни.Гръцката молба е била подадена преди 12 ноември, датата, на която са били въведени засилените проверки на гръцки граждани на германските летища. Искането е одобрено от германските власти.Двама полицаи ще бъдат разположени на летището в Мюнхен, а още двама - на летището във Франкфурт. Очаква се да пристигнат в Германия в началото на следващата седмица.В мярката, въведена преди няколко години, полицаи от Германия и Франция понастоящем са разположени на основните летища в Гърция.", "date": "2017.11.23", "title": "Пращат гръцки полицаи на летищата в Германия"}
{"url": "http://www.novinite.bg/articles/153295/Mianmar-i-Bangladesh-postignaha-sporazumenie-za-vrashtane-na-bejancite-rohingi", "text": "Мианмар и Бангладеш подписаха споразумение, което принципно ще позволи връщане на бежанците рохинги в страната им, обявиха официални представители, цитирани от АФП.Сделката е договорена, отбелязва агенцията, след натиск на международната общност заради възникналата през последните месеци бежанска криза.Повече от 620 000 рохинги избягаха в Бангладеш от август, след като армията на Мианмар започна военна кампания срещу мюсюлманите.По-рано тази седмица Вашингтон обвини армията, че действията й граничат с етническо прочистване.След няколко седмици на преговори относно условията за репатриране, Бангладеш и Мианмар сключиха споразумение в Найпидо.Двете държави са подписали меморандум за разбирателство.Стана ясно, че двете страни са се съгласили връщането на рохинги да започне в рамките на 2 месеца.", "date": "2017.11.23", "title": "Мианмар и Бангладеш постигнаха споразумение за връщане на бежанците рохинги"}
{"url": "http://www.novinite.bg/articles/153297/Decata-v-Rusiya-na-uchilishte-i-pri-50-gradusa", "text": "Изключително студеното време не пречи на учениците в руски регион да ходят на училище, съобщава \"Москоу таймс\", цитиран от news.bg Оймякон, село в Република Якутия, е известно като Студения полюс, тъй като е едно от най-студентите места на Земята, където има постоянно пребиваващи хора.Тази сутрин температурата на термометъра показваше -50 градуса по Целзий, според местния сайт news.ykt.ru. В същото време учениците се очаква да присъстват на учебните занятия, докато температурата не достигне -52 градуса.\"Тази сутрин беше -50 градуса, всички деца са на занятия\", обяви местното управление пред сайта. Видео от друго село в Якутия, споделяно в социалните мрежи през тази седмица, показва деца да се борят със силен вятър, докато се насочват от училище към домовете си. Тогава температурата е била около -30 градуса.В Москва днес температурата е около -3 градуса.", "date": "2017.11.23", "title": "Децата в Русия на училище и при -50 градуса"}
{"url": "http://www.novinite.bg/articles/153279/Sled-Brexit-britanski-gradove-nyama-da-stavat-Evropejski-stolici-na-kulturata", "text": "Британски градове няма как да бъдат обявени за Европейска столица на културата през 2023 г., макар че и в момента е възможно страни извън Съюза също да кандидатстват за титлата. Това съобщи Европейската комисия на правителството на Великобритания, пише изданието Politico.„След Brexit участието на Великобритания в мероприятието Европейска столица на културата няма да е възможно“, пише в писмо от Мантин Райхертс, генерален директор на отдела по култура и образование на ЕК. Истанбул, Рейкявик и норвежкият град Ставангер са били европейски столици на културата, макар и да са извън ЕС. Според Райхертс единствено страни членки на ЕС и кандидат-членки и членове на Европейската икономическа зона могат да кандидатстват, а Великобритания няма да се числи към нито една от тези групи след като напусне Съюза през 2019 г. Решението Великобритания да кандидатства за Европейска столица на културата е взето през 2014 г. През октомври 2017 г. градовете Дънди, Нотингам, Лийдс, Белфаст и Милтън Кейнс изразиха интерес да бъдат домакини през 2023 г., предаде Фокус.\r\n\r\n", "date": "2017.11.23", "title": "След Brexit британски градове няма да стават Европейски столици на културата"}
{"url": "http://www.novinite.bg/articles/153298/Zabravete-za-razorajavane-na-Hizbula-otseche-Iran", "text": "Елитната Революционна гвардия на Иран ще играе активна роля в установяване на трайно \"спиране на огъня\" в раздираната от конфликт Сирия. Това обяви началникът на гвардията Мохамед Али Джафари, добавяйки, че разоръжаването на ливанската радикална групировка \"Хизбула\" не подлежи на преговаряне, съобщава иранската държавна телевизия.\"Хизбула трябва да бъде въоръжена да се сражава срещу врага на ливанската страна, който е Израел. Разбира се, че те трябва да разполагат с най-добрите оръжия, за да защитят сигурността на Ливан. Този въпрос не подлежи на преговаряне\", подчертал Джафари.През последните седмици напрежението в региона нарасна между сунитската монархия Саудитска Арабия и шиитски Иран, чието съперничество предизвика катаклизми в Сирия, Ирак, Йемен и Бахрейн.Саудитска Арабия обвини подкрепяната от Иран \"Хизбула\", че подпомага бунтовниците хуси в Йемен и е изиграла роля в ракетната атака срещу Кралството по-рано този месец. Иран и \"Хизбула\" отхвърлят тези твърдения.Джафари повтори позицията на Иран по спорното си разработване на балистични ракети, подчертавайки, че ракетната програма на Ислямската република е за отбранителни цели и не е въпрос, по който може да се водят преговори.Програмата не беше част от ядреното споразумение със световните сили от 2015 г., съгласно което Иран се съгласи да ограничи ядрената си програма в замяна на отмяната на някои санкции.\"Иран няма да преговаря за своята отбранителна програма... няма да има никаква преговори за нея\", натърти началникът на Революционната гвардия.\"Коментарите на (френския президент Еманюел) Макрон във връзка с нашите ракетни дейности са заради това, че той е млад и неопитен\", подчерта Джафари.Макрон заяви по-рано този месец, че Техеран трябва да бъде по-малко агресивен в региона и трябва да изясни стратегията около програмата си за балистични ракети.", "date": "2017.11.23", "title": "Забравете за разоръжаване на \"Хизбула\", отсече Иран"}
{"url": "http://www.novinite.bg/articles/153309/Nashi-moryaci-osadeni-v-Ispaniya-tryabva-da-platyat-i-450-mln", "text": "Пет години след като българските моряци от кораба \"Св. Николай\" бяха задържани в Испания, а на кораба им бяха открити почти 3 тона кокаин, те са осъдени.На девет години и половина е осъден капитанът на кораба Иван Станчев, съобщи БНР, цитирано от news.bg. С 10-годишни присъди са вторият и третият помощник-капитани, главният механик и старши помощник-капитанът.Един от моряците, който е оказал пълно съдействие на разследващите, е осъден на 6 години и половина лишаване от свобода. Останалите моряци са освободени.Испания налага солидарна глоба от 450 милиона евро на осъдените, за които е доказана съпричастността към контрабандата", "date": "2017.11.23", "title": "Наши моряци, осъдени в Испания, трябва да платят и €450 млн."}
{"url": "http://www.novinite.bg/articles/153291/Zadaljitelni-vaksini-v-Italiya", "text": "В Италия поствянето на ваксини в задължително за да може децата да бъдат записани в ясла, детска градина и училище. Това стана, след като конституционен съд валидира днес закон, гласуван през лятото.Ако не са поставени ваксини на дете от 6 до 16 години, родителите могат да бъдат глобени от 100 до 500 евро.Областта Венето в Северна Италия е против закона и отнесе въпроса до Конституционния съд.Според властите там задължителните ваксини представляват накърняване на индивидуалното право на здравни грижи.В Италия има много случаи на морбили. В близо 90 на сто от случаите разболелите се не бяха ваксинирани. А някои от случаите завършиха със смърт. ", "date": "2017.11.23", "title": "Задължителни ваксини в Италия"}
{"url": "http://www.novinite.bg/articles/153312/Rumanskoto-pravitelstvo-ocelya-sled-vot-na-nedoverie", "text": "Румънското правителство оцеля след вот на недоверие. Докато се състоя обсъждането, пред сградата на румънския парламент се събраха 5000 души на протест.В началото на седмицат прокурор за борба с корупцията в Румъния замрази всички лични авоари на лидера на управляващата партия на стойност повече от 32 милиона долара. Срещу социалдемократа Ливиу Драгня тече разследване по подозрение за злоупотреба с обществени средства.Има съмнения, че той е организирал престъпна група, която източвала огромни суми от държавни проекти, част от които са финансирани от европейските фондове.Драгня отрича всички обвинения, но въпреки това опозиционните партии поискаха той да подаде оставка като председател на долната камара на парламента.", "date": "2017.11.23", "title": "Румънското правителство оцеля след вот на недоверие"}
{"url": "http://www.novinite.bg/articles/153315/Teroristi-zaplashiha-Vatikana-s-atentat-po-Koleda", "text": "ерористична групировка, свързана с „Ислямска държава”, разпространи плакат, на който е изобразена кола, насочила се към базиликата „Св. Петър” в Рим и така предупреди за готвен атентат в навечерието на Коледа, съобщи британското издание „Кетълик хералд”, предаде Дарик.Групировката разпространи и плакат с изображение на обезглавения папа Франциск. Тази година в една от молитвите си папата припомни за жертвите на нападенията на ислямисти по целия сват. „Молим Господ да обърне сърцата на терористите и да освободи света от омразата и убийствената глупост, която злоупотребява с името Божие, разпространявайки смърт”, каза светият отец, цитиран от Радио „Ватикана”. Изданието се позовава на Института за изследване на медиите в Близкия изток и отбелязва, че плакатът е дело на Wafa Media Foundation – пропаганден канал, свързан с ИД.", "date": "2017.11.23", "title": "Терористи заплашиха Ватикана с атентат по Коледа"}
{"url": "http://www.novinite.bg/articles/153299/Po-malkiyat-iznos-za-Rusiya-e-zaradi-loshata-ruska-ikonomika-ne-zaradi-sankciite", "text": "Спадът на износа на България към Русия през последните 4 години се дължи на проблемите на руската икономика, а не на санкциите на ЕС спрямо Русия. Това се посочва в доклад на Българската стопанска камара (БСК) относно българския износ за Руската федерация.Според БСК санкциите на ЕС спрямо Русия изглежда не засягат българския износ. Ако има засегнати стоки, то техният дял е толкова малък, че не може да се улови от статистиката. В най-добрите за българския износ към Русия години износът на стоки, обект на настоящите санкции на ЕС, е бил 11-12 мил. евро. За 2016 година този износ възлиза на 5.2 мил. евро. Сумарно за времето на санкциите преките български загуби от износ на стоки към Русия не надхвърлят 20 мил. евро.Косвените загуби за българската икономика са по-големи. Основните загуби идват от пренасочването на стоки на други държави членки от Русия към България, притискайки допълнително българските производители на националния им пазар.През последните 4 години се наблюдава промяна на продуктовата структура на износа. Наблюдава се тенденция към увеличаване износа на стоки с по-висока степен на преработка и по-висока добавена стойност, но има и изключения.Според данните на БСК България е на 17-то място сред доставчиците на фармацевтични продукти в Русия и на 36-то място сред доставчиците на машини и апарати.За периода на санкциите на ЕС се наблюдава много голям спад на износа ни на консервирани плодове и зеленчуци и на напитки към Русия. Износът ни на тези продукти към Руската федерация далеч вече не е на водещите позиции. Спадът на износа при напитките е няколко пъти в сравнение с периода преди налагането на санкции, а износът ни на вино към Русия е намалял с 30-40 пъти.За настоящата 2017 година се наблюдава ръст на износа ни към Русия. Тенденцията обаче се дължи основно на износа на тръби за пренос на газ.В числа износът ни към Русия нараства с по-бавни темпове от общия износ. Ако през 2001 г. Русия е била 13-та в експортната ни листа - след Румъния и преди Македония, то през 2016 г. е 19-та - след Унгария и преди САЩ. Износът за 2016 година е наполовина спрямо най-силните ни експортни години - 2012 и 2013 година.Вносът на Русия сумарно от целия свят бележи ръст. От 2001 година до 2016 година вносът на Русия се е увеличил с 4 пъти. От 2012 година насам се отчита спад.Най-голям ръст бележат стоковите групи конфекция, трикотаж и маслодайни семена. Техният внос в страната се е увеличил с над 10 пъти. Около 2 пъти е нараснал и вносът на неорганични химикали и на месо и месни продукти.Според БСК българските доставчици не реализират потенциала на руския пазар по няколко основни причини:", "date": "2017.11.23", "title": "По-малкият износ за Русия е заради лошата руска икономика, не заради санкциите"}
{"url": "http://www.novinite.bg/articles/153323/Islyamska-darjava-obezglavi-15-svoi-bojci-v-Afganistan", "text": "Терористичната групировка ДАЕШ (\"Ислямска държава\") е обезглавила 15 свои бойци заради вътрешни борби в източната афганистанска провинция Нангархар, съобщиха от местното правителство, цитирани от \"Ройтерс\" и news.bg Повече подробности по темата не са били съобщени, като няма потвърждение от ДАЕШ, чийто местен клон е известен като \"Ислямска държава в Хорасан\", старото име на района, който включва съвременен Афганистан.Отделно, в столицата на Нангархар - Джалалабад, е избухнала бомба в същия ден, като са загинали най-малко 8 души, въпреки че засега няма податки кой би могъл да е отговорен за това.Говорителят на губернатора на провинцията уточни, че 15-те бойци на ДАЕШ са били екзекутирани след разразили се вътрешни междуособици в групировката, която се прочу с бруталната си жестокост.Нангархар, където крайното ислямистко движение се появи за пръв път в началото на 2015 г., е нестабилен център за ДАЕШ и други екстремистки групировки, тъй като провинцията се намира на пропускливата граница на Афганистан с Пакистан.Талибаните и ДАЕШ често се сражават помежду си в Нангархар и двете групировки бяха обект на продължителни въздушни удари от страна на САЩ.Въпреки това точното естество на отношенията между двете групировки е слабо изяснено. Имало е изолирани инциденти в Афганистан, в които бойците на двете групировки изглежда са си сътрудничили.Според документи на афганистанските специални служби, местните служби за сигурност смятат, че ДАЕШ присъства в девет провинции - от Нангархар и Кунар на изток до Джавжан, Фаряб и Бадахшан на север и Гор на запад.", "date": "2017.11.23", "title": "\"Ислямска държава\" обезглави 15 свои бойци в Афганистан"}
{"url": "http://www.novinite.bg/articles/153324/Rusiya-ne-izklyuchva-sakrashtavane-na-voennite-si-sili-v-Siriya", "text": "\r\nНачалникът на Генералния щаб на Въоръжените сили на   не изключва съкращаване на руските  в , съобщава ТАСС, цитиран от news.bg \r\n\"Вероятно ще бъдат\", отговори той на въпрос дали ще бъдат съкратени руските военни в  на фона на последните събития.\r\nНа 20 ноември по време на посещение на сирийския президент Башар Асад в Сочи руският лидер Владимир Путин заяви, че операцията срещу те в  приключва.\r\nНе сме далеч от пълна победа над тероризма, изтъкна руският лидер.\r\nСпоред Москва 98% от територията на  е освободена от терористи.\r\nПо-рано тази седмица високопоставен руски представител съобщи, че борбата срещи ДАЕШ (\"Ислямска държава\") в  ще приключи до края на годината и  ще може да изтегли войските си.\r\n \r\n ", "date": "2017.11.23", "title": "Русия не изключва съкращаване на военните си сили в Сирия"}
{"url": "http://www.novinite.bg/articles/153327/Facebook-puska-prilojenie-sreshtu-propagandata-i-falshivite-novini", "text": "Facebook планира нов инструмент, който ще позволи на потребителите да видят дали са харесали страници, разпространяващи чужда пропаганда по време на президентски избори в САЩ.  Приложението ще бъде пуснато през декември.Социалната мрежа вече обяви, че повече от 126 милиона американци са били изложени на съдържание, генерирано от Русия - твърдения, които Москва категорично отрича.Facebook беше подложен на остри критики, че позволява разпространението на фалшиви новини и ги отстранява след твърде дълго време.", "date": "2017.11.23", "title": "Facebook пуска приложение срещу пропагандата и фалшивите новини"}
{"url": "http://www.novinite.bg/articles/153301/Kade-po-sveta-e-naj-opasno-za-jeni", "text": "Латинска Америка и Карибският регион са територии, където насилието срещу жени е най-голямо, съобщи ООН като уточни, че особено опасни са Централна Америка и Мексико, пише ДАРИК. В доклад, представен в Панама, Програмата на ООН за развитие и за жените UNDP посочва, че нападенията срещу жени в региона продължават, въпреки строгите закони.„Въпросът с насилието срещу жени в Латинска Америка е ключов. Това е регионът, където насилието срещу жени е най-голямо извън зоните на конфликти”, каза Еухения Писа-Лопес – ръководителка на мисията на UNDP в Латинска Америка.Три от десетте държави, където ръстът на изнасилванията на жени и момичета е най-висок, са в Карибския басейн. Убийствата на жени в Централна Америка са в „опустошителен мащаб”, като две от всеки три жени са загинали заради пола си.„В някои държави това се е превърнало в остра криза. В Северния триъгълник (Хондурас, Салвадор и Гватемала) и Мексико проблемът с убийствата на жени и насилието срещу жени е достигнал епидемични нива, в много случаи с връзки към организираната престъпност”, каза Писа-Лопес.16 от държавите са вписали убийствата на жени в законови текстове, а няколко наказват и по-нови форми на престъпления като киберпрестъпност, политическо насилие или заливане с киселина. Въпреки тези стъпки, „чумата” на насилието продължава да заплашва човешките права, общественото здраве и сигурност.ООН препоръчва засилване на институциите и политиките в региона, както и отделяне на ресурси за даване на по-големи права на жените. Дава се съвет да се работи за преодоляване на „патриархалните” културни норми, които поддържат неравенството между мъже и жени.", "date": "2017.11.23", "title": "Къде по света е най-опасно за жени"}
{"url": "http://www.novinite.bg/articles/153322/Lekari-spasiha-maj-s-95-izgaryaniya-blagodarenie-na-bliznaka-mu", "text": "Френски лекари съобщиха, че са спасили пациент на 33 години с 95 процента изгаряния по тялото благодарение на присаждане на кожа от неговия еднояйчен близнак, предаде Франс прес, цитира NOVA. \"За пръв път на пациент с изгаряния по 95 на сто от тялото му беше присадена кожа от неговия еднояйчен близнак - заяви проф. Морис Мимун, ръководител на отделението по пластична хирургия и реконструкция в болницата \"Сен Луи\" в Париж. - На пациенти с изгаряния е присаждана кожа от техни еднояйчни близнаци, но изгарянията не са обхващали толкова голяма част от тялото. При толкова тежки изгаряния шансовете за оцеляване на практика са нулеви. Извършвани са трансплантации на кожа при изгаряния, обхващащи между 6 и 68 процента, т.е. средно 45 процента от тялото.\" Предимството в случая е, че присадената кожа няма да бъде отхвърлена, без да се прибягва до имунопотискаща терапия, защото еднояйчните близнаци са генетично идентични, отбелязаха лекарите.На 27 септември 2016 г. Франк бил приет в болницата с изгаряния по 95 процента от тялото вследствие на инцидент на работното място. Грозяла го смърт, но за щастие лекарите установили, че Франк има брат еднояйчен близнак. Първата трансплантация на кожа от брат му била извършена 7 дни след хоспитализирането на Франк. Двамата братя били оперирани едновременно, за да може кожата да бъде присадена незабавно. Методът бил повторен на 11-ия и 44-ия ден, за да се замени цялата кожа на пациента с изгаряния. Франк бил подложен на общо десетина операции.", "date": "2017.11.23", "title": "Лекари спасиха мъж с 95% изгаряния благодарение на близнака му"}
{"url": "http://www.novinite.bg/articles/153330/Toksichni-veshtestva-v-atmosferata-sled-pojar-v-Bryuksel", "text": "\"Второ за две седмици голямо изхвърляне на токсични вещества в атмосферата беше регистрирано след пожар в белгийската столица\", съобщи представителят на противопожарната служба Пиер Мейс, цитиран от ТАСС и NOVA. Пожарът разруши охладителната система на голям завод за производство на вафли в района Форе в западната част на Брюксел, а властите евакуираха персонала от съседните промишлени сгради и учениците от училище, на 200 м. от завода.  При злополуката няма пострадали хора. Пожарът в сграда на завод \"Milcamps\" е започнал около 13 ч. местно време, а към 15 ч. (16 българско), е бил локализиран, посочи Мейс. При пожара е имало изхвърляне на токсични вещества и продукти от горенето на охладителната система на предприятието. В. „Дерниер йор” съобщи, че отровният дим се усеща на 10 км. от завода. Инцидент със същите мащаби стана в същата част на Брюксел на 11 ноември, когато при пожар в ТЕЦ в съседния район Дрогенбос се запали склад с литиеви акумулатори, в резултат на което токсичен дим покри зона от повече от 20 км. ", "date": "2017.11.23", "title": "Токсични вещества в атмосферата след пожар в Брюксел"}
{"url": "http://www.novinite.bg/articles/153332/ES-moje-da-vklyuchi-Turciya-v-cheren-spisak-s-ofshorkite", "text": "Европейският съюз може да включи Турция в черен списък с офшорните зони през следващия месец, съобщава \"Блумбърг\".Подобен ход от страна на Брюксел може допълнително да влоши отношенията между Анкара и най-големия търговски блок в света.Работна група на ЕС, която имаше задача да провери \"юрисдикции, които не сътрудничат за данъчни цели\", е заключила, че ангажиментите на Турция що се отнася до данъчната прозрачност и офшорните зони до момента \"не са задоволителни\", разкриха източници, запознати с конфиденциалните документи.Така наречената Група \"Кодекс за поведение\" (Данъчно облагане на предприятия) може да препоръча на финансовите министри на ЕС на 5 декември да включат държави в черен списък, които не сътрудничат.Докато страните членки на ЕС обаче са разединени по въпроса дали трябва да се налагат финансови санкции на несътрудничещи юрисдикции, репутацията на Турция може да бъде засегната, ако бъде включена в подобен списък и дори да окаже натиск върху компаниите от ЕС да спрат инвестициите.Няколко държави, включително Франция, подкрепят наказателни мерки, включително спиране на международна финансова подкрепа. Все още не е взето решение по този деликатен въпрос.Посланиците на страните членки на ЕС ще обсъдят черния списък преди срещата на финансовите министри в началото на декември. Според \"Блумбърг\" в списъка могат да бъдат включени 36 държави, включително Сърбия, Армения, Острови Кук, Маршаловите острови, Панама и Тунис.На седем карибски държави им е дадена отсрочка до февруари заради природните бедствия през последните месеци.Общо 92 юрисдикции са проверявани.", "date": "2017.11.23", "title": "ЕС може да включи Турция в черен списък с офшорките"}
{"url": "http://www.novinite.bg/articles/153296/Shte-se-namalyat-cenite-na-rouminga-mejdu-Balgariya-i-Makedoniya", "text": "Ще се намалят цените на роуминга между България и Македония. Това стана възможно след подписания днес Меморандум за разбирателство между ресорните ведомства на двете страни за намаляване на международните тарифи за роуминг и телекомуникационни услуги.Споразумението бе подписано от министър Ивайло Московски и неговия македонски колега Дамян Манчевски в присъствието на министър-председателите на двете държави Бойко Борисов и Зоран Заев.Документът предвижда страните да насърчат мобилните оператори за постигането на конкретни споразумения помежду си, които да доведат до трайното намаляване на международните тарифи на роуминг услугите.Цените на мобилните разговори между България и Македония са едни от най-високите в Европа. Те са между 2.99 лв. и 6.99 лв. на минута и около 25 лв. на мегабайт. Подписването на тази междуправителствена спогодба е израз на политическата воля, с която ще изпратим ясно послание, че интеграцията на Западните Балкани е от изключителна важност за приобщаването им към ЕС, заяви министър Московски. Това ще мотивира телеком операторите да сключат споразумения за реално намаление на цените за разговори в роуминг и за ползване на интернет, допълни той.Предстои дебат на европейско ниво за отпадане на високите цени за роуминг, но България е първата държава, която направи реална крачка в тази посока. Това са само част от мерките за подобряване на свързаността на всички равнища в региона, което пряко ще се отрази на контактите между гражданите и фирмите.Очаква се на 6 декември да бъде подписано същото споразумение и с Република Сърбия.", "date": "2017.11.23", "title": "Ще се намалят цените на роуминга между България и Македония"}
{"url": "http://www.novinite.bg/articles/153325/Sas-specakciya-zadarjaha-trafikanti-na-jeni-za-Avstriya-i-Germaniya", "text": "Специализираната полицейска операция за неутрализиране на организирана престъпна група е проведена от служители на ГД \"Борба с организираната престъпност\" на територията на Враца и Вършец.Действията са осъществени под наблюдението на Специализираната прокуратура. В хода им за срок до 24 часа са задържани 29-годишния Ц.П., 27-годишния М.П. и 23-годишния В.К., набирали и склонявали българки към предоставяне на сексуални услуги срещу заплащане в страни от ЕС - Австрия и Германия.При претърсвания и изземвания в жилища, обитавани от участниците в групата, и в автомобилите им са иззети тефтери със записки, парични преводи, самолетни билети, мобилни телефони и СИМ карти, компютърни конфигурации, както и наркотични вещества.По досъдебното производство, в качеството на свидетели, пред съдия са разпитани жертви на трафика с цел сексуална експлоатация.Специализираната прокуратура е повдигнала обвинения на тримата участници в организираната престъпна група, участниците са задържани на 17 ноември 2017 г. Събраните доказателства сочат, че групата е набирала и склонявала българки да проституират в страни от ЕС от януари 2016 г., като им е било обещавано да получават по 200 лева на сеанс.С постановление на прокурор от Специализирана прокуратура от 21 ноември на ръководителя на групата Ц.П. е наложено прокурорско задържане до 72 часа. Днес, 23 ноември 2017 г., за него в Специализирания наказателен съд е внесено искане за налагане на мярка за неотклонение \"Задържане под стража\".На двамата участници в групата е наложена \"Парична гаранция\" от по 5000 лева по семейни причини и защото не са осъждани.", "date": "2017.11.23", "title": "Със спецакция задържаха трафиканти на жени за Австрия и Германия"}
{"url": "http://www.novinite.bg/articles/153304/Martin-Shulc-moje-da-podade-ostavka-kato-lider-na-socialdemokratite", "text": "Днес лидерът на Социалдемократическата партия на Германия Мартин Шулц може да подаде оставка, съобщава Forexlive, цитира news.bg Джереми Клиф, кореспондент на списание \"Икономист\" в Берлин, съобщава, че е чул в Социалдемократическата партия да се говори, че днес Мартин Шулц може да подаде оставка.Клиф се позовава на анонимни източници в партията, които са заявили, че Шулц може да бъде заменен от вицеканцлера и външен министър Зигмар Габриел или от кмета на Хамбург Олаф Шолц.Стана ясно също, че Шулц е поискал среща на ръководството на партията в 16,00 часа по Гринуич.Първоначално социалдемократите категорично заявяваха, че няма да участват в нова коалиция и ще останат в опозиция след най-слабото си представяне на изборите на 24 септември от повече от 50 г. Но след провала на преговорите между консерваторите, Зелената партия и Свободната демократическа партия, в Социалдемократическата партия заговориха за преговори с Меркел.В Германия се разпространява информация, че социалдемократите могат да преразгледат решението си да не подкрепят Меркел. Една от спекулираните формули на управление е правителство на малцинството на консерваторите, което ще бъде подкрепяно от социалдемократите при прокарването на важно законодателство.Преди дни Меркел обяви, че предпочита предсрочни избори пред правителство на малцинството. Днес Шулц ще проведе среща с президента Франк-Валтер Щайнмайер във връзка с политическата криза. Държавният глава също ще се срещне с \"Алтернатива за Германия\" и Левицата.Проучване на Форса от вторник показва, че ще настъпи малка промяна при нови избори. Консерваторите ще съберат 31 на сто, докато социалдемократите - 21%.Християндемократите държат 246 места в 709-местния парламент. Зад тях са социалдемократите със 153; \"Алтернатива за Германия\" - 94 места, свободните демократи - 80 места, Зелената партия - 67 места и Левицата - 69 места.", "date": "2017.11.23", "title": "Мартин Шулц може да подаде оставка като лидер на социалдемократите"}
{"url": "http://www.novinite.bg/articles/153328/Franciya-i-Polsha-zatopliha-otnosheniyata-si", "text": "Френският президент Еманюел Макрон заяви днес, че съдебните реформи в Полша остават причина за безпокойство за Франция, но че намаляват темите, по които двете страни имат различия, предаде Ройтерс. \"Имаме различия, които обсъдихме, но също и теми, по които позициите ни съвпадат\", каза Макрон на обща пресконференция с полската премиерка Беата Шидло.Двамата са обсъдили най-широк кръг от въпроси - от европейската сигурност през работниците, изпращани от своите работодатели в по-богати държави от , отбранителното сътрудничество и бъдещето на  след Брекзита до полските тревоги от плановете на  да прокара втори тръбопровод по дъното на Балтийско море, съобщи Асошиейтед прес.Агенцията припомня, че двустранните им отношения се обтегнаха, след като  се отказа от голяма сделка за купуване на френски хеликоптери, а Макрон разкритикува премиерата  и заобиколи  по време на обиколката си в региона през лятото. Френският президент посрещна полската министър-председателка топло в Елисейския дворец. Шидло се отби в Париж на път към Брюксел, където утре ще участва в среща на високо равнище на Източното партньорство, посочва Франс прес.След срещата с френския президент полската премиерка каза, че може да има компромис в  по европейската директива за командированите работници, предаде Ройтерс.\"Най-важното е да седнем на масата и да говорим\", каза Шидло. \"Аз заявявам, че ние сме отворени за дискусии по пакета за мобилността. Тук ние можем да постигнем компромис\", допълни тя. ", "date": "2017.11.23", "title": "Франция и Полша затоплиха отношенията си"}
{"url": "http://www.novinite.bg/articles/153313/Norvegiya-obmislya-da-naloji-danak-Tesla-na-elektricheskite-koli", "text": "Норвегия, световният лидер по нулеви вредни емисии от автомобили, предложи \"данък Тесла\", който има за цел да намали гарантираните за големи електрически автомобили данъчни отстъпки, информира АФП, цитира news.bg Електрическите автомобили, които не са засегнати от тежки данъци за разлика от другите коли, представляват 20% от новорегистрираните в скандинавската страна от началото на 2017 г., което е безпрецедентен пазарен дял в света.Днес дясното правителство внесе в парламента проектобюджет за 2018 г., в който се предлага да се премахне еднократно освобождаване от данък за нови електрически автомобили с маса повече от 2 тона.Предложението веднага бе определено като \"данък Тесла\", защото предимно засяга модели, произведени от американската компания. Нов автомобил Tesla X ще струва със 70 000 крони (7 500 евро) повече.Оправдавайки предлаганата данъчна мярка, финансовият министър Сив Йенсен подчерта, че тези тежки седани изтощават пътищата колкото конвенционалните возила и собствениците следователно трябва да си плащат.Предложението предизвика разгорещен дебат.\"Това е данъчна бомба\", каза пред АФП генералният секретар на Норвежката асоциация на електрическите автомобили Кристина Бу.\"Това е неочаквано за шофьорите и за автомобилната индустрия, изпраща грешен сигнал до норвежците и света\", добави Бу.Тя подчерта, че Норвегия е поставила амбициозна цел да прекрати продажбата на нови автомобили с конвенционални двигатели най-рано до 2025 г.", "date": "2017.11.23", "title": "Норвегия обмисля да наложи „данък Тесла” на електрическите коли"}
{"url": "http://www.novinite.bg/articles/153244/Nad-cyalata-strana-shte-bade-slanchevo", "text": "Днес над по-голямата част от страната ще бъде слънчево. Над крайните източни райони ще е с ниска облачност и на отделни места там ще преръми. В Дунавската равнина и Източна България ще духа слаб вятър от изток-североизток. Максималните температури ще са между 11° и 16°, в София – около 13°.Атмосферното налягане е малко по-високо от средното за ноември и още малко ще се повиши.В планините ще преобладава слънчево време. Ще духа умерен до силен северозападен вятър. Температурите ще продължат да се повишават и максималната на височина 1200 метра ще е около 9°, на 2000 метра – около 3°.По Черноморието ще преобладава облачно време. На отделни места ще преръми. Ще духа слаб вятър от изток-североизток. Максималните температури ще са 10-12°. Температурата на морската вода е 12-13°. Вълнението на морето ще е 1-2 бала. ", "date": "2017.11.23", "title": "Над цялата страна ще бъде слънчево"}
{"url": "http://www.novinite.bg/articles/153293/Ochakvat-ni-nyakolko-slanchevi-dni", "text": "Високи за сезона температури, слънце и променлива облачност - това ни очаква през следващите три дена. Между 9 и 12 градуса ще са най-високите стойности, отчетени от термометрите през този период в региона на Габрово. Валежи няма да има, предаде ДАРИК. Атмосферното налягане е малко по-високо от средното за ноември, слабо ще се повиши. В планините ще е предимно слънчево. Ще духа слаб до умерен западен вятър. Максималната температура на височина 1200 метра ще е около 10°, на 2000 метра – около 3°.", "date": "2017.11.23", "title": "Очакват ни няколко слънчеви дни"}
{"url": "http://www.novinite.bg/articles/153317/Roditeli-ne-iskat-da-puskat-decata-si-na-uchilishte-zaradi-hepatit-A", "text": "\r\nРодители заплашват да спрат децата си от  и  в Раковски заради увеличени случаи на заболели от  в града. Болните там до момента вече са близо 90, предимно от ромския квартал.\r\nЗаболяването се предава по контактно-битов път и затова най-важна е личната хигиена. На специална среща беше решено в ромския квартал да бъде обяснено колко е важна личната хигиена.\r\n\r\nЛекарите увериха, че на всички контактни със заболелите се правят изследвания, в опит да бъде овладяна заразата. В инфекциозната клиника в Пловдив лежат 30 души, а всеки ден там постъпват по 5-6 нови болни, повечето от Раковски.\r\n", "date": "2017.11.23", "title": "Родители не искат да пускат децата си на училище заради хепатит А"}
{"url": "http://www.novinite.bg/articles/153252/Napadenie-s-noj-v-Blagoevgrad", "text": "Трима младежи бяха ранени пред дискотека в Благоевград.Те били нападнати от неизвестни мъже, информира Нова телевизия.Двама от пострадалите са ранени в корема и един в бедрото. Настанени са в болница.Нападателите са избягали. ", "date": "2017.11.23", "title": "Нападение с нож в Благоевград"}
{"url": "http://www.novinite.bg/articles/153264/Kola-blasna-dve-jeni-na-Okolovrastnoto-v-Sofiya", "text": "Лек автомобил блъсна две жени на Околовръстния път в София. Инцидентът е станал около 19 часа в района на кв. \"Кръстова вада\", съобщиха от МВР. Колата е блъснала двете пешеходки, а друг автомобил се е ударил в колата. Двете пострадали жени са откарани за преглед в болница. Една от жените е транспортирана в \"Пирогов\". 48-годишната жена преминава необходимите прегледи. Няма опасност за живота ѝ, съобщиха от лечебното заведение, цитирани от \"Фокус\".", "date": "2017.11.23", "title": "Кола блъсна две жени на Околовръстното в София"}
{"url": "http://www.novinite.bg/articles/153270/Pochina-edna-ot-obgorenite-pri-vzriva-v-Sapareva-banya", "text": "Най-тежко пострадалата жена при взрива на газова бутилка в Сапарева баня е починала в \"Пирогов\", съобщи БНР.   На 12 ноември в къщата на 75-годишната Иванка Коляндова избухна газова бутилка. Възрастната жена посрещнала гости - сестра си и сина й, като се оплакала на племенника, че туристическата бутилка с газ не работи.  Мъжът започнал да я поправя, но изтекла газ, която се възпламенила от искра от запалената печка на дърва. При експлозията Иванка Коляндова, дъщеря й Елка и сестра й Цветанка пострадаха много тежко и бяха транспортирани в \"Пирогов\".   От трите жени в най-критично състояние бе Иванка. Въпреки усилията на лекарите в Клиниката по изгаряния, вчера жената е починала, съобщи \"Струма\".   Състоянието на другите две пострадали остава много тежко. Има опасност за живота им, тъй като са с широкоплощни изгаряния на кожата, с изгаряния на горните дихателни пътища и са вдишали пушечни газове. Синът на Иванка и племенникът й, които пострадаха по-леко, вече са изписани от лечебното заведение.", "date": "2017.11.23", "title": "Почина една от обгорените при взрива в Сапарева баня"}
{"url": "http://www.novinite.bg/articles/153271/Oshte-edin-incidentsna-peshehodna-pateka", "text": "\r\n13-годишно момиче е било блъснато на  в Смолян, предаде БНР.Детето не е пострадало сериозно - то е с леки наранявания. Момичето е с разкъсно-контузна рана на челото и рани на лявата ръка.\r\nДетето веднага е било откарано в Спешен център, където ѝ е оказана първа медицинска помощ. След това лекарите са решили да пуснат момичето за домашно лечение.\r\nКъм момента няма информация за обстоятелствата, довело до инцидента. Работата по случая продължава.\r\n", "date": "2017.11.23", "title": "Още един инцидентсна пешеходна пътека"}
{"url": "http://www.novinite.bg/articles/153284/Spirat-voda-na-nyakolko-mesta-v-Sofiya-na-23-noemvri", "text": "клиентите на \"Софийска вода\", живеещи в района на ул. \"Милениум\", ул. \"Лилиум\", ул. \"Орхидея\".При продължителност на строително-ремонтните дейности над 12 часа \"Софийска вода\" ще осигури алтернативно водоснабдяване с водоноска на ул. \"Милениум\", ъгъла с ул. \"Иванянско шосе\".На 24 ноември 2017 г. (петък) във връзка с подмяна на сградно водопроводно отклонение на ул. \"Рибен буквар\", жк. \"Разсадника–Коньовица\", се налага спиране на водоподаването от 10:00 до 16:00 часа на клиентите на \"Софийска вода\", живеещи в района на ул. \"Рибен буквар\", от бул. \"Александър Стамболийски\" до ул. \"Хъшове\".При продължителност на строително-ремонтните дейности над 12 часа \"Софийска вода\" ще осигури алтернативно водоснабдяване с водоноска на ул. \"Рибен буквар\", ъгъла с ул. \"Хъшове\".На 24 ноември 2017 г. (петък) във връзка с реконструкция на уличен водопровод на ул. \"Монтевидео\", кв. \"Овча купел\", се налага спиране на водоподаването от 10:00 до 22:00 часа на клиентите на \"Софийска вода\", живеещи в района на ул. \"Монтевидео\", от ул. \"Драгоман\" до бул. \"Никола Петков\", ул. \"Драгоман\", от ул. \"Монтевидео\" до ул. \"696\", ул. \"671\".При продължителност на строително-ремонтните дейности над 12 часа \"Софийска вода\" ще осигури алтернативно водоснабдяване с водоноска на ул. \"Монтевидео\", ъгъла с ул. \"Боряна\".На 24 ноември 2017 г. (петък) във връзка с прекъсване на сградно водопроводно отклонение на ул. \"45\", вилна зона \"Симеоново–север\", се налага спиране на водоподаването от 13:00 до 15:00 часа на клиентите на \"Софийска вода\", живеещи в района на ул. \"53\", от №5 до №15, и ул. \"45\", от №10 до ул. \"53\".При продължителност на строително-ремонтните дейности над 12 часа \"Софийска вода\" ще осигури алтернативно водоснабдяване с водоноска на ул. \"53\", ъгъла с ул. \"45\".Ремонтните дейности ще осигурят по-добро управление на водопроводната мрежа, като максимално се ограничат зоните на евентуални бъдещи нарушения на водоснабдяването.Засегнатите от прекъсването на водата могат да получат повече информация от Телефонния център на \"Софийска вода\" АД на телефон: 0800 121 21 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx .\"Софийска вода\" АД предварително се извинява на своите клиенти за причинените временни неудобства!Интернет сайтът на дружеството дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез SMS.", "date": "2017.11.23", "title": "Спират вода на няколко места в София на 23 ноември"}
{"url": "http://www.novinite.bg/articles/153260/Izbraha-Emil-Hristov-ot-GERB-za-zam-predsedatel-na-parlamenta", "text": "Депутатите избраха Емил Христов от ГЕРБ за заместник-председател на Народното събрание. Христов бе избран със 123 гласа „за”, 7 „против” и 48 „въздържал се”. Кандидатурата му бе внесена вчера от председателя на ПГ на ГЕРБ Цветан Цветанов. Емил Христов зае мястото на Цвета Караянчева, която беше избрана за председател на НС след оставката на Димитър Главчев. Той бе председател на Временната комисия за процедурата по придобиване на нов боен самолет, предаде БНТ.", "date": "2017.11.23", "title": "Избраха Емил Христов от ГЕРБ за зам. -председател на парламента"}
{"url": "http://www.novinite.bg/articles/153265/8-mesta-v-Sofiya-bez-voda-dnes", "text": "На 8 места в София водата ще бъде спряна днес заради планирани ремонти, съобщи \"Софийска вода\".В ж.к. \"Люлин\" 5 няма да има вода от 10 до 20 ч. в бл. 516, бл. 517, бл. 518, бл. 521, ул. 502. В ж.к. \"Банишора\" няма да има вода от 9:30 до 16:30 часа на ул. „Враня“ от ул. „Шумен“ до ул. „Алдомировска“.В Центъра водата ще бъде спряна от 10 до 16 ч. на ул. „Средна гора“ от ул. „Цар Симеон“ до ул. „Кирил и Методий“ .В кв. Подуяне също няма да има вода. Тя ще бъде спряна от 23 часа на 23 ноември до 6 часа на 24 ноември 2017 г. заради подмяна на спирателен кран на ул. „Оборище“ от бул. „Евлоги и Христо Георгиеви“ до ул. „Васил Друмев“, ул. „Оборище “, ул. „Мърфи“, ул. „Русалка“, ул. „Алеко Константинов“. Ако работите продължат над 12 часа, ще има водоноска на ъгъла на улиците „Русалка“ и “Алеко Константинов“.Във вилна зона „Косанин дол“ водата ще бъде спряна от 10 до 19 часа на ул. „Попов извор“, ул. „Забел“, ул. „Карачаир“, ул. „Пепелив рид“, ул. „Мразовец“, ул. „Любелия“ и комплекс „Бяла черква“.Вода няма да има и във вилна зона „Симеоново – Драгалевци“ от 10 до 17 часа на ул. „Проф. Борис Йоцов“ – от №25 до №39ул. „Огюст Дозон“ от ул. “Проф. Борис Йоцов“ до ул. „Георги Заркин“, ул. „Шарколия“ от №4 до ул. „Огюст Дозон“.Във \"Враждебна\" тя ще бъде спряна от 9:30 до 17:30 часа на ул. 2 от ул. 61 до бул. „Ботевградско шосе“.В кв. „Орландовци“ се налага спиране на водоподаването от 9 до 19 часа на ул. \"Вела Чорбова\" от ул.\" Арда\" до ул. \" Училищна\",ул. \"Кестен\" от ул. \"Магда Петканова\" до ул.\" Вела Чорбова\".", "date": "2017.11.23", "title": "8 места в София без вода днес"}
{"url": "http://www.novinite.bg/articles/153280/Remonta-na-Donudkov-skara-obshtinskite-savetnici", "text": "Ремонтът на столичния булевард \"Донудков\" скара общинските съветници.В началото на днешното заседание на местния парламент от БСП подариха на кмета Йорданка Фандъкова книга от 1936 г. \"Правилник за каменно-паважни настилки\", предаде ДАРИК.   Столичната кметица прие подаръка и заяви, че не знае технологията за полагане на павета, но ако от опозицията има компетентни лица могат да се включат при следващия ремонт. От ГЕРБ пък обвиниха социалистите, че започват твърде рано предизборната си кампания, използвайки ремонтите в столицата.  ", "date": "2017.11.23", "title": "Ремонта на \"Донудков\" скара общинските съветници"}
{"url": "http://www.novinite.bg/articles/153292/Borisov-Za-men-Balkanite-sa-prioritet", "text": "След споразумението, което подписахме на 1 август, се радвам, че с министрите си днес сядаме на една маса. За мен темата Балкани и приоритет и днешната среща е доказателство за развитието на отношенията ни. Това посочи премиерът Бойко Борисов в началото на на първото съвместно заседание на правителствата на България и Македония, на което Борисов се срещна с македонския си колега Зоран Заев. Темите, които двата кабинета обсъждат, са свързани с българската подкрепа за европейската интеграция на страните от Западните Балкани, развитието на инфраструктурата и подобряването на свързаността – транспортна, дигитална, телекомуникационна, конкретни проекти за сътрудничество в областта на отбраната, туризма, кадастъра, сътрудничеството при бедствия.Посещението на българска делегация в Република Македония започна със среща на четири очи между министър-председателите Бойко Борисов и Зоран Заев във Водочкия манастир, който премиерът Заев определя като едно от най-красивите места на родния му град Струмица. Преди началото на пленарните разговори министър-председателите Борисов и Заев положиха венци пред паметника на Борис Трайковски – президент на Република Македония в периода 1999-2004 г.   ", "date": "2017.11.23", "title": "Борисов: За мен Балканите са приоритет"}
{"url": "http://www.novinite.bg/articles/153305/Galap-73-odobryavat-ostavkata-na-Dimitar-Glavchev", "text": "73% от анкетирани в сондаж на \"Галъп интернешънъл\" смятат, че бившият председател на парламента Димитър Главчев е постъпил правилно, като е подал оставка, 16 на сто са на обратното мнение.Това показват данни от експресен сондаж, направен сред 802 души между 20 и 22 ноември чрез телефонно интервю и независим от външно финансиране.Това мнозинство от близо три четвърти доказва, че намесата на Бойко Борисов и оставката на Димитър Главчев, е предотвратила реален проблем за управляващата формация, коментират социолозите.Мнозинство от 60 на сто не одобрява действията на Димитър Главчев с изгонването на Корнелия Нинова, 30 процента ги одобряват, а останалите се колебаят. Българите явно са възприели действията на доскорошния председател на НС като прекомерни, а и оценката, която самият Бойко Борисов им даде, също е повлияла на мненията, отбелязват от \"Галъп\".54% се съгласяват с мнението, че с действията си Главчев всъщност е навредил именно на ГЕРБ и Борисов, 30 на сто се противопоставят на това мнение (главно привърженици на ГЕРБ), а останалите се колебаят. По всичко личи, че оставката действително е спестила сериозни последващи проблеми за управляващите, смятат анализаторите.Механизмът на бързите оставки явно отново е помогнал за опазване на относителната стабилност и това личи и в данните от въпроса за евентуални нови предсрочни избори - мнозинство от 79 на сто казват, че предсрочни избори на този етап не са необходими, посочват социолозите.39% одобряват избора на Цвета Караянчева за председател на Народното събрание, а 29 на сто са против. Привържениците на ГЕРБ преимуществено застават зад избора на Караянчева, но част от привържениците на БСП също й дават кредит на доверие, уточняват от \"Галъп\".", "date": "2017.11.23", "title": "Галъп: 73% одобряват оставката на Димитър Главчев"}
{"url": "http://www.novinite.bg/articles/153274/Zapochna-sreshtata-na-Borisov-i-Zaev", "text": "Във Водочки манастир в Струмица, Република Македония, започна срещата на \"четири очи\" между министър-председателите на България и Република Македония Бойко Борисов и Зоран Заев. След това двамата премиери ще поднесат венци пред паметника на президента на Република Македония в периода 1999-2004 г. Борис Трайковски, предаде БНТ.\r\nПо-късно правителствата на България и Република Македония ще проведат първото си съвместно заседание.От българска страна в заседанието участие ще вземат вицепремиерите Томислав Дончев, Красимир Каракачанов и Екатерина Захариева, министрите Валентин Радев, Николай Нанков, Нено Димов, Румен Порожанов, Ивайло Московски, Емил Караниколов, Теменужка Петкова и Николина Ангелкова.\r\nОчаква се да бъдат подписани девет документа за двустранно сътрудничество в областта на външната политика, инвестициите, енергетиката, отбраната, туризма, телекомуникациите, инфраструктурата и реакцията при бедствия. Споразуменията са част от изпълнението на Договора за приятелство, сътрудничество и добросъседство, подписан на 1 август тази година.\r\nПредвидена е и церемония по връчването на специализирано превозно средство за хора с увреждания, което е дарение от България за Струмица.\r\n", "date": "2017.11.23", "title": "Започна срещата на Борисов и Заев"}
{"url": "http://www.novinite.bg/articles/153314/Pochti-80-ot-balgarite-ne-iskat-predsrochni-izbori", "text": "79% от българите заявяват, че предсрочни избори на този етап не са необходими. Това показват резултатите от експресен телефонен сондаж на „Галъп интернешънъл“ по актуални теми, информира OFFNews.bg Допитването е проведено сред 802 души между 20 и 22 ноември чрез телефонно интервю по панелна методика, която осигурява представителност на данните за пълнолетното население в страната, уточняват социолозите.Според трима от всеки четирима от анкетираните Димитър Главчев е постъпил правилно, като е подал оставка като председател на Народното събрание.Мнозинство от 60% не одобрява действията на вече бившия парламентарен шеф при изгонването на лидера на БСП Корнелия Нинова от пленарната зала. 30% се изказват в подкрепа на Главчев, а останалите се колебаят.Българите явно са възприели действията на доскорошния председател на НС като прекомерни, а и оценката, която самият Бойко Борисов им даде, също е повлияла на мненията, посочват от „Галъп интернешънъл“.", "date": "2017.11.23", "title": "Почти 80% от българите не искат предсрочни избори"}
{"url": "http://www.novinite.bg/articles/153303/Makedonski-voennoslujeshti-shte-se-obuchavat-v-balgarski-voenni-uchilishta", "text": "\r\nВицепремиерите и министри на отбраната на България и Република Македония  и  подписаха Протокол за сътрудничество между двете министерства за провеждане на  в България на македонски  на танк.\r\nПротоколът създава условия за практическо споделяне на опита на българската страна по въпросите на подготовката на  на танк Т-72. Той развива доброто взаимодействие между министерствата на отбраната и въоръжените сили на двете страни, като същевременно дава конкретни насоки за разширяване и задълбочаване на военното сътрудничество\r\n\r\n", "date": "2017.11.23", "title": "Македонски военнослужещи ще се обучават в български военни училища"}
{"url": "http://www.novinite.bg/articles/153320/Lukojl-Mareshki-izpolzva-Parlamenta-za-ochernyane-na-konkurenti", "text": "„Лукойл“ категорично възразява срещу въведената от Веселин Марешки практика да използва трибуната на българския Парламент за очерняне на бизнес-конкуренти и рекламиране на собствен бизнес. Това се казва в специално съобщение на компанията, разпространено до медиите, предава DARIK. Българската петролна и газова асоциация, в която Лукойл членува, е сигнализирала Европейската комисия за множество нерешени въпроси по повод нормалното функциониране на пазара на горива в страната.Компанията категорично възразява срещу внушенията, направени от Марешки, че фирмите от групата Лукойл укриват данъци. Платените от дружествата от групата на Лукойл дължими налози, акцизи и други вземания са близо 32,5 милиарда лева от 2000 г. до май 2017 г., заявяват от петролната компания.", "date": "2017.11.23", "title": "„Лукойл“: Марешки използва Парламента за очерняне на конкуренти"}
{"url": "http://www.novinite.bg/articles/153275/RB-zamestiha-zemedelcite-na-Nenchev-s-tezi-na-Stavreva", "text": "Контактна група, водеща преговорите с Обединени земеделци с председател Петя Ставрева и почетен председател Анастасия Мозер, за присъединяването им към Реформаторския блок, днес докладва пред Политическия съвет на Блока, че разговорите са успешно финализирани.Контактната група, с координатор Жаклин Толева и членове Филип Кирев и Найден Зеленогорски, е натоварена с решение на Политическия съвет на РБ да проведе предварителни разговори с ОЗ за присъединяването на земеделците към Блока.След обсъждане, ПС взима решение да покани Петя Ставрева и представители на партията, да присъстват на следващото заседание на Съвета, което ще се състои на 29 ноември, сряда от 13 часа, за да обсъдят окончателно процеса на присъединяване на ОЗ към Реформаторския блок.", "date": "2017.11.23", "title": "РБ заместиха земеделците на Ненчев с тези на Ставрева"}
{"url": "http://www.novinite.bg/articles/153261/Intenziven-trafik-na-granicata-s-Turciya", "text": "\r\nМВР съобщи, че ът на границата ни с  е интензивен. На българо-турската граница, на ГКПП -Капитан Андреево и ГКПП -Лесово, ът е интензивен за товарни автомобили на изход.\r\nНа българо-румънската граница ът е интензивен на ГКПП -Дунав Мост - Русе.\r\nНа границата ни със Сърбия, Македония и Гърция ът е нормален на всички гранични контролно-пропускателни пунктове.\r\n", "date": "2017.11.23", "title": "Интензивен трафик на границата с Турция"}
{"url": "http://www.novinite.bg/articles/153308/Podariha-na-Fandakova-pravilnik-za-redene-na-paveta", "text": "Лидерът на БСП-София и председател на групата на БСП в СОС Калоян Паргов подари на кмета на Столична община Йорданка Фандъкова правилник за редене на павета от 1936 г.\"Подаряваме на г-жа Фандъкова правилник за редене на павета от 1936 г., за да й служи като учебник\", заяви Паргов по време на заседанието на Столичния общински съвет.\"В началото на мандата казахме, че ще бъдем конструктивна опозиция и ще помагаме. И понеже станахме за посмешище с паветата по улиците през последните няколко месеца, затова изнамерихме от архивите един правилник за каменно-паважни настилки, който е от 1936 година\", обясни още Паргов.Според социалистът книгата освидетелства, че преди повече от 80 години предшествениците на територията на София очевидно са се вълнували от това как трябва да се редят павета правилно и ефективно, така че настилката да не бъде нарушавана. Имайки предвид постоянните оплаквания от паветата на граждани и организации, Паргов предложи на Фандъкова Столична община да използва книгата, за да черпи знания за това как се редят каменно-паважни настилки.Според Паргов ремонтът на бул. \"Княз Александър Дондуков\" е дълга сага.\"Като започнем от неговото проектиране, след това сагата с павета или асфалт, което забави проекта. Някои играха и плажен волейбол върху пясъка, но очевидно и това не помогна, за да се справим в срок и качествено. Така че това нещо е като принос от групата на БСП-София в помощ на г-жа Фандъкова в тежката ѝ задача по запазването и пренареждането на паветата в София\", обясни Паргов. По думите му липсва достатъчно контрол и достатъчно експертност в работата както на кмета, така и на Столична община.Лидерът на БСП-София призова да се спазват правилата, за да намалее чувството за безнаказаност, което предизвиква нетърпимост у хората.", "date": "2017.11.23", "title": "Подариха на Фандъкова правилник за редене на павета"}
{"url": "http://www.novinite.bg/articles/153254/Koga-shte-pusnat-elektroni-bileti-za-gradskiya-transport", "text": "Системата за електронно таксуване в столичния градски транспорт няма да е готова за началото на 2019-а година. Това става ясно дни, след като отново беше спряна процедурата по избор на изпълнител заради обжалване от страна на кандидати. Пред Дарик директорът на Центъра за градска мобилност Христиан Петров заяви, че всяка една жалба забавя работата по създаването на тикет системата. Според него обжалването  е с цел фирмите да печелят още време за своите проекти, предаде Нова ДАРИК. В края на 2016-а година местната власт в София обяви, че до две години праща хартиения билет в историята. Първоначално въвеждането на тикет системата щеше да струва 20 млн. лева. С рокадите в ЦГМ  обаче стойността скочи на 88 млн. лева. Обяснението беше, че проектът е съвсем различен и ще заработи в началото на 2019-а година. През лятото дружеството пусна обществена поръчка за избор на изпълнител, която бързо беше спряна заради жалби на кандидати. В началото на този месец от „Центъра за градска мобилност” направиха втори опит, но и той се оказа неуспешен, защото процедурата отново е спряна заради жалби. На практика това забавя и въвеждането на дигитално таксуване за общественото пътуване в София, стана ясно от думите на шефа на ЦГМ Христиан Петров. \"Те имат около 18 месеца за изграждане на системата и всяка жалба избутва с поне месец напред времео за изграждането\", обясни ПетровНа въпрос дали това означава, че първоначалното обещание за началото на 2019 година е невъзможно да бъде спазено, Петров отговори: \"Това, което ви казахме, е колко време е нужно. Но като има забавяне с месец от обжалване, тогава се мести и срокът за самото изграждане на системата\", каза шефът на ЦГМ. Когато поръчката отново бъде пусната, кандидатите ще имат само пет дни да подадат своите документи. Досега ЦГМ даваше максималното време по закон – 60 дни.", "date": "2017.11.23", "title": "Кога ще пуснат електрони билети за градския транспорт"}
{"url": "http://www.novinite.bg/articles/153272/Otnemat-registraciyata-na-neizpravni-avtomobili", "text": "Властите ще отнемат регистрацията на автомобилите, които не издържат годишния технически преглед, предаде Off News.Това става възможно след приетите на второ четене промени в закона на МВР с които в преходните и заключителни разпоредби беше променен Законът за движение по пътищата. Новоприетият текст гласи:В случаите, когато при извършване на периодичен технически преглед се установи опасна техническа неизправност, Изпълнителна агенция „Автомобилна информация“ уведомява Министерството на вътрешните работи за временно отнемане регистрацията на неизправното превозно средство.С новите текстове се регламентира между администрациите на транспортното министерство и МВР да се обменят технически данни за регистрираните превозни средства и за периодичните им технически прегледи. МВР пък ще обменя информация с държавите от ЕС информация за правния статут на превозните средства и за неговата регистрация в съответната държава. Това ще става чрез използването на електронна мрежа, включваща данни от националните електронни бази от данни.С промените от следващата година се регламентира и тестовото внедряване на системата eCall. Това е спешно повикване към тел. 112, направено от превозно средство при катастрофа. Системата подава спешен сигнал при задействане на въздушните възглавници на автомобила и подава автоматичен сигнал за точното време и място на катастрофата. Системата може да бъде задействана и ръчно, като сигналът се пренася чрез мобилните мрежи и може да осъществява звукова връзка между пътниците в превозното средство и най-близкия център за приемане на спешни повиквания.Към момента системата ще работи само с новопроизведени автомобили, които вече задължително трябва да имат такава система. Отново с промени в преходните и заключителни разпоредби се регламентира редът за получаване на т. нар. \"синя карта\". Такова разрешение могат да получат чужденци, които са висококвалифицирани работници по смисъла на Закона за трудовата миграция и трудовата мобилност. Картата ще важи за срок от четири години. В случай че срокът на трудовия договор е по-малък, разрешението се издава за срока на договора, удължен с три месеца, като може да се подновява при наличие на основания за преиздаването му.", "date": "2017.11.23", "title": "Отнемат регистрацията на неизправни автомобили"}
{"url": "http://www.novinite.bg/articles/153289/Izcyalo-avtomatiziranata-biletna-sistema-vav-Varna", "text": "След приемането на новата транспортна схема на Варна ще заработи изцяло автоматизираната билетна система за всички автобусни линии, ще бъде пуснат и бързият бус коридор. Това съобщи ръководителят на проекта за интергриран градски транспорт Биляна Якова. Тя обаче не се ангажира със срокове, тъй като решението трябва да бъде прието от Общинския съвет, предаде ДАРИК. Пилотно стартира автоматизираната билетна система. Към момента, тя обхваща само една линия - №10. Билети ще могат да се купуват както от машините на спирките, така и от автоматите вътре в автобусите, поясни Якова. След като се сдобие с билет, пътникът трябва да го валидира на второ устройство в рейса. В началото във возилата ще има кондуктори, които ще обясняват на пътуващите как работи системата. Инструкции ще дават и стюарди на спирките.  В момента билетът важи за еднократно пътуване. Когато бъде приета новата транспортна схема, той ще се ползва и при прекачване в рамките на час по един маршрут. От нея зависи и пускането на бързия коридор. Той е изграден и функционира, но все още не е в услуга на гражданите, добави Якова.  \"Девет от десетте компонента на проекта са напълно приключени и по него няма никакви финансови корекции\", увери тя. Цялата система ще се следи денонощно от контролен център, който се намира в сградата на Стоматологията. ", "date": "2017.11.23", "title": "Изцяло автоматизираната билетна система във Варна"}
{"url": "http://www.novinite.bg/articles/153329/Do-50-000-lv-stigat-globite-za-neloyalni-targovski-praktiki", "text": "До 30 000 лв. могат да достигнат санкциите при първа проява на нелоялна търговска практика, а при втора – до 50 000 лв. Това каза председателят на Комисията за защита на потребителите (КЗП) Димитър Маргаритов във връзка с провеждането на кампанията „Черен петък“.„Нелоялните търговски практики са случаите, в които или откровено клиентът е бил измамен с невярна информация, или пък му е спестена важна такава, която би имала съществено значение за неговия избор. Едно от най-тежките нарушения е това в потребителската защита. При първоначално нарушение санкциите могат да достигнат до 30 000 лв., а ако същият търговец в разстояние на една година извърши същото нарушение, за повторност – до 50 000 лв.“, обясни Маргаритов пред \"Фокус\".По думите му напоследък много бурно се развива в България пазаруването по Интернет. „Нека потребителите да бъдат особено внимателни, когато попадат на сайт, от който до момента не са пазарували и там са обявени големи намаления. Да правят и съпоставки със сходни оферти от различни търговци, за да могат максимално обективно и информирано да направят своя избор“, препоръча председателят на КЗП и уточни, че хората могат да им сигнализират, ако станат жертва на нелоялна търговска практика по време на „Черния петък“ на денонощния им телефон 0700 111 22. „Също така имаме добре създадена електронна форма за подаване на жалба и сигнал. Тя е съвсем лесно достъпна на нашия сайт www.kzp.bg. Комисията разполага с териториални бюра във всички областни центрове в страната, така че потребителите могат и на място в часовете между 9.00 и 17.30 часа да ни посетят и да получат консултации, както и да подадат жалба“, каза още Димитър Маргаритов.", "date": "2017.11.23", "title": "До 50 000 лв. стигат глобите за нелоялни търговски практики"}
{"url": "http://www.novinite.bg/articles/153285/Vojna-na-rejting", "text": "Появата на Румен Радев измести Бойко Борисов, но той не е паднал за сметка на друга политическа фигура. Динамиката в общественото мнение спрямо премиера е застинала в последните 3-4 години. Това коментира в \"България сутрин\" социологът от Изследователски център \"Тренд\" Димитър Ганев, предаде Bulgaria Ot Air.Проучване, направено от центъра показва, че 8 месеца след предсрочните парламентарни избори дистанцията между първите две партии ГЕРБ и БСП се запазва.Като най-харесвани политически фигури посочени бяха Румен Радев със 67% и Бойко Борисов с 42%.Какво разклати първата позиция на премиера, а той отговори, че не е привърженик на класациите, защото Президентската институция и останалите такива изпитват разлика помежду си.\"Президентът като фигура традиционно се ползва с по-високо доверие от останалите политически фигури. Това се дължи на няколко факта: Президентството е институция, пряко избрана от народа, титулярът е един човек и, до голяма степен, доверието към институцията е пряка функция на личностно доверие\", обясни социологът.По думите му отговорностите на държавния глава са сравнително по-малко от тези в изпълнителната власт и всекидневните скандали \"твърде малко\" се \"лепят\" на президента.", "date": "2017.11.23", "title": "Война на рейтинг"}
{"url": "http://www.novinite.bg/articles/153269/Sachetavame-zdravniya-s-kulturniya-i-vineniya-turizam", "text": "\r\n\"По света пътуват около 1,280 млрд.туристи. Напрегнатият живот карат все повече хора да избират здравния туризъм. Той се разраства с 15-20 % годишно. Почивката все повече се съчетава с възстановяването, поради застаряване на населението.\" Това заяви заместник-министърът на туризма Ирена Георгиева на конференцията \"Медицински и здравен туризъм в България- състояние и възможности за развитие\".\r\nСПА, Уелнес и балнео туризмът са водещи за българския туризъм, като СПА туризмът у нас е на второ като след културния туризъм, отбеляза тя. Приходите от СПА туризъм в световен мащаб са 563 млрд.долара, като САЩ, Китай, Франция са водещи. Георгиева подчерта, че нашите предимства в тази сфера са целогодишното практикуване на СПА туризъм.\r\nБеше отбелязано, че страната ни е водеща по ресурси за СПА и Балнео туризъм заради умерения климат и термалните извори. Втори сме след Исландия по термални извори.\r\nЗаместник-министърът на туризма припомни, че имаме и лиманна кал и лечебен торф, които съчетани с термалните извори, са подходящи за лечение и профилактика на заболявания.\r\nМинистерството на туризма е поставило като основен приоритет СПА и балнео туризма. Разработват се СПА и балнео дестинации. Те ще се съчетаят с 8-те културни дестинации и 12-те маршрута за винен туризъм.\r\nГеоргиева отбеляза, че все още обаче не е разработено както трябва посещението у нас на чуждестранни туристи с цел лечение. За тази цел в стратегията за туризма здравният туризъм е сред приоритетите. Прави се рекламна кампания на нашите здравни курорти и се презентират в чуждестранни туристически каталози.\r\n", "date": "2017.11.23", "title": "Съчетаваме здравния с културния и винения туризъм"}
{"url": "http://www.novinite.bg/articles/153316/Varna-na-parvo-myasto-po-novi-jilishta", "text": "Област Варна е на първо място в страната по въведени в експлоатация жилищни сгради през третото тримесечие на 2017 г. По предварителни данни на Националния статистически институт броят на новите сгради в региона е 82, а жилищата  в тях са 606.След Варна са областите Пловдив - 74 сгради с 214 жилища, и Бургас - 68 сгради с 559 жилища, предаде ДАРИК. Най-висок е делът на новопостроените жилища с две стаи (54.8%),следват тези с три стаи (29.5%), а най-нисък е делът на жилищата с пет стаи - 2.0%. Общата полезна площ на всички новопостроени жилища през третото тримесечие на 2017 г. в област Варна е 42.8 хил. кв. м, или с 4.8% по-малко в сравнение със същото тримесечие на 2016 г., а жилищната площ намалява с 3.7% до 27.2 хил. кв.метра.Варна е четвърта сред областите с най-малка средна полезна площ на едно новопостроено жилище. Първа е област Разград - 50.0 кв. м, следвана от областите Шумен и Монтана съответно с 55.2 и 68.7 кв. м. Най-голяма средна полезна площ на едно новопостроено жилище е регистрирана в областите Сливен - 152.4 кв. м и Силистра - 124.7 кв. метра.", "date": "2017.11.23", "title": "Варна на първо място по нови жилища"}
{"url": "http://www.novinite.bg/articles/153319/Blizo-20-ot-razhodite-na-balgarite-otivat-za-poddrajka-na-jilishteto", "text": "Средният разход на българското домакинство за поддръжка на жилището: вода, отопление, горива, ремонти и др., е бил около 20% от общите му разходи, показват данни от анализ на Евростат за тенденциите в поддръжката на жилищата в страните на ЕС през 2016 г. Средният показател за поддръжка на жилищните нужди в ЕС-28 е бил 24,5%, отчита анализът.По данни на НСИ средният разход на българското домакинство за миналата година за поддържане на различни жилищни нужди (вода, отопление, ремонти и др.), е бил около 2000 лева. При наличието на около 3 млн. домакинства у нас - за поддръжката и задоволяването на различни жилищни нужди българите са похарчили близо 6 млрд. лева през 2016 г.Анализът припомня, че около 85% от българите обитават свое собствено жилище при среден показател за ЕС - 70%. Жилищата у нас са около 3,9 милиона броя, като 2,6 млн. са в градовете и около 1,3 млн. - в селата, пише \"Дарик\". Почти всички жилища в градовете са имали вода, електричество, тоалетна и баня, но само около 25% са били с централно парно отопление. При жилищата в селата - почти 100% са имали вода и електричество, около 66% - тоалетна и 82% - баня. В селските жилища процентът на отопление с централно парно е нулев, което пренасочва разходите за отопление към други горива.Разходите за жилищни нужди у нас са втори по размер след хранителните разходи - около 31% от българите отделят финансите си предимно за храна и хранителни продукти.Като цяло общата сума на страните-членки на ЕС, похарчена за жилищни нужди през миналата година, е приблизително около 2 400 млрд. евро, равняваща се на 16,4% от БВП на Евросъюза, отчита Евростат.В по-голямата част от държавите-членки на ЕС жилищните разходи представляват най-съществената част от разходите на домакинствата, като през 2016 г. най-голям е бил делът на домакинствата със значителни жилищни разходи в Дания - 30%, Финландия - 28% и Великобритания - 27%, следвани от Франция, Швеция и Чехия с по 26%.На обратния полюс с най-нисък дял на разходи от домакинствата, изразходвани за жилищни нужди, са регистрирани в Малта - 10%, Литва - 15%, Кипър - 16% и Естония - 17%.Според европейската статистика около 11% от населението на ЕС-28 e живеело през миналата година в домакинства, които са изразходвали 40% или повече от своя разполагаем доход за жилища. Най-високи са били жилищните разходи при наемателите с наеми по пазарни цени - 27%, а най-ниски - при лицата, живеещи в собствени жилища без заем или ипотека - около 7%, отчита Евростат.През 2016 г. повече от половината от населението във всяка от държавите-членки на ЕС, е живеело в собствени жилища, като делът варира от 52% в Германия - до 96% в Румъния.", "date": "2017.11.23", "title": "Близо 20% от разходите на българите отиват за поддръжка на жилището"}
{"url": "http://www.novinite.bg/articles/153273/Ovcete-u-nas-namalyavat", "text": "За 25 години овцевъдството в България се е свило 10 пъти - без стратегия и визия, въпрос на време е да изчезне напълно, обясни евродепутатът Неков на обсъждане за бъдещето на двата сектора в ЕП в Брюксел.\"След срещите и дискусии със специалисти, които проведох у нас, основен проблем се очертава липсата на държавна политика и визия за овцевъдството и козевъдството, отговарящи на съвременните нужди на българския бранш. Овцевъди споделят, че няма качествена подкрепа за производство на елитни разплодни животни например. Преработка на място във фермите също би спомогнало значително. Това може да става с мобилни мандри или кланици\", коментира Неков.\"Освен стандартните форми на подпомагане, които трябва да се запазят, трябва да се помисли и за облекчение или целенасочено подпомагане за отглеждането на овце и кози в планинските региони. Заради специфичните условия там, на животновъдите им се налага да поддържат съоръжения и за летен и зимен престой. Това води до повече инвестиции и разходи. Без адекватно подпомагане секторите ще изчезнат напълно. Същевременно този сектор подпомага задържането на работна ръка в периферните и селските райони\" допълни Неков.Българският бранш сигнализира, че потреблението и видимостта на агнешко у нас също се е свило много. Производителите имат нужда от обучение и иновации. Пример за това би било предлагането на месни продукти с по-малък грамаж. Сега в търговската мрежа основно се предлагат цели и половин трупове животни. Това прави агнешкото по-малко конкурентно на другите видове месо, защото българският потребител няма възможност да задели голяма сума за продукти от месо.\"Агнешкото придобива статут на месо, което можем да си позволим само по празниците. Преди само две десетилетия ситуацията е била коренно различна. Без стратегия за сектора, въпрос на време е той да изчезне\" коментира още Момчил Неков.Секторите са традиционни за нашите географски ширини от хилядолетия. Пик в овцевъдството у нас е имало през 80-те години на миналия век, когато има в България са се отглеждали над 10 милиона овце. Сега по статистика те са около милион и триста хиляди, козите около 230 хиляди. В целия ЕС има около 98 милиона глави овце и кози.Броят на стопанствата е 850 000 за овцете и 450 000 за козите. По брой на овцете първо място заема Обединеното кралство с 39,5% от общия брой, следвано от Испания (27,4%), Гърция (15,9%), Румъния (15,6%), Франция (12,2%), Италия (12,2%) и Ирландия (11%). При козите Гърция е на първо място с над 35%, следвана от Испания (21%), Румъния (10,6%), Франция (10,3%) и Италия (7,9%). На България се падат само около 1,5% процент от всички овце и кози в ЕС.", "date": "2017.11.23", "title": "Овцете у нас намаляват"}
{"url": "http://www.novinite.bg/articles/153300/Novo-saorajenie-na-ChEZ-zahranva-stolichnite-rajoni-Pancharevo-i-Kokalyane", "text": "\r\n\" Разпределение България\" въведе в експлоатация днес възлова станция, която захранва  и  с , съобщиха от електроразпределителното дружество.\r\nВ станцията през ноември компанията е монтирала последно поколение оборудване. Съоръжението е автоматизирано и ще позволява и резервиране на електрозахранването при евентуални смущения. Това ще минимизира броя на засегнатите потребители и ще доведе до намаляване на времетраенето на паузите без електрозахранване. Инвестицията е на стойност 370 хил. лв. Общо в района компанията инвестира 914 хил. лв.Компанията е започнала и автоматизация на електрическата мрежа чрез монтирането на дистанционно управляеми апарати върху електропроводите. Уредите позволяват по-бързата локализация на авариите по мрежата. Новите устройства дават възможност за ремонт на отделни части, без да се изключва целият електропровод. В района вече са монтирани четири дистанционно управляеми апарата, предстои монтиране на още един. Общата им стойност възлиза на 150 хил. лв. Компанията монтира и сигнализатори, които предават дистанционно информация за състоянието на мрежата.Като част от подготовката за зимния сезон в Панчарево и Кокаляне компанията е направила необходимите ремонти по въздушните електропроводи, включително подмяна на проводници, на над 100 изолатора, реконструирана е мрежа ниско напрежение, а извършването на просеки в района продължава. Всички трафопостове са диагностицирани и подготвени за зимния сезон.Изпълнението на проектите в Панчарево и Кокаляне налагат прекъсвания на електрозахранването за планираните ремонти, както и кратковременни оперативни превключвания нощем, за да се подготвят съоръженията за работа. Ремонтите ще продължат до средата на декември.", "date": "2017.11.23", "title": "Ново съоръжение на ЧЕЗ захранва столичните райони Панчарево и Кокаляне"}
{"url": "http://www.novinite.bg/articles/153247/Ministar-Ananiev-predlaga-dopalnitelni-27-mln-lv-za-zdrave", "text": "С 27 млн. лв.  да бъдат увеличени парите, заложени в бюджета за догодина за здраве. Предложението на здравният министър Кирил Ананиев се очаква да бъде обсъдено на второ четене в бюджетнта комисия в парламента. Идеята е по 7 млн. лв. да бъдат дадени за първичната и специализираната извънболнична помощ, предаде Нова телевизия.С още 3 млн. лв. да се увеличат парите за медико-диагностичните дейности, а с 10 млн. лв. - за денталната помощ.Повечето средства ще бъдат дадени от резерва на Здравната каса. ", "date": "2017.11.23", "title": "Министър Ананиев предлага допълнителни 27 млн. лв. за здраве"}
{"url": "http://www.novinite.bg/articles/153318/Primorsko-s-prestijna-nominaciya-za-lider-v-turizma-na-Balkanite", "text": "Една от водещите туристически дестинации на Балканите - българското Черноморие, ще бъде представена по време на третото издание на годишните награди за Балканска туристическа индустрия с един от лидерите в туризма - община Приморско. Церемонията ще се състои на 5 декември, когато международно жури от експерти ще оценява кандидатите за престижните статуетки.Община Припоморско е разположена на българското южно Черноморие на площ от 350,7 кв.км. и е известна с изключителното съчетание на лазурни плажове с красиви заливи, чрез които Странджа планина прегръща морето. Тук си дават среща не само морето и гората, но и две географски ширини - умереноконтитенталният климат се слива със средиземноморския. На територията на общината вият снаги реките Дяволска, Ропотамо и Караагач, чиито брегове пленяват с дивната си растителност. Наличието на редица защитени зони като „ Водни лилии”, блатото „Стамополу”, резерват „Ропотамо”, тракийското светилище „Бегликташ”, скалният феномен „Лъвската глава”, крепостта „Урдовиза”, както и гостоприемството на местните жители превръщат община Приморско в желано място за отдих и развлечение. От 2011 година кмет на Община Приморско е д-р Димитър Германов. Под негово ръководство морската община беше обявена от Института за пазарна икономика за първенец по усвоени евро средства на глава от населението спрямо останалите общини. След обновяването си курортите Приморско и Китен могат да бъдат сравняван с места за отдих от европейска и световна величина.\r\n", "date": "2017.11.23", "title": "Приморско с престижна номинация за лидер в туризма на Балканите"}
{"url": "http://www.novinite.bg/articles/153321/Pochina-djazmuzikantat-Djon-Hendriks", "text": "Американският джазпевец и композитор Джон Хендрикс почина на 96-годишна възраст в болница в Манхатън, съобщи ТАСС, предава Дарик. Вестта за смъртта му бе потвърдена от дъщеря му пред в. \"Ню Йорк таймс\". Джон Хендрикс става известен през 50-те години на миналия век като участник във вокалното трио \"Ламбърт, Хендрикс енд Рос\". Освен Хендрикс, то включва Дейв Ламбърт и Ани Рос.Джон Хендрикс се прочува с импровизациите си.След разпадането на триото през 1964 г., той започва соло кариера. През 70-те участва заедно със съпругата си и дъщеря си в групата \"Хендрикс фемили\", а през 1982 г. се присъединява към групата \"Къмпани\".", "date": "2017.11.23", "title": "Почина джазмузикантът Джон Хендрикс"}
{"url": "http://www.novinite.bg/articles/153251/Ekspert-Darjavata-zadaljitelno-da-uchastva-v-AEC-Belene", "text": "Изграждането на АЕЦ „Белене“ трябва да се случи с участието на държавата. И то задължително. Такова мнение изрази директорът на Института за управление на ядрените знания (Виена) проф. Янко Янев в интервю за iNews. Причините за задължителното участие на държавата в проекта, според него, са много. От една страна защото ядрените проекти са мега проекти, които освен икономическата страна, имат и значителна политическа компонента, която без държавата не може да се случи. В същото време никъде по света няма атомна централа, в която да няма държавно участие.Според проф. Янев в някои среди витае заблуда, че „Белене“ може да се случи като частен проект, но това не е така. Той потвърждава, че по света има държави, в които ядрени централи се управляват от дружества , в които има и частни капитали. „Погледнете за пример САЩ. Строителството на най-новите АЕЦ се извършва от енергийни компании с обществено и частно участие, а правителството предоставя финансови гаранции. Струва си да се информираме по-добре за ролята на държавата“, казва проф. Янев.Според експерта сравняването на проекта АЕЦ „Белене“ с унгарския АЕЦ „Пакш-2“ не е много подходящо, макар между двата да има прилики. Но от друга страна основната разлика е, че българският на практика е в много по-напреднал стадий, макар и замразен към момента, а по унгарският да се работи. „Ние имаме готова лицензирана площадка, на практика готов и лицензиран проект, ядрено оборудване на площадката и редица други. Не на последно е и определен интерес у нашите съседи да станат потенциални купувачи на електроенергия“, отбелязва проф. Янев. И по отношение на последното подчертава, че в съседната на Унгария Австрия има конституционна забрана за използването на ядрена енергия, поради което страната автоматично отпада като купувач на ток от АЕЦ „Пакш-2“. Докато при нашите съседи такива държави няма. Експертът отбелязва още, че все пак не е лош вариант, а в някои отношения дори полезно, да се поучим от унгарския опит по отношение на изграждането на ядрена централа. Но не и да копираме от техния проект, макар да можем да използваме някои от идеите им. Според проф. Янев, ако нашият проект се управлява добре и от компетентен екип, можем да постигнем по-добри резултати от унгарците.Цялото интервю с проф. Янко Янев можете да прочетете .", "date": "2017.11.23", "title": "Експерт: Държавата задължително да участва в АЕЦ „Белене“"}
{"url": "http://www.novinite.bg/articles/153248/Inspektori-proveryavat-bezopasnostta-na-kolednite-stoki", "text": "И тази година държавната агенция за метрологичен и технически надзор ще прави масови проверки на коледн-новогодишните стоки в магазините, предаде Нова телевизия.Инспектори ще проверяват дали продаваните по пазари пиратки, лампички, играчки и други коледни стоки отговарят на изискванията за безопасност.Контролните органи ще следят и дали украсите и пиротехническите изделия имат упътване за употреба на български език. ", "date": "2017.11.23", "title": "Инспектори проверяват безопасността на коледните стоки"}
{"url": "http://www.novinite.bg/articles/153250/Realni-li-sa-balgarskite-namaleniya-na-Cherniya-petak", "text": "На прага на големите разпродажби - реални намаления или черен петък по български? Докато у нас тепърва черният петък набира скорост, то в Съединените щати лудите разпродажби вече са традиция. Опашките започват още през нощта, а надпреварата за всяка една намалена стока се превръща в истинска битка, предаде Нова телевизия.Дали до такава еуфория ще се стигне и у нас - предстои да видим. Последните проучвания показват, че средно ще похарчим между 100 и 700 лв. по време на разпродажбите.Какво ще пазаруваме?Основно - дрехи и обувки, спортни стоки, телевизори, мобилни телефони, козметика и малки домашни електроуреди.Профил на потребителяТрадиционно дамите са тези, които са склонни да пазаруват повече по време на разпродажбите. 85% от оборота на търговците се прави от жените, показват проучвания, свързани с нагласите за шопинг.Как да пазаруваме за 60 секунди, за да се сдобием с желаната стока и има ли фалшиви намаление по време на черния петък – гледайте във видеото. ", "date": "2017.11.23", "title": "Реални ли са българските намаления на Черния петък"}
{"url": "http://www.novinite.bg/articles/153259/Arestuvaha-29-dushi-v-Egipet-podozirani-v-shpionaj-za-Turciya", "text": "Египетската прокуратура нареди задържането на 29 души, заподозрени в шпионаж в полза на Турция и принадлежност към терористична организация, съобщи агенция МЕНА. Според разследването групата записвала телефонни разговори и подавала информацията на турското разузнаване като част от план за връщането на власт в Египет на „Мюсюлманското братство“. Националната принадлежност на задържаните не е уточнена, но арестуваните са обвинени също така в пране на пари и търговия с валута, без да имат издаден лиценз за това, информира БНТ.\r\nВръзките между Анкара и Кайро са обтегнати, откакто египетската армия свали от власт през 2013 г. президента ислямист Мохамед Морси, който е активист на „Мюсюлманско братство“. След свалянето на Морси Египет заклейми „Мюсюлманско братство“ като терористична организация и повечето от неговите ръководители бяха увани, някои избраха изгнанието зад граница или потънаха в нелегалност.От „Братството“ твърдят, че те са мирна организация и осъдиха действията срещу тях.\r\n", "date": "2017.11.23", "title": "Арестуваха 29 души в Египет, подозирани в шпионаж за Турция"}
