{"url": "http://www.novinite.bg/articles/147827/Mejdunaroden-den-na-tigara", "text": "По традиция всяка година на 29 юли се отбелязва Международния ден на тигъра, предаде ТАСС, цитирано от ДАРИК. Той бе учреден на международен форум по въпросите за опазването на тигрите на Земята, проведен през ноември 2010 г. в Санкт Петербург. На него присъстваха ръководителите на правителствата и представители на 13 държави, чиито територии обитава хищникът. За първи път се празнува през 2011 г. Идеята да бъде проведена среща на високо равнище, както и да бъде създадена световна инициатива за опазването на тигрите даде президента на Световната банка Робърт Зелик през 2008 г. Целта на инициативата е да спре намаляването на популацията на животното в дивата природа. Участниците във форума подписаха декларация за опазването на тигъра и предприеха програма за възстановяване на числеността, която предвижда до 2022 г. броят на хищниците да е два пъти повече. Международният ден на тигъра се провежда с цел информиране и привличане на вниманието на обществеността към проблемите с измирането и опазването на тези животни. На него са посветени редица събития, организирани в много страни по света - тематични изложби, телевизионни предавания, екскурзии в зоологически градини, благотворителни и информационни акции. Тигърът е хищник от семейство котки, представител на рода пантери, към който принадлежат лъвът, ягуарът и леопардът. Той е един от най-големите сухоземни хищници, като отстъпва по размери единствено на мечката. Теглото на мъжкаря е от 120 до 300 кг, а в отделни случаи дори и 320 кг.", "date": "2017.07.29", "title": "Международен ден на тигъра"}
{"url": "http://www.novinite.bg/articles/147812/Pretarshuvaha-bejanski-centar-v-kojto-jivyal-napadatelyat-v-Hamburg", "text": "Германската полиция претърси бежански център, в който е живял нападателят от супермаркета в Хамбург, предадоха ДПА и АФП, информира ДАРИК. Засега полицията не коментира резултатите от претърсването. По-късно днес ще има официална пресконференция, на която ще бъдат оповестени първите данни от разследването на атаката, допълва агенцията.Засега е известно, че вчера в 15.10 ч. местно време в квартала Бармбек на Хамбург, в супермаркет от веригата Едека нахлу мъж с голям нож. Той уби германски гражданин на 50 години и избяга от магазина, като по време на бягството си започна да ръга произволно минувачите. Ранени бяха шест души - една жена на 50 години и петима мъже на възраст между 19 и 64 години. Нападателят бе заловен от минувачи и предаден на повиканата полиция на мястото на престъплението. Името му не се съобщава. Стана ясно обаче, че той е бил кандидат за убежище, но молбата му е била отхвърлена. Германия се опитала да го експулсира, но това било невъзможно, защото той нямал никакви редовни документи за самоличност. Това напомня ситуацията с тунизиеца Анис Амри, който извърши атентат с откраднат полски камион на коледен базар в Берлин миналия декември и тогава загинаха 12 души.", "date": "2017.07.29", "title": "Претършуваха бежански център, в който живял нападателят в Хамбург"}
{"url": "http://www.novinite.bg/articles/147824/Golyam-pojar-v-Ispaniya", "text": "300 души бяха евакуирани в Испания заради голям пожар, опустошил за два дни 1000 хектара гори и храсти, съобщи Франс прес, цитирани от НОВА.Стихията бушува в областта Кастиля-Ла Манча.Евакуираните са жители на 10 населени места и туристи от местен къмпинг.150 пожарникари се борят с пламъците с помощта на самолети и хеликоптери.В съседна Португалия големи пожари тази седмица опустошиха над 15 000 хектара масиви. Във Франция пък пожари близо до плажовете на Лазурния бряг унищожиха 7200 хектара масиви и станаха причина за евакуация на 10 000 души.", "date": "2017.07.29", "title": "Голям пожар в Испания"}
{"url": "http://www.novinite.bg/articles/147823/Ironichen-plakat-s-Tramp-v-Meksiko", "text": "Американският президент Доналд Тръмп не се радва ни най-малко на уважение и обич в Мексико, след всичките атаки и обиди към страната заради мигрантите и изграждането на граничната стена. Отскоро голямо крайпътно пано - 13 на 7 м, в Мексико сити, на което комично е изобразен Тръмп като извънземно същество, призовава шофьорите \"Да направят Америка отново велика\". Фонът на паното е на червени и бели ивици. Лицето на Тръмп, което е без месо, прилича на това на Терминатора - с оголени зъби и също като фона, на който е нарисуван образът, е в синьо и червено, като разбира се, не е пропуснат и смешния присаден рус перчем на стопанина на Белия дом.Паното е поставено край вътрешното околовръстно шосе на мексиканската столица, известно с името Periferico. То се е появило там миналата седмица, след като не е успял опитът да бъде поставено в САЩ.Първоначалният замисъл е бил плакатът да бъде поставен в американски град, казва неговият създател Мич О’Конъл - живеещ в Чикаго художник. \"Америка се страхува да постави този ироничен плакат\", казва О’Конъл.Идеята обаче се видяла добра на Мексико, доколкото още в предизборната си кампания бъдещият американски президент доста атакуваше съседната на Щатите страна. От Белия дом се въздържат да коментират случилото се.  ", "date": "2017.07.29", "title": "Ироничен плакат с Тръмп в Мексико"}
{"url": "http://www.novinite.bg/articles/147813/Vodno-taksi-se-vryaza-v-kej-kraj-Manhatan", "text": "30 души пострадаха при инцидент в Ню Йорк. Водно такси се вряза в кей край Манхатън, информира НОВА.Произшествието е станало близо до тунела \"Линкълн\", който свързва Манхатън с Ню Джърси през река Хъдсън.Полицията съобщи, че причина за инцидента е по-висока от допустимата скорост при приближаването на кея.Пътниците вече се приготвяли да слизат и при сблъсъка част от тях изхвърчали  напред. Пострадалите са с различни наранявания, но опасност за живота им няма.", "date": "2017.07.29", "title": "Водно такси се вряза в кей край Манхатън"}
{"url": "http://www.novinite.bg/articles/147825/ES-predprie-sadebni-dejstviya-sreshtu-dyasnoto-pravitelstvo-na-Polsha", "text": "Европейският съюз предприе съдебни действия срещу дясното правителство на Полшазаради новия закон, породил съмнения за подкопаване на независимостта на съдилищата в страната, информира НОВА.Европейската комисия започна процедура за нарушение срещу Полша, като изпрати официално уведомително писмо след публикуването на Закона за организацията на съдилищата в държавния вестник на 28 юли\", се казва в изявление на ЕК, пише АФП, цитирана от БГНЕС.Припомняме, че приетият от горната и долната камара на полския парламентзаконопроект предизвика масови протести в страната, както и критики от страна на международната общност, според които по този начин се отнема независимостта на съда, който става подчинен на управляващата партия „Закон и справедливост“.Измененията доведоха до остра реакция от страна на Брюксел, откъдето предупредиха, че предвиждат неизползвани досега глоби, които могат да достигнат до 300 000 евро за всеки ден, в който законът бъде в сила.", "date": "2017.07.29", "title": "ЕС  предприе съдебни действия срещу дясното правителство на Полша"}
{"url": "http://www.novinite.bg/articles/147805/Uvelichavat-ohranata-v-Sofijskiya-zatvor", "text": "Дежурният униформен състав в Софийския затвор ще бъде увеличен за почивните дни, след като вчера имаше побой между затворници, съобщиха от Главна дирекция \"Изпълнение на наказанията\" (ГДИН),информира ДАРИК.Ситуацията е овладяна своевременно, а участниците в побоя веднага са предадени на дежурен прокурор.", "date": "2017.07.29", "title": "Увеличават охраната  в Софийския затвор"}
{"url": "http://www.novinite.bg/articles/147811/V-djoba-na-zaginaliya-maj-ot-Plovdiv-e-otkrito-predsmartno-pismo", "text": "Обрат по случая с простреляния в пловдивския парк „Лаута” бизнесмен, информира НОВА.В джоба на загиналия мъж е открито предсмъртно писмо. В него Данаил Божилов обяснявал, че имал финансови и бизнес проблеми.Това научи NOVA от свои източници. От полицията потвърдиха, че работят и по версията за самоубийство, но до момента не е открит пистолетът, с който в сряда бизнесменът беше прострелян с един куршум в сърцето. ", "date": "2017.07.29", "title": "В джоба на загиналия мъж от Пловдив е открито предсмъртно писмо"}
{"url": "http://www.novinite.bg/articles/147803/Toplo-dnes-goreshto-ot-utre", "text": "След поредното голямо застувяване, истинското лято отново се завръща. В събота ще бъде предимно слънчево. Ще духа слаб до умерен северозападен вятър. Температурите ще се повишат и максималните ще бъдат между 29° и 34°. Това показнозата на Националния институт по метеорология и хидрология (НИМХ) при БАН.През нощта ще е почти тихо, а утре ще духа слаб вятър от изток. Атмосферното налягане ще се повишава и ще бъде по-високо от средното за месеца. Според прогнозата през следващите дни идва поредната вълна на горещници.Над Черноморието ще бъде предимно слънчево. Ще духа до умерен северозападен вятър. Максимални температури на въздуха: 27°-30°. Температурата на морската вода е 24°-26°. Вълнението на морето ще бъде 1-2 бала. Над планините ще бъде предимно слънчево. Ще духа умерен, по билата – силен северозападен вятър. Максимална температура на височина 1200 метра около 22°, на 2000 метра – около 14°.", "date": "2017.07.29", "title": "Топло днес, горещо от утре"}
{"url": "http://www.novinite.bg/articles/147821/Svetovniya-festival-po-bodipejnting-v-Avstriya", "text": "Модели се превърнаха в живи платна на Световния фестивал по бодипейнтинг в австрийския град Клагенфурт, предаде Ройтерс. По време на проявата участниците са декорирани не само с бои, но и със сложен макияж от латекс, който често им придава вид на извънземни, посочва БГНЕС.Така публиката с удивление видя да дефилират жена с кожа на люспи и с шапка, наподобяваща череп на животно, дама с няколко чифта рога, докато по-скромните претендентки се представиха полуголи, единствено изографисани с пеперудки, пчелички и цветя.\"Моят бодипейнтинг е озаглавен \"Утопия\" и изобразява свят, в който всички мечти се сбъдват!\", коментира германскатахудожничка Карен Дингер, явяваща се за трети път на феста. Нейната творба и костюм бяха изработени за 6 часа и включваха червено-бели крила с формата на сърца, спускащи се до коленете на модела, които пък бяха изрисувани с луни.Тридневният фестивал, който отбелязва деветнадесетото си издание, събра 60 художници от над 50 страни. Те се състезават в 13 категории, включващи специални ефекти, бодипейнтинг, рисунки по тела с четка и гъба, ултравиолетови ефекти и др.", "date": "2017.07.29", "title": "Световния фестивал по бодипейнтинг в Австрия"}
{"url": "http://www.novinite.bg/articles/147804/Maj-v-mozachna-smart-stana-donor-na-dvama-dushi", "text": "67-годишен мъж, изпаднал в мозъчна смърт, даде шанс за живот на двама души предаде Дарик. Две бъбречни трансплантации приключиха успешно тази нощ в столичната Александровска болница. Донорът е от Горна Оряховица с черепно-мозъчна травма, съобщиха от лечебното университетската болница.Двата му бъбрека са били трансплантирани на 54-годишен мъж от град Дунавци и на 43-годишна жена от Омуртаг. От болницата информираха, че жената е имала 100% имунологична съвместимост с донора, което е изключително рядък природен феномен.След интервенциите двамата пациенти са преведени в Клиниката по анестезиология и интензивно лечение на лечебното заведение в стабилно състояние.     ", "date": "2017.07.29", "title": "Мъж в мозъчна смърт стана донор на двама души"}
{"url": "http://www.novinite.bg/articles/147817/Problem-s-pavetata-na-bul-Dondukov-v-Sofiya", "text": "До дни започва полагането на паважа на столичния булевард \"Дондуков\". Общината беше задължена да използва каменната настилка вместо асфалт, но има ли кой да нареди правилно паветата, информира НОВАДва километра и 800 метра – това е разстоянието, което трябва да бъде ремонтирано и препавирано. След споровете паве или асфалт на „Дондуков” се оказа, че камъкът си тежи на мястото.Паважът обаче ще струва по-скъпо и затова от общината няма да подменят всичко. Оказва се, че и трудът не е евтин. Павета – много, но павьори – няма.Село Дивля – от там тръгва майсторлъкът в реденето на павета у нас. Там преди години във всяка къща е имало по един майстор в реденето на гранитни кубчета. Последният павьор в Дивля, който познава майсторлъка до съвършенство, е бай Дончо – днес на 87 години. Редил павета и в студ, и в пек.", "date": "2017.07.29", "title": "Проблем с паветата на бул. \"Дондуков\" в София"}
{"url": "http://www.novinite.bg/articles/147814/Hilyadi-evakuirani-zaradi-pojar-v-hotel-v-Turciya", "text": "Голям пожар се разрази в 5-звезденхотел в Турция, довеждайки до евакуацията на най-малко 400 души. Това предаде телевизионният канал \"Хабертюрк\", цитирано от ДАРИК.Няма данни за жертви, а поне 14 пострадали са настанени в болница.Според него около 8.00 ч. сутринта местно време е избухнал пожар в кухнята на хотел в района на Кемер на Средиземно море. Името му не е уточнено.", "date": "2017.07.29", "title": "Хиляди евакуирани заради пожар в хотел в Турция"}
{"url": "http://www.novinite.bg/articles/147802/Kitaj-osadi-KNDR-za-izstrelyanata-balistichna-raket", "text": "Китай призова Северна Корея да спазва резолюцията на Съвета за сигурност на ООН и да спре всички действия, които могат да засилят напрежението на Корейския полуостров, предаде Ройтерс, цитирана от НОВА.Пекин се надява също, че всички страни могат да действат предпазливо, за да предотвратят ескалиране на ситуацията.Държавният секретар на САЩ Рекс Тълърсън заяви, че никога няма да приеме КНДР, въоръжена с атомни оръжия, и призова Китай и Русия да направят повече за ограничаване на засилващата се заплаха за регионалната и глобална стабилност, идваща от ракетните амбиции на Пхенян.Китай и Русия са основните икономически фактори, които дават възможност на Северна Корея да разработва програма за атомни оръжия и балистични ракети и носят \"уникалната и специална отговорност за тази нарастваща заплаха\", каза Тилърсън.Северна Корея потвърди, че е изстреляла втора междуконтинентална балистична ракета \"Хвасон-14\", което. Пхенян заяви, че цялата американска територия попада в обхвата на ракетите. ", "date": "2017.07.29", "title": "Китай осъди КНДР за изстреляната балистична ракет"}
{"url": "http://www.novinite.bg/articles/147809/Tramp-shte-podpishe-po-tvardite-sankcii-sreshtu-Rusiya", "text": "Президентът Доналд Тръмп ще подпише законопроекта, който предвижда увеличение на санкциите срещу Русия. Това съобщиха от пресслужбата на Белия дом, информира НОВА. \"По-рано президентът Доналд Тръмп прочете черновата на законопроекта и договореностите по важни точки от него. Сега той прегледа и финалната версия, одобри я и възнамерява да подпише документа\", съобщи говорителката на Белия дом Сара Хъкъби Сандърс.Изявлението на Сандърс постави край на спекулациите дали Тръмп ще преглътне и ще приеме законопроекта, който открито не одобрява или ще го отмени и ще засили подозренията по свой адрес във връзка с отношението си към Русия. Явно държавният глава реши да се спре на по-малкото зло, коментира Ройтерс. Във вторник Камарата на представителите на Конгреса на САЩ одобри законопроект за нови, по-твърди санкции срещу Русия, Иран и Северна Корея. Тогава \"Законът за противодействие срещу противниците на Америка чрез санкции\" бе приет с 419 гласа \"за\" срещу 3 \"против\". Тази сряда той бе одобрен и от Сената.Планираните икономически рестрикции бяха приети с тревога в Европа заради споменаването на \"Северен поток-2\" в документа. Законът изисква от правителството на САЩ \"да продължи противодействието\" срещу строителството на този газопровод.В него се твърди, че проектът има \"вредно въздействие върху енергийната сигурност на ЕС, развитието на газовия пазар в Централна и Източна Европа и енергийните реформи в Украйна\".В него се посочва още, че \"правителството на САЩ трябва да превърне в свой приоритет износа на американски енергоресурси\" в Европа, \"за да създава работни места\" в американската икономика.", "date": "2017.07.29", "title": "Тръмп ще подпише по-твърдите санкции срещу Русия"}
{"url": "http://www.novinite.bg/articles/147819/Vlakovete-po-liniyata-Sofiya-Plovdiv-veche-se-dvijat", "text": "Възстановено е движението по влаковата линия София-Пловдив в района на пловдивското село Златитрап. Влаковете все още се движат с известно закъснение след вчерашния инцидент, при който загина работник, а друг беше ранен, информира НОВА.20-тонната бетонна греда, която падна от надлеза върху линиите и блокира движението на влаковете, е била вдигната от 120-тонен кран и преместен встрани от релсите.Аварийни бригади на „Железопътна инфраструктура” възстановиха прекъснатите кабели от контактната мрежа. Дейността им все още продължава.В района на гара Тодор Каблешков влаковете се движат с намалена скорост и само по единия път. Другото трасе към София ще бъде отворено до края на деня, тъй като има скъсани кабели, които трябва да бъдат възстановени.Припомняме, че вчера движението на влаковете между София и Пловдив беше спряно заради тежкия инцидент. Бетонната конзола уби на място 29-годишен работник. Друг негов колега пострада тежко и се намира в болница.", "date": "2017.07.29", "title": "Влаковете по линията София-Пловдив вече се движат"}
{"url": "http://www.novinite.bg/articles/147820/NAP-planira-da-privleche-i-grajdanite-v-trudnata-borba-s-kontrabandata-na-goriva", "text": "НАП планира да привлече и гражданите в трудната борба с контрабандата на горива. Идеята на данъчните е залегнала в нова наредба за фискалните устройства, публикувана за обществено обсъждане,информира ДАРИК. Всички бензиностанции ще бъдат задължени да издават касови бележки с QR код, а всеки шофьор, който зарежда автомобила си, ще може с помощта на смартфона си да сканира кода и веднага да провери дали покупката му е отчетена в системата на НАП. Това става ясно в мотивите на Министерството на финансите, придружаващи проектонаредбата. Целта е да се стимулира гражданският контрол срещу сивия сектор, обясняват от Министерството на финансите (МФ).С QR кодовете ще може да се участва в лотарията на НАП, обясни говорителят на приходното ведомство Росен Бъчваров. Все още обаче не е ясно как точно трябва да реагира будният гражданин, ако открие, че е заредил от некоректна към бюджета бензиностанция. Това ще бъде описано допълнително, каза Бъчваров. Планира се QR кодовете да станат задължителни от септември 2018 г.Промените, предлагани в наредбата, ще принудят компаниите от петролния бранш не само да въведат касови бележки с QR код, но и да направят цялостни нововъведения в системите и уредите, индикиращи пътя на горивото, количествата и оборотите. Всяка бензиностанция ще трябва да прелицензира електронната си система с фискална памет пред НАП и Българския институт по метрология (БИМ). Това според МФ се налага, защото инспекторите от двете ведомства са установили много случаи на манипулиране на уреди и умишлено прекъсване на връзките в системата, при което не се отчитат продажби на гориво и се избягва плащането на ДДС и акциз.Всяка бензиностанция ще трябва да изработи наново схема на връзките между касовите апарати, колонките и уредите за измерване на горивото в резервоарите, като тази схема трябва да бъде одобрена от НАП и БИМ. Схемата трябва да се съхранява във всяка бензиностанция и при поискване да бъде представяна на инспекторите, за да се сравни дали действителното положение отговаря на одобрената конфигурация. Отделно всяка промяна в схемата ще подлежи на допълнително одобрение. Затяга се и достъпът до устройствата и връзките. Само техници от оторизиран сервиз, притежаващи уникален сервизен ключ, издаден от производителя или вносителя, ще могат да пипат системата.Електронните системи с фискална памет на бензиностанциите трябва да бъдат така програмирани, че при прекъсване на връзката между резервоарите, колонките и касовите апарати пистолетите за зареждане на колите автоматично да блокират.Наред с това в НАП трябва да се получава по електронен път информация за наличните горива при спиране на системата, както и на горивата при нейното рестартиране. Целта на всичките тези промени е да не може да се продават горива, без да се отчитат.Предложените промени в наредбата се очаква да повишат приходите от ДДС в бюджета с 10%, което представлява приблизително увеличение със 150 млн. лв., пише в мотивите към проекта. По предварителни оценки еднократните разходи на бензиностанциите за изпълнение на новите изисквания ще бъдат около 122 млн. лв. Срокът е до края на септември 2018 г.", "date": "2017.07.29", "title": "НАП планира да привлече и гражданите в трудната борба с контрабандата на горива"}
{"url": "http://www.novinite.bg/articles/147822/Katastrofata-na-Stariya-pazar-vav-Vraca", "text": "Днес от Областната дирекция на МВР във Враца излязоха с официална информация за станалата снощи тежка катастрофа на Стария пазар в града. В 21.35 ч. се сблъскват \"Пежо\", управлявано от 26-годишен мъж от Враца и БМВ, зад чийто волан е 24-годишен млад мъж от с. Градешница. При удара колите се завъртат и \"Пежо\"-то блъска движещия се по пътното платно велосипедист - 36-годишен мъж, който е полицай, информира ДАРИК. На място е загинал пътуващ на задната седалка в \"Пежо\" мъж на 34 години, от Криводол. Той е изхвърчал през стъклото и е паднал по стълбите на близкия подлез.При пътния инцидент са ранени общо четирима мъже и една жена. Пътуващият на предната дясна седалка в \"Пежо\"-то мъж - на 29 години от Враца, е с множество травми и е настанен в интензивното отделение на врачанската болница с опасност за живота. С комоцио, контузни рани и натъртвания е 26-годишният шофьор на \"Пежо\"-то, който е оставен за наблюдение в Хирургичното отделение на същата болница, за живота му няма опасност. Колоездачът е получил фрактури на черепа и на четири ребра отляво, има също контузна рана на левия крак. За живота му има временна опасност. Той е транспортиран за лечение във Военномедицинска академия в София по настояване на неговите близки. Водачът на БМВ-то е получил само охлузни рани и натъртвания и след като е бил прегледан в Центъра за спешна медицинска помощ е освободен. Неговата спътничка в колата също е само с охлузни рани и натъртвания и след преглед при лекарите от спешния център се е прибрала вкъщи. Нанесените щети по автомобилите са за около 5000 лева, а извън тях е разрушена шест метра предпазна ограда и част от автобусна спирка. Причините за тежкото пътно-транспортно произшествие са в процес на изясняване. Най-вероятната причина за катастрофата, според направените разследвания на полицията до момента, е отнемане на предимството на насрещно движещия се автомобил при ляв завой от страна на шофьора на \"Пежо\"-то и движение с несъобразена скорост от страна на водача на БМВ-то. И на двамата водачи се направен тест с дрегер. Пробата на шофьора на \"Пежо\"-то е отчела 0,5 промила алкохол, а на колегата му от БМВ е отрицателна. На велосипедиста не е било възможно да се направи тест с дрегер, поради физическото му състояние. По случая е образувано досъдебно производство.", "date": "2017.07.29", "title": "Катастрофата на Стария пазар във Враца"}
{"url": "http://www.novinite.bg/articles/147826/Spirat-toplata-voda-na-stolichani-kraya-na-avgust", "text": "Работата на ТЕЦ \"София Изток\" ще бъде спряна в периода от 30 август до 11 септември 2017 г., включително, съобщиха от  \"Топлофикация София\".От общинското дружество обясниха, че промяната в първоначално обявения срок за повторно спиране на топлата вода пред лятото е поради забавяне на административните процедури и последващите от това промени в графиците за изпълнение на строително-монтажните работи по реконструкцията на авариралия през зимата магистрален топлопровод.В посочения период без топла вода ще останат клиентите от жк \"Дружба\" 1 и 2, Промишлен район \"Гара Искър\", жк \"Младост\" 1, 1А, 2, 3, 4, жк \"Дървеница\", кв. \"Мусагеница\", кв. \"Витоша\", жк \"Студентски град\", жк \"Изток\", жк \"Изгрев\", жк \"Дианабад\", жк \"Лозенец\", жк \"Гео Милев\", кв. \"Яворов\", кв. \"Иван Асен II\", жк \"Подуене център\", кв. \"Редута\", жк \"Слатина\"; кв. \"Цариградски комплекс\", Академия МВР, ВТУ \"Т. Каблешков\"; м. \"Къро\"; кв. \"Полигона\", НРТЦ, ЗИТ, БАН - ХМС, БАН-Враня, резиденции. С оглед минимизиране на неудобствата за потребителите, графикът за спиране на централата е съчетан с профилактиката на газоснабдяващите съоръжения.", "date": "2017.07.29", "title": "Спират топлата вода на столичани края на август"}
{"url": "http://www.novinite.bg/articles/147806/Korab-pretarpya-krushenie-kraj-Krim", "text": "Товарен кораб, плаващ под флага на Того, се преобърна в Черно море близо до Кримския полуостров, предаде ТАСС, като се позова на властите, информира ДАРИК. На борда на кораба, превозвал 24 000 тона пшеница, е имало девет души екипаж - граждани на Сирия и Индия, заяви министерството на извънредните ситуации на Крим. По предварителни данни трима човека са спасени, а съдбата на останалите шестима е неизвестна.", "date": "2017.07.29", "title": "Кораб претърпя крушение край Крим"}
{"url": "http://www.novinite.bg/articles/147810/8500-brazilski-voenni-za-borba-s-prestapnostta-v-Rio-de-Janejro", "text": "Бразилските власти решиха да изпратят в Рио де Жанейро 8500 войници, които да помагат в борбата с организираната престъпност, предадоха АП и ТАСС, цитирани от ДАРИК.Зачестилите престрелки между наркотрафиканти и полицията, убийства и загинали от случайни куршуми минувачи принудиха властите да признаят през последните седмици, че голяма част от града е извън контрола им.Министърът на отбраната Раул Жунгман съобщи, че са мобилизирани над 10 000 военнослужещи. Първоначално те ще участват в патрули, след което ще се включат в акции срещу наркотрафикантите. По-рано задълженията им включваха само патрулиране, дежурства в контролни пунктове.Високото ниво на престъпността бе сред основните проблеми, с които се сблъскаха организаторите на летните олимпийски игри в Рио де Жанейро през 2016 г. По време на състезанията мерките за сигурност в града бяха засилени, а за осигуряване на реда бяха повикани военни.", "date": "2017.07.29", "title": "8500 бразилски военни за борба с престъпността в Рио де Жанейро"}
{"url": "http://www.novinite.bg/articles/147808/Dogovorat-mejdu-Balgariya-i-Makedoniya-e-vreden-za-nas-kometira-Milenko", "text": "В дните на очакване България и Македония да подпишат дългоочаквания договор за добросъседство Бойко Борисов и Зоран Заев си стиснаха ръцете и за общи празници, и да не спорят кой е македонец и кой българин. Но какви реакции провокира в София и Скопие протегнатата дипломатическа ръка между държавниците, информира НОВА.Екип на „Събуди се” показва гледната точка на един скандален македонски журналист Миленко Неделковски и на двама от наследниците на великия български поет Никола Вапцаров.„Договорът е вреден за Македония и мисля, че не е добър за нас, защото нямаме обща история. Не виждам кого от историята ни трябва да почитаме заедно. Вие си имате ваша история, ние си имаме наша. Ние уважаваме вашата история. Би трябвало и вие нашата. Сега всичко това е силно преувеличено по отношение на историята между двете държави, и на хората”, заяви Миленко Неделковски.Още през 1966 г. във вестник „Работническо дело” майката на Никола Вапцаров с твърд тон обяснява коя е националната принадлежност на сина й – а именно българска. Според официалната македонска историография обаче няма никакво съмнение, че роденият в Банско поет Никола Вапцаров е македонец. Македонската власт дори е предлагала пари на наследниците на Вапцаров, а в замяна – да се отрекат от българското. Праплеменникът на Вапцаров дори е бил на една маса с македонския президент Георге Иванов.", "date": "2017.07.29", "title": "Договорът между България и Македония е вреден за нас, кометира Миленко"}
{"url": "http://www.novinite.bg/articles/147801/Germanskite-slujbi-sa-prospali-i-terorista-ot-Hamburg", "text": "Нападателят от Хамбург е на 28 години, роден е в Обединените арабски емирства и трябвало да бъде екстрадиран от Германия. това съобщиха от полицията в Хамбург, предаде Франс прес.Мигрантът нападна клиенти на супермаркет в германския град Хамбург в петък следобед. При нападението беше убит един човек, а шестима души са ранени.Мъжът, който намушка с нож хора в супермаркет в Хамбург, бил смятан за ислямист, предаде ТАСС, като се позова на информация в сайта на в. \"Тагесшпигел\". Германското издание се позовава на източник от правоохранителните органи. Засега те не потвърждават официално тази информация.", "date": "2017.07.29", "title": "Германските служби са проспали и терориста от Хамбург"}
{"url": "http://www.novinite.bg/articles/147800/Nacionalen-sabor-na-Buzludja", "text": "Поредица от събития започват в 10.00 ч. сутринта, а хиляди социалисти се очаква да се съберат в местността \"Историческа поляна\" за началото на събора, информира НОВА.Привърженици на БСП начело с лидера Корнелия Нинова ще поднесат венци на мемориален комплекс „Бранителите на Стара Загора”, а на Националния събор на левицата „Бузлуджа 2017” се очакват и гости от съседни държави.Очаква се да пристигнат официални делегации и фолклорни ансамбли от Румъния, Македония и Гърция.Припомняме, че миналия месец БСП поиска от правителството да стопанисва паметника \"Бузлуджа\" за 10 години.Поредица от събития започват в 10.00 ч. сутринта, а хиляди социалисти се очаква да се съберат в местността \"Историческа поляна\" за началото на събора.Привърженици на БСП начело с лидера Корнелия Нинова ще поднесат венци на мемориален комплекс „Бранителите на Стара Загора”, а на Националния събор на левицата „Бузлуджа 2017” се очакват и гости от съседни държави.Очаква се да пристигнат официални делегации и фолклорни ансамбли от Румъния, Македония и Гърция.Припомняме, че миналия месец БСП поиска от правителството да стопанисва паметника \"Бузлуджа\" за 10 години.", "date": "2017.07.29", "title": "Национален събор на Бузлуджа"}
{"url": "http://www.novinite.bg/articles/147818/Shte-poskapne-li-hlyabat", "text": "Реколтата от пшеница тази година е много и с добро качество. Засега цените на житото вървят надолу. Въпреки това се заговори за повишаване на цената на хляба, информира НОВА.Хамбарите в страната вече са пълни, а цената на тон пшеница е два пъти по-ниска отколкото преди 10 години, когато реално се е формирала цената на хляба. За последната година не е мръднала и цената на брашното.От един тон пшеница се произвежда средно 600-700 килограма брашно тип 500, а за един килограм хляб са необходими около 700 грама брашно. Сметки, които обикновения потребител не прави, но си прави на джоба.Разчети вече правят и зърнопроизводителите. В момента пшеницата се търгува между 250 и 270 лева за тон, предимно на фирми в страната.Към момента хлебопрозиводителите отказват да коментират дали ще коригират цената на продуктите си, но ако има такава, може да я очакваме най-рано през есента. ", "date": "2017.07.29", "title": "Ще поскъпне ли хлябът?"}
{"url": "http://www.novinite.bg/articles/147816/BorisovMagistrala-Hemus-e-naj-vajnoto-neshto-za-Severna-Balgariya", "text": "Автомагистрала \"Хемус\" е най-важното нещо за Северна България и трябва да бъде направена. Това каза премиерът Бойко Борисов на конгреса на Европейските студенти демократи във Варна /DARIK/\"С въвеждането и на ТОЛ системата догодина, мисля, че финансирането е осигурено. Хубава ни е България, но точно по средата планината много трудно се преодолява. Нямаме избор\", посочи Борисов. Според него ще се положат всички усилия да бъдат свързани София и Варна. \"България страда в момента, страда изключително много за работници. Преди няколко дни се срещнах с работодателските организации и всичките те изпитват изключителна нужда от кадри в сферата на туризма и обслужването, в металургичната промишленост\", коментира премиерът.\"В момента съм оптимист. С президента Макрон няколко пъти в последния месец се срещахме. На всяка среща съм използвал времето да му разказвам и да му говоря за това, което става на Балканите, с нашите съседи в Турция. От другата страна на Черно море, ако тръгнете направо, ще стигнете до Крим по морето\", допълни Борисов.", "date": "2017.07.29", "title": "Борисов:Магистрала \"Хемус\" е най-важното нещо за Северна България"}
{"url": "http://www.novinite.bg/articles/147807/Zaharta-kara-majete-da-se-depresirat", "text": "Мъжете, които консумират по-често захар са значително по-податливи на психични разстройствакато тревожност и депресия от останалите хора. Това разкрива изследване, проведено в \"Юнивърсити колидж Лондон\" между 5000 мъже и 2000 жени, информира ДАРИК.В рамките на 22 години (от 1983 до 2013 г.) учените са изследвали зависимостта между пола на участниците в експеримента, нивата на погълната захар и появата на общи психични разстройства у тях.За този период британските учени са установили, че при мъжете, които похапват повече от 67 грама захар на ден рискът от психическо заболяване е с 23% по-висок в сравнение с онези представители на силния пол, който поглъщат едва 39,5 грама.\"Режимите на хранене, богати на въглехидрати може и да имат големи ползи за здравето ни, но нашият експеримент доказва, че съществува връзка между консумацията на захар и емоционалните разстройства, особено при мъжете\", споделя Аника Кнюпел - ръководител на изследването.Тя обаче признава, че подобна взаимовръзка при жените не съществува и че все още не може да разбере защо.", "date": "2017.07.29", "title": "Захарта кара мъжете да се депресират"}
