{"url": "https://www.novinite.bg/articles/185029/Stryaskashto-Vseki-treti-balgarin-ne-moje-da-plashta-smetkite-si-navreme", "text": "Всеки трети българин не може да  плаща сметките си навреме. Данните са на Евростат, а ето и точният процент- 30.1 на сто от българите имат затруднения, предаде NOVA.Най-често проблемите са свързани с плащането на битовите сметки като отопление, електричество, вода, телефон и газ. Къде обаче се нареждаме на картата на Европа. По този показател България заема второто място, като по-трудно се оправят само гърците. В съседна Румъния, например, процентът е около 14 на сто. На обратния полюс са Чехия и Нидерландия, където закъсненията са минимални.„Хората трябва да познаваме разходите си. За целта е добре да ги записваме, дали в мобилно приложение на телефона, дали в excel-ска таблица, дори и в най-обикновен тефтер”, коментира финансовият консултант Светослав Ковачев. „Те са различни – за този месец: 60 лева за ток дадох, 34 лева за кабелната, за GSM-а и за домашния телефон, а за лекарства – не ще питане, около 60 лева.  И сега – ако не са ми децата да дадат някой лев -  бабичката фалит”, сподели Павлинка пред NOVA.", "date": "2020.01.25", "title": "Стряскащо: Всеки трети българин не може да плаща сметките си навреме"}
{"url": "https://www.novinite.bg/articles/185016/Genite-sa-vinovni-za-alkolizma", "text": "Британски учени установиха, че генетичната предразположеност играе съществена роля при възникването на алкохолна зависимост. Изследване извежда определение вариации на гените при любителите на чашката. Резултатите са публикувани в , пише Склонността към алкохола се смята за резултат от сложно взаимодействие между генетични и не генетични рискови фактори. Факт е, че алкохолизмът е свързан включително и с генетична обремененост, се потвърждава от многобройни факти с разделени от семействата си или осиновени  деца, проявяващи склонност към алкохола също както при преките си роднини, независимо от условията на живот.За да определят конкретните гени, отговорни за алкохолната зависимост, екип от британски учени начело с Андрю Томпсън (Andrew Thompson) и Мунир Пирмохамед (Munir Pirmohamed)от Ливърпулския университет, провели пълно геномно изследване, в което използвали данни от биобанката във Великобритания (125 249 участници) и американската база данни GERA (47 967 участници).Всички участници били на възраст от 40 до 69 години. Всеки от тях бил помолен да назове броя чаши вино или халби бира, които изпива седмично. За мерителна единица бил избрана британската скала за употреба на алкохол, според която към проблемната група спадат мъже, употребяващи седмично над 5 бутилки вино или над 25 кена бира, и жени, изпиващи за същото време 3,5 бутилки вино или 15 кена бира.Бил използван методът GWAS, позволяващ да се търси в човешкото ДНК вариации в гените, наречени еднонуклеотидни полиморфизми. Геномът на всеки човек има милиони вариации, но ако някои конкретни от тях се срещат по-често при хора с определени заболявания, отколкото при здрави хора, това може да е признак на генетична причина за болестта.След като анализирали ДНК на доброволците, учените открили шест вариации на гени, присъстващи при всички, попадащи в проблемната група. Някои от тези вариации вече фигурирали и в други изследвания, свързани с наследствената обремененост.\"При проучването на биологичните последствия на генните вариации открихме доказателства, извеждащи някоко общи линии, свързани с различните типове компулсивно поведение и зависимости, извън употребата на алкохол”, заявява Андрю Томпсън. \"Сега работим върху други видове зависимости, за да можем да изведем сходството им с генетичните особености на злоупотребяващите с алкохол.”Екипът експерти иска да проверим верността на хипотезата, че идентифицираните в настоящото изследване гени участват в общи пътища при различните типове зависимости.Учените се надяват, че резултатите от работата им ще спомогнат при разработването на нови методи за лечение на алкохолната и други зависимости. ", "date": "2020.01.25", "title": "Гените са виновни за алколизма"}
{"url": "https://www.novinite.bg/articles/185033/Za-sedmica-Nad-6300-novi-sluchaya-na-grip-i-ORZ", "text": "Расте броят на заболелите от грип и остри респираторни заболявания, предаде БГНЕС.За периода от 13 до 19 януари 2020 г. /последниат период, за който има официални данни – бел.ред./ са регистрирани общо 6 317 случая на остри заразни заболявания срещу 5 748 случая за предходната седмица. От тях 5 085 са случаите на грип и остри респираторни заболявания (ОРЗ) срещу 3 969 случая за предходната седмица“, сочи справката за епидемиологичната обстановка в страната на здравното министерство.Общата заболеваемост от грип и ОРЗ за страната за седмицата от 13 до 19 януари е 133,69 на 10 000 души.За посочения период в НРЛ “Грип и ОРЗ” са изследвани чрез Real Time RT-PCR 119 клинични проби (носогърлени секрети). Доказани са 28 грипни вируса A(H1N1)pdm09, 29 вируса A(H3N2) и 6 вируса B/Victoria.Актуална информация за областите, на чиято територия е обявена грипна епидемия, се публикува ежедневно на интернет страницата на Министерство на здравеопазването.Не са регистрирани хранителни взривове и взривове от вътреболнични инфекции, съобщават още от здравното министерство. ", "date": "2020.01.25", "title": "За седмица: Над 6300 нови случая на грип и ОРЗ"}
{"url": "https://www.novinite.bg/articles/185018/Moreto-lekuva", "text": "Животът край морския бряг помага на хората да се справят по-лесно с тревожността и депресията. Това установиха британски учени от университета в Ексетър след проведено изследване. Резултатите са публикувани в списанието Health and Place, пише В изследването са участвали 26 000 британци, като всеки шести респондент имал някакъв вид психично разстройство – смята се, че тези състояния се срещат много по-често при хора от по-беден произход.Анализът на данните от здравното проучване показва също, че живеещите на километър и по-близо до морето, страдат от психични разстройства пет пъти по-рядко, отколкото онези, обитаващи места на 50 и повече километра от крайбрежие.Изводът от проучването сочат недвусмислено, че ежедневният достъп до морския бряг и крайбрежната среда като цяло, може да подобри психичното здраве и благополучието на човека.Депресията е един от бичовете на нашето съвремие.В общия случай тя е чувство на меланхолия, тъга, отчаяние, безпомощност и унилост, което може да трае от няколко часа до няколко дни. Ако е налице дълготрайно чувство на тъга и отчаяние, може да става въпрос за заболяване известно като клинична депресия. Депресията може да бъде провокирана от различни фактори – биологични, психични и социални (като раждане, загуба на близък човек, развод). Признаците са липса на енергия, липса на апетит, безсъние, апатия и мисли за самоубийство, но също повишена емоционалност, свръхактивност, раздразнителност, безпричинна еуфория. ", "date": "2020.01.25", "title": "Морето лекува"}
{"url": "https://www.novinite.bg/articles/185015/Jogata-podobryava-rabotata-na-mozaka", "text": "Учени изясниха, че практикуването на йога влияе благоприятно върху мозъка, укрепвайки мозъчните стрктри, отговорни за когнитивните способности и емоционалното равновесие. Резултати от изследването са публикувани в , пише Години подред учени откриваха доказателства, че аеробиката подпомага дейността на мозъка и появата на нови неврони. Аналогичен ефект има и практикуването на йога, твърдят американски изследователи от Илинойския университет и Университета Уейн в Детройт.Авторите обединили данни от 11 проучвания на взаимовръзката между йога упражненията и здравето на мозъка. В пет от тези изследвания се сравнявало състоянието на мозъка на хора, които не са се занимали с йога, на тези, които упражнявали йога в момента на изследването и на преминалите курс по йога от 10 до 24 седмици след завършването му.В останалите пет разработки се анализират разликите в мозъка на редовно практикуващите и непрактикуващите йога. Изследваните са се занимавали с хата йога, медитация и дихателни упражнения.\"Открихме, че във всички 11 изследвания се отбелязва развитие на същите области в мозъка, както и при практикуване на аеробика”, твърди проф. Неха Готе (Neha Gothe), оглавил сравнителния анализ. \"Например, забелязва се увеличение на хипокамупса.”Хипокампусът е ключова част от мозъка и участва при обработването на паметта - отговаря за формирането на спомените, а също за пространствената ориентация. Както е известно, с напредване на възрастта той се смалява и това довежда до развитие на деменция и болестта на Алцхаймер.При хората, редовно занимаващи се с йога, в сравнение с онези, които не я практикуват, са по-развити:  префронталната кора, поясната кора, амигдалата (структура, отговаряща за емоционалната регулация), както и невронната мрежа.Авторите на изследването обаче все още не са наясно каква точно е причината йогата да влияе върху мозъка като аеробиката. Те допускат, че ключът към положителното въздействие е механизмът на емоционалната стабилност, заложена в основата на йога.Във всеки случай, практикуването на йога помага да се подобри емоционалното равновесие, да се намали стресът, безпокойството, страхът, депресиите. Вероятно именно това е и причината за подобряване работата на мозъка, заключават учените. ", "date": "2020.01.25", "title": "Йогата подобрява работата на мозъка"}
{"url": "https://www.novinite.bg/articles/185027/Nad-Vasil-Bojkov-e-imalo-chadar-no-sega-shte-mu-vzemat-biznesa-tvardi-Georgi-Kadiev", "text": "За мен категорично е имало чадър върху бизнеса на Васил Божков, той сега пада и ще му вземат бизнеса. Това обяви в интервю за предаването \"Тази събота\" по бТВ финансистът Георги Кадиев по повод скандала с данъците върху лотарийните игри.Според Кадиев Държавната комисия по хазарта и министърът на финансите Владислав Горанов, който е принципал на комисията, са си затваряли очите пет години за това, че Божков плаща по-малко от държавната лотария.Кадиев отговори на обвинението на Димитър Цонев от ДПС, че е виновен в края на 2013 г. от Закона за хазарта да отпадне думата \"лотария\". По думите на Кадиев този пропуск е неволен, но пък Цонев е предложил по-нисък данък за офлайн игрите, от което загубите за бюджета по онова време щяха да са 30 млн. лв.\"По това време Божков нямаше лотария\", уточни Кадиев. Признава, че през 2014 г. бизнесменът вече имал лотария и вероятно е спестил 500 хил. лв. от пропуска в закона.На въпроса дали познава Васил Божков той отговори: \"Един единствен път съм се виждал с г-н Божков през 2006 г., когато бях зам.-министър на финансите. Дойде при мен, след като бях внесъл един законопроект, с който увеличавахме данъка на хазарта от 8% на 10%. Законопроектът мина през Министерския съвет, Божков отиде при Пламен Орешарски (министър на финансите) и Орешарски ми написа резолюция да се върне старият режим на облагане. Казах, че няма как да стане… Стигнахме до бюджетна комисия, на която председател беше Йордан Цонев, попитаме вие сега какво защитавате: \"Това, което иска от вас министърът или това, което е приел Министерският съвет?\", аз признах, че съм в разкрачено положение. Цонев каза: \"Ние затова сме тук, да ви съберем краката\", разказа Кадиев. Увеличението на ставката в крайна сметка било прието след няколко месеца.Според Кадиев поуката от това, което се случва на Васил Божков в момента е за бизнесмените – ако заиграят с политиците и получат чадър от тях, един момент нещата ще се обърнат срещу тях и ще им вземат бизнеса. \"Ако той е давал пари назад във времето на политици, което е много вероятно, никой няма да му ги върне – ще му вземат бизнеса, но няма да му върнат парите\", коментира финансистът.На 23.01.2020г. предложенията на Валери Симеонов за промени в Закона за хазарта минаха на първо четене в Комисията по бюджет и финанси към Народното събрание, а самият той пожела  по вода да им върви. Предложенията бяха одобрени от 11 депутати от редиците на ГЕРБ и \"Обединени патриоти”.", "date": "2020.01.25", "title": "Над Васил Божков е имало чадър, но сега ще му вземат бизнеса, твърди Георги Кадиев"}
{"url": "https://www.novinite.bg/articles/185020/Dalechniyat-iztok-otbelyaza-Lunnata-Nova-godina-v-Pekin-otmeniha-chestvaniyata", "text": "Далечният изток празнува Лунната Нова година – годината на Белия плъх по китайския календар.Тази година обаче фиестата е съпътствана от притеснения заради новия коронавирус, който тръгна от Китай и изплаши целия свят. Затова и честванията в Пекин бяха отменени. В 11-милионния град Ухан беше въведено извънредно положение, а цялата провинция Хубей е на практика блокирана. ", "date": "2020.01.25", "title": "Далечният изток отбеляза Лунната Нова година, в Пекин отмениха честванията"}
{"url": "https://www.novinite.bg/articles/185024/Silen-trus-v-Turciya-pogubi-21-dushi-nad-1000-postradaha", "text": "Най-малко 21 души са загинали, а още 1030 са пострадали при силно земетресение с магнитуд от 6,8 по Рихтер в Източна Турция, което удари вчера в 22:49 местно време, предаде Анадолската информационна агенция, позовавайки се на здравния министър на страната. До тази сутрин е имало 118 афтършока с по-нисък магнитуд.По-рано министърът на вътрешните работи на страната Сюлейман Сойлу съобщи официално за 18 загинали и 553 ранени.Епицентърът на труса е бил в край град Сивриджа в източната провинция Елязъг, чието население е приблизително 400 000 души. Според Европейско-средиземноморския сеизмологичен център земетресението е било на дълбочина 2 км и е усетено също в Израел, Ирак, Сирия, Грузия и Армения.Има разрушени сгради и материални щети в гр. Елязъг, а вследствие на изтичане на газ е избухнал пожар.По данни на Агенцията за извънредни ситуации в района на стихийното бедствие работят 493 екипа спасители от 28 турски провинции. В зоната на земетресението са доставени 1689 палатки, 1656 легла и 9200 одеяла. Местните мобилни оператори обявиха за безплатни комуникациите си в Елязъг и Малатия.Президентът на страната Реджеп Едоган заяви, че следи с тревога ситуацията. Той увери, че държавните учреждения и властите предприемат всички необходими мерки за преодоляване последствията на земетресението.Според официална информация на българското Външно министерство няма данни за пострадали или загинали български граждани, а посолството ни в Анкара е в постоянен контакт с местните власти. При необходимост от съдействие българските граждани могат да се свържат с посолството ни в Анкара на телефони : +90 312 467 20 71; +90 312 427 51 42; +90 533 376 37 69=Днес министър-председателят на България Бойко Борисов изпрати съболезнователна телеграма до президента на  Турция Реджеп Тайип Ердоган по повод земетресението, отнело човешки животи.Борисов изразява надежда, че навременните и професионални действия на спасителните екипи и медицинските служби ще помогнат за спасяването на хора от засегнатите сгради.Той  пожелава бързо възстановяване на всички пострадали от земетресението.Силните земетресения в Турция не са рядкост, тъй като държавата е разположена в сеизмично активна зона. На 23 януари земетресение с магнитуд 5,4 по Рихтер разтърси западната турска провинция Маниса, но загинали и ранени при бедствието нямаше.Началото на новата 2020 г. беше белязано и с разрушителна серия трусове на остров Пуерто Рико в Карибския басейн, когато на 11 януари земетресенията повредиха енергийната система и инфраструктурата, а много къщи бяха напълно разрушени. Най-силният регистриран трус бе от 6,6 по скалата на Рихтер. Беше обявено извънредно положение, а над 20 000 души бяха принудени да напуснат домовете си. Според местните власти щетите от бедствието възлизат на над 110 милиона щатски долара.15 декември: Филипини, магнитуд – 6,8. 12 загинали, над 200 ранени и почти 1500 пострадали в различна степен здания.26 ноември: Албания, край Тирана, магнитуд – 6,4, поредица от афтършокове с магнитуд над 5. Загинали – 50 души, над 900 ранени.8 ноември: Иран, магнитуд – 5,9. Шестима загинали, 529 пострадали.29 и 31 октомври: Остров Миндан, Филипини, магнитуд – 6,6 и 6,5. 21 загинали, 432 пострадали, повредени над 30 000 обекта от инфраструктурата, включително училища, болници, пътища и мостове.26 септември: Край бреговете на Индонезия – магнитуд 6,5. Поне 30 загинали, 156 ранени. Над 25 000 дши бяха приндени да напуснат домовете си заради разрушенията.21 септември: Албания – двойно земетресение с магнитуд от 6,0 и веднага след това – 5,3, последвани от десетки афтършокове. Пострадаха 105 души.8 септември: Китай, провинция Съчуан, магнитуд – 5,4. Един загинал и 63 пострадали. Над 10 000 души, озовали се в зоната на стихийното бедствие, понесоха материални щети в една или друга степен.2 август: Остров Суматра, магнитуд 6,8. Пет души загинаха, четирима пострадаха, 233 здания бяха разрушени.27 юли: Край бреговете на Филипините – магнитуд 5,4. Петима загинаха, 12 получиха травми.14 юли: Индонезия – магнитуд 7,3. Петима загинаха, затрупани под развалините на разрушени здания,1 почина по време на евакуация.8 юли: Иран, магнитуд – 5,7. Един човек загина, 64 пострадаха.17 юни: Китай, провинция Съчуан – двойно земетресение с магнитуд от 6,0, последвано от нов трус от 5,1 по Рихтер. Загинаха 13 дши, 199 пострадаха.26 май: Перу, магнитуд – 8,0. Две жертви на труса и 15 ранени. 337 постройки станаха непригодни за живеене.", "date": "2020.01.25", "title": "Силен трус в Турция погуби 21 души, над 1000 пострадаха"}
{"url": "https://www.novinite.bg/articles/185017/Prilojeniya-v-Google-Play-razrejdat-bateriite-na-smartfonite", "text": "Разработчиците на антивирусни програми Bitdefender са открили в каталога на Google Play 17 приложения, които разреждат батериите на смартфоните.Пълният списък на програмите можете да видите в сайта на компанията В приложенията е установен алгоритъм, показващ реклама. През първите 48 часа след инсталирането на приложението банерите се показват с умерена честота, но след това тя рязко се увеличава.Според специалистите, дадена реклама не само пречи на използването на приложението в работен режим, но и значително натоварва процесора на смартфона, поради което батерията му пада доста бързо. Освен това инсталираните в Android-ите програми за сигурност не успяват да игнорират шаблоните  на показа им.Междвременно стана ясно, че Google Play вече няма да показва нотификации за актуализирани приложения - няма да се възпроизвежда нотификация на стартовия екран, която ни информира, че актуализацията на дадено приложение е завършила. Вместо това собствениците на смартфони виждат уведомления, че даден софтуер се актуализира, и изчезва в момента, когато завърши самата актуализация. Тази новост е част от \"Version 17.6.19\" на Google Play.", "date": "2020.01.25", "title": "Приложения в Google Play разреждат батериите на смартфоните"}
{"url": "https://www.novinite.bg/articles/185026/Noviyat-koronavirus-plazna-v-oshte-darjavi", "text": "Новините за коронавируса 2019-nCoV приличат на фронтови сводки. Няколко пъти дневно китайските власти пускат официални съобщения за броя на заразените и починалите.Макар че епицентърът на заразата е в Китай, болни от смъртоносния вирус има вече в Япония, Южна Корея, Тайланд, САЩ, Франция, а от днес – и в Австралия, и в Малайзия.Факт е вече и първият смъртен случай на лекар в Китай. Това е 62-годишния специалист по УНГ Лян Удун, информира изданието Paper. Докторът е работел в Болницата по китайска и европейска медицина в Ухан, като първите симтоми на заразяне от новия коронавирус е получил на 16 януари, на 18-и е бил откаран в друга болница, където въпреки силията на колегите си, е починал тази сутрин окоро 7 часа местно време.Според вестник South China Morning Post, който се позовава на анонимни източинци, запознати със ситацията, броят на заразените медици надвишава 15, като по думите на един от източниците, \"почти във всяка по-голяма болница в Ухан има заболели здравни специалисти”.Лекар отбелязва, че една от причините за заразяването на колегите му е, че инфектираните с коронавируса 2019-nCoV не са били изолирани своевременно от останалите пациенти, пише ria.ru.Мъж от Мелбърн, щата Виктория е първият доказано болен в Австралия от новия коронавирус. За това съобщи Ройтерс, позовавайки се на пресконференция на представители на местната власт в страната. По техни данни заболелият е потърсил медицинска помощ вчера, след като се е пирбрал на 19 януари от Уха, където е прекарал две седмици. Той е бил изолиран в болница веднага. Отбелязва се, че в страната може да има и други заразени.По-рано здравното министерство на островната държава съобщи, че лекари тестват петима души, които може да са заразени. По-късно се изясни, че техните резултати за този тип вирус са отрицателни.Три случая на заразени с пневмония, предизвикана от коронавируса от нов тип бяха потвърдени в Малайзия. По думите на здравния министър на страната всички те са китайски граждани и са посещавали Ухан. Сред заболелите е 66-годишната съпруга на първия заразен пациент в Сингапур. Останалите двама са внуците на тази двойка – децата са на 2 и на 11 години. Всички са хоспитализирани, а лекарите преценяват състоянието им като стабилно.Във Франция има и трети случай на заболял от новия коронавирус, съобщи BFM TV, позовавайки се на Министерството на здравеопазването на държавата. Новият заразен е жител на Париж и е близък роднина на първия жител на френската столица, при когото бе установен вирусът. Здравният министър на страната подчерта по време на пресконференция, че в скоро време \"вероятно” ще станат известни и още случаи на заразени хора.Според последната информация на Държавния комитет по здравеопазване на КНР, цитирана от световни медии, към полунощ местно време срещу 25 януари в 29 китайски провинции са регистрирани 1330 потвърдени случая на заразяване с новия коронавирус, като 237 души са в тежко състояние, 41 са починали, а 16 от тях – през изминалото денонощие.В 20 провинции са регистрирани 1965 случая на съмнение за новия тип коронавирус, който се е разпространил вече в 30 региона на страната.Към момента над 14 000 души, имали тесен контакт със заразените, са под медицинско наблюдение.От болници са изписани 38 излекувани пациента. са регистрирани следните случаи на заболели от коронавируса: петима в Хонконг, двама в Макао, трима в Тайланд (двама от тях вече са излекувани и зписани), двама в Япония (единият е изписан), двама в Южна Корея, двама в САЩ, трима във Виетнам, трима в Сингапур,  един в Непал, трима във Франция, един в Австралия, трима в Малайзия., че властите в Китай затвориха многомилионния град Ухан, който е огнище на разпространението на коронавируса.  Там общественият транспорт е спрян, дори такситата не работят, а влизането и излизането от града са забранени. Аналогични мерки на карантина са предприети в още 9 градове на страната.По телевзиите и в социалните мрежи Facebook,Twitter и Instagram се разпространиха снимки и видеокадри на опустели улици и контролиращи положението военни в защитни костюми и маски – като излезнали от научно-фантастичен филм. Световно достояние непрекъснато стават истории от цял Китай - като такива за припадащи хора по улиците и на безкрайните опашки за прегледи в болниците. Припадъците са един от симтомите на заболяването, поясняват здравни спецове.Според британския вестник The Guardian персоналът в спешните центрове не е в състояние да поеме огромния поток хора и здравните специалисти работят непрестанно, на ръба на изтощението. Пациенти с маски чакат с часове за преглед. В аптеките няма лекарства, а сред населението на връх Китйската нова година цари паника и отчаяние.Китайските власти обаче изпратиха 1230 лекари от цялата страна в Ухан, за да помагат на местните медици, стана ясно рано тази сутрин от изявление на здравното ведомство. Те са организирани в 6 екипа. Освен това на разположение са още 6 екипа, готови да потеглят всеки момент.По-рано агеция Синхуа съобщи, че в града вече са пристигнали 450 военни лекаари, включително и такива, борили се с епидемиее като SARS и Ебола.Както цяла нощ съобщаваха световните медии и социалните мрежи, всички болници в Ухан са претъпкани, лекарите и медицинските сестри са на ръба на изтощението и не успяват да се справят с наплива на пациенти, а в здравните заведения не достигат болничните легла и защитните средства за докторите.В Ухан експресно започна строителството на нова болница с капацитет хиляда легла, където да бъдат лекувани заразените, като амбицията е тя да започне да приема пациенти още на 3 февруари. ", "date": "2020.01.25", "title": "Новият коронавирус плъзна в още държави"}
{"url": "https://www.novinite.bg/articles/185031/V-chasti-ot-Kitaj-vavedoha-izvanredno-polojenie-zaradi-noviya-koronavirus", "text": "Заради избухването на новия коронавирус китайските власти въведоха най-високата степен на извънредно положение в областта на общественото здраве в 25 провинции и градове на централно подчинение и специални административни райони, съобщи ria.ru, цитирана от iNews.bg.Общо жителите на тези места са над 1, 2 милиарда души.По правило, първа степен на заплаха се обявява в случаи на особено големи извънредни ситуации, свързани със здравето на населението, а това предполага, че местното правителство реагира съгласно плана на Държавния съвет и централния щаб.Първата провинция, обявила най-високата степен, е Хубей, където е и епицентърът на вируса – град Ухан. Малко след това същите мерки обявиха градовете Пекин, Шанхай, Тяндзин и Чунцин.По-рано китайските власти въведоха и общонационални мерки за установяване на повишена телесна температра и други симптоми на новия коронавирус при пътниците в обществения транспорт – самолети, влакове, автобуси – градси и междуградски, се казва в прессъобщение на Държавния комитет по здравеопазването.Отбелязва се, че при подозрение за заболяването, отговорните лица в транспрта са длъжни незабавно да се свържат с диспечерите на съответните летища, гари и автогари, където ще бъдат инсталирани специални станции за подробни изследвания.Комитетът се разпореди също така правителствата на провинциите и градовете активнво да координират взаимодействието между департаменти и ведомства, включително и тези, отговорни за зравеопазването, обшествената безопасност, гражданската авиация, железопътните линии. Всички те се задължават строго и ефективно да изпълняват всички предписания, за да се спре разпространението на смъртоносната болест.На първо място, следва да се монтират станции за карантинен контрол, като те бъдат обезпечени с необходимото обордване и персонал. Те ще бъдат отговорни за проверката, наблюдението и изолацията на пътници, при които бъдат открити симптоми на зааразата по време на пътуването им в каквото и да е превозно средство на обществения транспорт.Според последната информация на Държавния комитет по здравеопазване на КНР, цитирана от световни медии, към полунощ местно време срещу 25 януари в 29 китайски провинции са регистрирани 1330 потвърдени случая на заразяване с новия коронавирус, като 237 души са в тежко състояние, 41 са починали, а 16 от тях – през изминалото денонощие.В 20 провинции са регистрирани 1965 случая на съмнение за новия тип коронавирус, който се е разпространил вече в 30 региона на страната.Към момента над 14 000 души, имали тесен контакт със заразените, са под медицинско наблюдение.От болници са изписани 38 излекувани пациента.Извън Китай са регистрирани следните случаи на заболели от коронавируса: петима в Хонконг, двама в Макао, трима в Тайланд (двама от тях вече са излекувани и зписани), двама в Япония (единият е изписан), двама в Южна Корея, двама в САЩ, трима във Виетнам, трима в Сингапур,  един в Непал, трима във Франция, един в Австралия, трима в Малайзия.Напомняме, че властите в Китай затвориха още вчера многомилионния град Ухан, който е огнището на разпространение на коронавируса. Властите изпратиха 1230 лекари от цялата страна в града, за да помагат на местните медици, стана ясно рано тази сутрин от изявление на здравното ведомство. Те са организирани в 6 екипа. Освен това на разположение са още 6 екипа, готови да потеглят всеки момент.Китайската информационна агеция Синхуа съобщи също, че в града вече са пристигнали 450 военни лекаари, включително и такива, борили се с епидемиее като SARS и Ебола.Както цяла нощ информираха световните медии и социалните мрежи, всички болници в Ухан са претъпкани, лекарите и медицинските сестри са на ръба на изтощението и не успяват да се справят с наплива на пациенти, а в здравните заведения не достигат болничните легла и защитните средства за докторите.В Ухан започна и експресно строителство на нова болница с капацитет хиляда легла, където да бъдат лекувани заразените, като амбицията е тя да започне да приема пациенти още на 3 февруари.", "date": "2020.01.25", "title": "В части от Китай въведоха извънредно положение заради новия коронавирус"}
{"url": "https://www.novinite.bg/articles/185023/Dneven-horoskop-za-sabota-25-yanuari", "text": "Днес се чувствате доста луди. Толкова много, че може да споделите чувствата си с някого, много неподходящ. Всъщност, няма голяма опасност, освен ако вашите чувства не отключват емоции в другия човек.Днес ще се чувствате сякаш плувате с акулите. \"Акулите\" се чувстват по същия начин за вас. Енергията ви може да ви придаде много увереност, но е от повече от достатъчно, за да го направите безопасно.", "date": "2020.01.25", "title": "Дневен хороскоп за събота, 25 януари"}
{"url": "https://www.novinite.bg/articles/185022/D-r-Kunchev-Vse-oshte-ima-paralelna-cirkulaciya-na-dvata-shtama-grip", "text": "„Все още има паралелна циркулация на двата щама грип – H1N1 (свински грип) и новия H3N2 („Канзас“), който очаквахме. Последната седмица преобладават случаи на втория, особено в областите, които обявих грипна епидемия“. Това обяви в ефира на бТВ главният държавен здравен инспектор Ангел Кунчев по повод бързото разпространение на грипа през последната седмица.По думите му в този сезон по-често се разболяват деца, защото щамът „Канзас“ генетично прилича на някои от щамовете, с които по-възрастното население вече се е срещало и те имат някаква степен на защита. Младите хора, които не са се срещали с този вирус, се разболяват по-бързо и малко по-тежко, уточни епидемиологът. Именно затова в някои области бързо беше обявена грипна ваканция.Съветът на Кунчев към родителите е наистина да ограничат контактите на децата по време на извънредните ваканции.Относно новия коронавирус, тръгнал от Китай, той коментира, че ние сме готови да го посрещнем, колкото и другите европейски страни.„Това е третият коронавирус, с който се сблъсква човечеството. Имаме някаква степен на готовност и за по-бърза диагностика, и за реакция. Абсолютна защита няма, можем да намалим риска, което правим“, коментира още главният държавен инспектор. ", "date": "2020.01.25", "title": "Д-р Кунчев: Все още има паралелна циркулация на двата щама грип"}
{"url": "https://www.novinite.bg/articles/185014/Slanchevo-do-15-gradusa-dnes", "text": "Днес ще бъде предимно слънчево с разкъсана висока облачност. Вятърът ще се ориентира от запад, ще бъде слаб, в Северна България и по Черноморието - до умерен. По-топло, с максимални температури между 10° и 15°, в София около 11°, съобщава НИМХ. Над планините ще бъде предимно слънчево. Ще духа до умерен западен вятър. Максимална температура на 1200 метра – около 9°, на 2000 метра – около 3°.Над Черноморието ще бъде слънчево. Ще духа слаб до умерен вятър от западната четвърт. Максимални температури между 9° и 13°. Температурата на морската вода е 7-8°. Вълнението на морето ще бъде 2 бала.На 25.01.2020 слънцето ще изгрее в 7:49 часа и ще залезе в 17:29 часа. Продължителност на деня 9:40 часа.На 25.01.2020 луната ще изгрее в 8:20 часа и ще залезе в 18:00 часа. Осветеност на диска в 0h UT 0 %. Фаза на луната: новолуние.", "date": "2020.01.25", "title": "Слънчево, до 15 градуса днес"}
{"url": "https://www.novinite.bg/articles/185028/I-dnes-mrasen-vazduh-v-11-grada-na-stranata", "text": "Високи нива на замърсяване са регистрирани в много райони на страната тази сутрин. Към 4 сутринта 11 града в страната са с концентрации на фини прахови частици над нормите.В София запрашаването е най-осезаемо със стойности няколко пъти над допустимите. В северната половина на града стойностите на фините прахови частици са по-високи. Станцията на Националния център по заразни и паразитни болести показва почти 300 μg/куб.м (при норма от 50 μg/куб.м), a според сайта стойностите на замърсеност на въздуха са 232 μg/куб.м.В петък вечерта в столичния квартал \"Христо Ботев\" имаше висока концентрация на серен диоксид. Най-тежко се дишаше между 19 и 21 часа, когато уредите удариха 387 μg/куб.м (при норма от 350).Серният диоксид обикновено се отделя при горене на битови отпадъци. Особено чувствителни към него са болните от бронхиална астма. Ефектите върху човешкото здраве са нарушения надишането, белодробни заболявания, нарушение на имунната защита на белия дроб, пише novini.bg.", "date": "2020.01.25", "title": "И днес мръсен въздух в 11 града на страната"}
{"url": "https://www.novinite.bg/articles/185025/Vazrastna-jena-zagina-pri-pojar-v-Plovdiv", "text": "81-годишна жена е загинала при пожар в Пловдив. Това съобщи говорителят на Пожарната в Града по тепетата.Към 7.40 часа тази сутрин екип на РДПБЗН е изпратен на сигнал за дим от къща на ул. „Г. Кондолов“ в Пловдив. В резултат на бързите действия пожарникарите са загасили навреме пламъците, обхванали много малка площ (около квадратен метър) в една от стаите. В помещението обаче е открито безжизненото тяло на 81-годишна жена.Предстои да бъде изяснена причината за настъпилата смърт, но се предполага, че не е в резултат на пожара. От първоначалния оглед е установено, че запалването е възникнало от печка на твърдо гориво.", "date": "2020.01.25", "title": "Възрастна жена загина при пожар в Пловдив"}
{"url": "https://www.novinite.bg/articles/185030/Malak-samolet-padna-kraj-rusensko-selo-ima-postradali", "text": "Малък самолет падна близо край селскостопанско летище до русенското село Бъзън, съобщи NOVA. Две ултралеки машини са решили да кацнат на малкото летище, но не са уведомили собственика на аеропорта. Единият от тях с двама човека екипаж каца успешно. Другият обаче излиза от пистата  и се забива в дървета около нея заради силния вятър.При инцидента са пострадали двама души. Екипи на Спешна помощ са ги откарали в една от русенските болници. Още няма информация за състоянието им. На мястото са изпратени екипи на пожарна и полиция. Собственикът на летището каза за Нова, че екипажите не са го известили за планирано кацане. И в двата самолета са били по двама човека, всички българи. Този тип полети, според собственика на летището, не са туристически, правят се с цел забавление.", "date": "2020.01.25", "title": "Малък самолет падна край русенско село, има пострадали"}
{"url": "https://www.novinite.bg/articles/185032/Pernishkiyat-protest-pred-MS-poiska-ostavkata-na-premiera-Borisov", "text": "Жителите на Перник, които излязоха на протест в центъра на София заради водната криза в града, поискаха оставката на премиера Бойко Борисов и на регионалния министър Петя Аврамова, предаде БНР.За днес протестът приключи, но организаторите обявиха, че в понеделник ще се съберат в 12 часа пред Министерството на регионалното развитие със същите искания. Според перничани от самото начало на кризата не се оценява правилно отговорността на МРРБ. Първоначални недоволните обявиха готовност да останат пред сградата на Министерския съвет до 22 часа тази вечер, за да бъде изпълнено искането им. Протестът е организиран от Инициативен комитет \"Спаси Перник\". Посланието е \"Вода за Перник, вода за България!\".Облечени в жълти жилетки, жителите на Перник протестират пред сградата на Министерския съвет в София под наслов \"Сурва от Перник\". Заради водната криза в града беше отменен традиционният фестивал, който трябваше да се започне на 24 януари и да завърши утре - на 26 януари.\"Не искаме водомор, искаме вода. Това е, което искаме като нормални граждани и нормални хора - чист въздух, вода, това са права на всеки един човек. Заради моите деца съм тук. Искам те да живеят нормално. Искам тази България да е нормална за всички и всички да имаме права\", заяви пред БНР протестираща.Протестът на перничани бе подкрепен от жителите на Бобов дол, които се оплакват от мръсния въздух в общината. Кметът Елза Величкова обясни:\"Ние трябва да сме единни в подкрепа на перничани. И ние сме си с нашите проблеми, нашият проблем е горенето на боклуци в ТЕЦ \"Бобов дол\", което трови хората от община Бобов дол, и аз като кмет съм върло против това и искаме да спре горенето на боклуци в ТЕЦ \"Бобов дол\".Жители на Сливен и на София се присъединиха към протеста на перничани пред сградата на Министерския съвет: \"Трябва всички хора, според мен, да са единни при един такъв сериозен проблем и трябва да се намери начин да се реши. На плаката пише: \"Не спете. Борете се за живота си\".  Водният режим в Перник започна на 18 ноември миналата година. В комисията по инженерна инфраструктура на Столичния общински съвет в понеделник кметът на Перник Станислав Владимиров съобщи, че до две седмици язовир \"Студена\" ще достигне мъртвия си обем. Той информира, че загубите на вода в града са 75%. От следващата седмица започва ремонт на ВиК мрежата в Перник, като са осигурени средства, потвърди министърът на икономиката Емил Караниколов. След като правителството обяви план за решаване на кризата миналата събота, в четвъртък официално поиска от Столичния общински съвет да се използва водопреносната мрежа на София за да бъде насочена вода от язовир \"Белмекен\" през язовир \"Бели Искър\" към Мало Бучино за Перник.Според концесионера \"Софийска вода\" няма техническа пречка да бъде използвана водопреносната мрежа на София, като няма да се наложи повишаване на цената на водата за столичани. Във вторник се свиква извънредна сесия на Столичния общински съвет, на което ще се решава дали да се позволи да се ползва ВиК мрежата на града. Кметът Йорданка Фандъкова и общинските от ГЕРБ, БСП и Патриоти за София заявиха готовност да се помогне на перничани, стига да не бъде създадена криза с водата на София.", "date": "2020.01.25", "title": "Пернишкият протест пред МС поиска оставката на премиера Борисов"}
{"url": "https://www.novinite.bg/articles/185019/Tri-neobichajni-priznaka-za-rak-na-belite-drobove", "text": "Като правило, ракът на белите дробове няма ясно изразени симптоми, докато не започне да метастазира. Това е и причината за късната диагностика на коварното заболяване и съответно – невъзможност за навременното му лечение. Въпреки това има няколко признака, сочещи за развитие на болестта в горната част на белите дробове – т.нар. тумор на Панкост или синдром на Панкост.Според Cancer Research UK, тази разновидност на рака предизвиква специфични симптоми, най-разпространен от които е силна болка в рамото, преминаваща по дължината на цялата  ръка. Освен това за заболяването говорят и някои изменения на лицето, пише Сред тях са отпускане на веждата, свита зеница на същото око и липса на потоотделяне на едната страна на лицето. Тези състояния са предизвикани от това, че раковото образувание притиска нерв, излизащ от врата.Също така ракът на белите дробове предизвиква и изменения в пръстите. Много често се увеличават крайните им фаланги, а ноктите започват силно да се изкривяват. По данни на Cancer Research UK, такъв признак имат читирима от десет души, страдащи от недребноклетъчен карцином на белите дробове (НКБД), но само при четирима от 100 души става дума за дребноклетъчен.Общите симптоми на злокачественото образувание са постоянна и усилваща се с времето кашлица, инфекции на дихателните пътища, които въпреки лечение периодично се повтарят, болка при дишане, постоянна задъханост, лесна уморяемост, загуба на апетит и тегло. ", "date": "2020.01.25", "title": "Три необичайни признака за рак на белите дробове"}
{"url": "https://www.novinite.bg/articles/185021/Pernichani-pak-na-protest-pred-MS-iskat-si-vodata", "text": "Перничани отново излизат на протест заради водната криза в града, но този път в София пред Министерския съвет. Той е под мотото \"Искаме вода\" и започва в 11:30 ч.От инициативния комитет \"Спаси Перник\" настояват за оставките на регионалния министър Петя Аврамова и заместника  Николай Нанков, на ресорния зам.-министър от екоминистерството, както и на служители на Басейновата дирекция в Благоевград.Перничани искат още справедливи присъди за виновните за кризата лица.Протестът е насрочен символично на 25 януари - денят, в който трябваше да започне 29-ят Международен маскараден фестивал Сурва, който бе отложен заради водната криза.", "date": "2020.01.25", "title": "Перничани пак на протест пред МС, искат си водата"}
