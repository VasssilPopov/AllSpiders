{"url": "http://www.novinite.bg/articles/156448/Nash-top-pilot-uchi-deca-na-aviaciya-na-stolichnoto-letishte", "text": "Известният български пилот Марио Бакалов ще участва в доброволческата инициатива на летище „София“ „Училище за авиация“. Тя ще се проведе утре от 11:30 ч.Марио Бакалов стана известен с приземяването на най-големия пътнически самолет Airbus А380 в София. Пред деца от столични училища той ще разкаже за страстта си към летенето и как е решил да стане пилот.В доброволческата си инициатива „Училище за авиация“ летище София привлича известни личности от света на авиацията, които да запалят детското любопитство към авиационните професии.  ", "date": "2018.02.08", "title": "Наш топ пилот учи деца на авиация на столичното летище"}
{"url": "http://www.novinite.bg/articles/156450/Shtafetata-v-zashtina-na-Pirin-priklyuchva-dnes", "text": "След близо 400 изминати километра днес ще бъде пробяган последния етап от щафетата в защита на Национален парк Питрин, който започна преди седмица.Бегачи и колоездачи от различни български градове с общи усилия изминаха разстоянието от Свиленград до Дупница.Целта на мероприятието със спортен характер е да покаже, че хора от цялата страна се противопоставят заедно срещу решението на правителството за промяна на Плана за управление на Пирин, с което се позволява „строителство, ремонт и реконструкция”, предаде бТВ.Днес бегачите ще преминат последните километри до София и ще се влеят в протеста „Спаси Пирин. Спаси България”, който се организира за пореден четвъртък в столицата.", "date": "2018.02.08", "title": "Щафетата в защина на Пирин приключва днес"}
{"url": "http://www.novinite.bg/articles/156451/Evroparlamentat-reshava-za-premahvaneto-na-lyatnoto-chasovo-vreme", "text": "Европейският парламент решава дали ще задейства процедура, която да доведе до премахването на лятното часово време. Ако депутатите в Страсбург подкрепят идеята, зад която застават най-вече балтийските и скандинавските държави. Анализите показват пък че смяната на стрелките два пъти годишно влияе не само зле на биологичния часовник на хората, но носи и определени икономически загуби.Според анализ на Европейската комисия разместването на биологичния часовник се оказва нездравословно за близо 20% от европейците. Това касае най-вече за хората с лабилна психика, със сърдечно-съдови проблеми или с нарушения в ендокринната система, предаде Нова ТВ.Смяната на часа е въведена, за да се пести енергия. В България проучване е показало, че лятното часово време пести енергията, която АЕЦ „Козлодуй\" произвежда за 12 часа при пълна мощност.Ако евродепутатите решат да задействат процедурата по отмяната на лятното и зимното часово време, те ще призоват Еврокомисията да премахне този режим. Което обаче също ще отнеме време. ", "date": "2018.02.08", "title": "Европарламентът решава за премахването на лятното часово време"}
{"url": "http://www.novinite.bg/articles/156456/Vremenno-e-ogranicheno-dvijenieto-po-AM-Hemus", "text": "Временно е ограничено движението по АМ \"Хемус\" при км 382 в посока Варна, поради ПТП. Това съобщиха от пресцентъра на Агенция \"Пътна инфраструктура\" (АПИ). Обходният маршрут е по п.в. Невша - път I-2 - п.в. Ветрино, предаде БГНЕС.Трима души са загинали при катастрофа на АМ „Хемус”, временно е затворена автомагистралата от Нови пазар до Ветрено. Това съобщиха от пресцентъра на МВР.   Сигнал за тежкия пътен инцидент на 382 км от аутобана е подаден малко преди 10.00 часа. По първоначални данни на АМ „Хемус“, в района на села Невша в посока Варна, автомобил е застигнал камион с ремарке и се е врязал в него. При удара трима души, пътуващи в колата, са починали на място.   Извършва се оглед. Образувано е досъдебно производство. Работата по установяване на причините за инцидента продължава. Временно е затворена автомагистралата от Нови пазар до Ветрено. въведен е обходен маршрут: пътен възел Невша - път I-2 – пътен възел Ветрино.", "date": "2018.02.08", "title": "Временно е ограничено движението по АМ \"Хемус\""}
{"url": "http://www.novinite.bg/articles/156457/Tejka-katastrofa-na-pat-E-79", "text": "Един човек е загинал при тежка катастрофа на път Е-79 в Монтанско, предаде bTV.Произшествието е станало около 6 ч. тази сутрин между лек автомобил и микробус, на прав участък между селата Смоляновци и Белотинци.Загинал е шофьорът на лекия автомобил.Трафикът от и за Видин е пренасочен през обходен маршрут. Движението се пренасочва през селата Доктор Йосифово, Тополовец, Добри дол Арчар и Дунавци.Пътят от Видин за Монтана се отбива през Ружинци.", "date": "2018.02.08", "title": "Тежка катастрофа на път Е-79"}
{"url": "http://www.novinite.bg/articles/156459/Specialno-zveno-v-Ministerstvoto-na-transporta", "text": "Специално звено в Министерството на транспорта ще разследва тежките железопътни произшествия и инциденти. Това предвиждат приетите на първо четене промени в Закона за железопътния транспорт. По-леките произшествия ще се разследва от управителя на НК \"Железопътна инфраструктура\". Ще се изготвя и годишен доклад, който ще съдържа данни за показателите за безопасност, както и съществуващите предпоставки за железопътни произшествия, предаде Нова телевизия.Тъй като поправките в закона нямат действие назад във времето, старите произшествия, като случая \"Хитрино\", се разследват по действащите закони. ", "date": "2018.02.08", "title": "Специално звено в Министерството на транспорта"}
{"url": "http://www.novinite.bg/articles/156460/Gripna-vakanciya-v-Razgrad", "text": "Учениците в област Разград излизат в грипна ваканция от утре, 9 февруари, съобщиха от Регионалната здравна инспекция. Причината за обявяването на ваканцията е увеличението на заболеваемостта сред учащите. По данни на здравната инспекция процентът на отсъстващите от училище деца поради заболяване е надхвърлил 30 на сто. Учениците ще се върнат в класните стаи на 13 февруари, вторник.", "date": "2018.02.08", "title": "Грипна ваканция в Разград"}
{"url": "http://www.novinite.bg/articles/156471/Jenski-karnaval-v-Koln", "text": "В Кьолн започна уличният карнавал, който е по-популярен като „женски“, предаде БНТ.Студът не изплаши стотиците почитателки на песните, танците и хубавото вино, и точно в 11 часа и 11 минути, както повелява традицията, всички се впуснаха в шумни забавления. Карнавалът поставя началото на забавленията преди Великденските пости.", "date": "2018.02.08", "title": "Женски карнавал в Кьолн"}
{"url": "http://www.novinite.bg/articles/156452/Obyavyava-nominiranite-za-Ikar-2018", "text": "Днес от 10:00 часа в Литературен клуб „Перото“ ще се проведе пресконференция на Съюз на артистите в България. На нея ще бъдат обявени номинираните за ИКАР 2018 и програмата на Софийски театрален салон.Ценителите на поезията са поканени на 8 февруари от 19:00 часа в Литературен клуб „Перото“ на представянето на луксозното двуезично издание с избрани творби на Пабло Неруда в превод на Никола Инджов. Един вдъхващ респект сборник, който ще ни позволи да открехнем сетивата си за „сиянието бяло“ на голямата поезия.", "date": "2018.02.08", "title": "Обявява номинираните за Икар 2018"}
{"url": "http://www.novinite.bg/articles/156462/Dve-sedmici-bezplatni-pregledi-v-Majchin-dom", "text": " “Майчин дом” организира безплатни прегледи за жени, които имат проблем със задържане на урината (стрес инконтиненция) . Консултациите ще започнат от 12 февруари и ще се провеждат в продължение на две седмици. Прегледите ще се извършват в часовете между 13 и 16 ч. Консултант за лечението ще бъде изпълнителният директор на “Майчин дом” доц. Иван Костов. Всяка жена, която проявява симптомите, описани по-долу, ще може да се прегледа, след предварително записване на час с обаждане на телефон 02/9172 400 между 10 и 12 ч.Стрес инконтиненцията представлява неволно изпускане на урина, което е причинено от повишено налягане в корема. То се появя най-често при извършването на дейности, които изискват сила и причиняват напрежение в тялото.“Ако Ви се е случвало неконтролируиемо да изпускате урина, докато кихате, кашляте, спортувате или вдигате тежко, не бива да се притеснявате, а да се консултирате със специалист.”, съветва изпълнителният директор на най-голямата АГ болница у нас, доц. Костов.Причините за стрес инконтиненцията могат да бъдат различни. Възпаление на пикочните пътища и образувания по лигавицата са част от виновниците за незадържането на урина. При жените оплаквания могат да се появят в резултат на смъкване на пикочния мехур и матката. Това се случва най-често след раждане по естествен път. Друга причина, която би отключила това състояние, е менопаузата.“Хората трудно споделят, че имат проблем. Когато все пак се наложи, го правят с нежелание и срам. Най-големият проблем е, че неволното изпускане на урина се свързва със старостта, а това не е така.”, споделя доц. Костов. “Искаме да подадем ръка на жените с този проблем и да улесним тяхното решение да се лекуват, затова организираме тази двуседмична програма.”, допълва доцентът.Стрес инконтиненцията е широко разпространен проблем, който се среща при жени от различни възрасти. Това заболяване е толкова често срещано, колкото и гъбичките по ноктите, например. По данни на Световната здравна организация, хората, които се оплакват от неволното изпускане на урина са над 100 млн.“Важно е хората да знаят, че инконтиненцията е лечима. В зависимост от причините за заболяването, подхода при лечение е различен. При правилния подход се постига контрол над заболяването и пълно решаване на проблема.”, коментира доц. Костов.При по-лека проява на инконтиненция се препоръчват различни упражнения и медикаменти. Оперативна намеса се налага при пациенти, които имат органичен проблем, следствие на който се е появила инконтиненцията на урина. Хирургичната интервенция в случая представлява корекция и стабилизиране положението на органите на пикочополовата система и техния поддържащ апарат.Безплатни консултации:Записване на часове: от 10 до 12 ч.Телефон за записване на часове: 02/9172 400Дати на провеждане на прегледите: от 12 до 26 февруариЧасове за провеждане на прегледите: от 13 до 16 ч.  ", "date": "2018.02.08", "title": "Две седмици безплатни прегледи в „Майчин дом“"}
{"url": "http://www.novinite.bg/articles/156465/Dumata-invalid-okonchatelno-otpadna-ot-balgarskoto-zakonodatelstvo", "text": "Според вносителите Крум Зарков и Михаил Христов от БСП така се улеснява социалната интеграция на хората с увреждания и се допринася за преодоляване на стереотипното мислене за тях като неспособни. Павел Шопов от \"Обединени патриоти\" посочи, че решението е безсмислено, защото няма да доведе до реална промяна. \"Не виждам какво обидно има в думата \"\", от нея никой не трябва да се засяга\", коментира депутатът.", "date": "2018.02.08", "title": "Думата \"инвалид\" окончателно отпадна от българското законодателство"}
{"url": "http://www.novinite.bg/articles/156466/Kolko-pesti-balgarinat-ot-smyanata-na-chasovoto-vreme", "text": "Европейският парламент прие днес резолюция, в която призова за задълбочена оценка на настоящата смяна между зимно и лятно часово време. Документът бе гласуван с 384 гласа \"за\", 153 \"против\" и 12 въздържали се. ЕП отчита, че множество проучвания не са успели да стигнат до заключителен резултат, както и че съществуват опасения за човешкото здраве. Затова ЕП призовава Европейската комисия да извърши задълбочена оценка и, ако е необходимо, да представи предложение за промяна. Действащата директива влезе в сила през 2011 г. и предвижда въвеждане и отмяна на лятното часово време съгласувано в ЕС за целите на вътрешния пазар. Превключването на часовника напред-назад води до умора, недоспиване и намалена трудоспособност за много европейци, заяви евродепутатът Момчил Неков (социалисти и демократи), цитиран в съобщение на ЕП.", "date": "2018.02.08", "title": "Колко пести българинът от смяната на часовото време?"}
{"url": "http://www.novinite.bg/articles/156476/Povdignati-sa-obvineniya-na-glavniya-arhitekt-na-Asenovgrad", "text": "Окръжна прокуратура - Пловдив внесе обвинителен акт срещу главния архитект на Асеновград за получен подкуп и спрямо собственик на фирма, посредничил при предаването на парите, съобщиха от пресцентъра на прокуратурата.Константин Атанасов е обвиняем за това, че през месец ноември 2016 г., в Асеновград, в качеството си на главен архитект на общината, е поискал от управител на банков офис 10 000 лева. На 10 декември 2016 г. в Пловдив обвиняемият е получил 8 000 лева, предадени му от обвиняемия Митко З., за да съгласува Идеен проект за реконструкция и преустройство на бивш хотел в Асеновград в \"многофункционална сграда със смесено предназначение\".Деянието е извършено с изнудване, като Атанасов заявил на банковия управител, че за да се одобри проектът, Митко З. трябва да бъде нает за консултант.Спрямо Митко З. са повдигнати обвинения за помагачество, за това, че от края на ноември 2016 г. до 10 декември 2016 г., в Асеновград и Пловдив, като помагач, е улеснил обвиняемия Атанасов да приеме подкуп в размер на 8 000 лева. Помагачеството е осъществено с изготвяне на оферти от името на фирмата му за консултантска дейност, както и на фактури с посочена банкова сметка, от която впоследствие е изтеглил парите, които предал на Константин Атанасов.По делото са били разпитани свидетели, назначени експертизи, иззети веществени доказателства и документи, и др. Спрямо всеки един от обвиняемите е взета мярка за неотклонение \"Гаранция\" в размер на 5 000 лева и е наложена забрана да напускат България.", "date": "2018.02.08", "title": "Повдигнати са обвинения на главния архитект на Асеновград"}
{"url": "http://www.novinite.bg/articles/156463/Sadat-osvobodi-Ivajlo-Borisov-Torinoto", "text": "Софийският апелативен съд освободи под парична гаранция Ивайло Борисов - Ториното, Мартин Марков, Георги Джамбазов и Здравка Стефанова, обвинени за помагачество за отвличането на Адриан Златков.Борисов, Джамбазов и Стефанова ще бъдат освободени, след като платят гаранция от по 10 000 лева, а Марков - от 5000 лева. Определението на съда е окончателно, предаде БНТ.  ", "date": "2018.02.08", "title": "Съдът освободи Ивайло Борисов - Ториното"}
{"url": "http://www.novinite.bg/articles/156449/S-kutiya-za-signali-se-boryat-sreshtu-nasilieto-v-stolichno-uchilishte", "text": "Поради зачестилите случаи на агресия в учебни заведения в столичното 119 СУ \"Академик Михаил Арнаудов\" наскоро поставиха кутия за оплаквания от насилие. В \"Денят започва\" по темата говориха ученици, директорът Диян Стаматов и училищният психолог Мария Михайлова.Това е една от многото ни инициативи, тази е насочена към тези, които не са толкова прями, но сега могат да го споделят в писмена форма, когато усетят някаква форма на тормоз, не само от ученици, но и от учители. Тази инициатива е въпрос на време да се реализира и в други училища, каза Стаматов, предаде БНТ.Училищният психолог Мария Михайлова изрази надежда, че инициативата ще има положителен ефект, тъй като децата много трудно споделят за най-тежки форми на насилие и не искат да злепоставят съучениците си.", "date": "2018.02.08", "title": "С кутия за сигнали се борят срещу насилието в столично училище"}
{"url": "http://www.novinite.bg/articles/156468/Sara-Chang-sviri-sas-Sofijskata-filharmoniya-v-zala-Balgariya", "text": "Знаменитата цигуларка Сара Чанг ще изнесе концерт със Софийската филхармония под диригентството на маестро Найден Тодоров тази вечер в зала \"България\". В програмата са \"Годишните времена на Буенос Айрес\" от Пиацола, увертюрата към операта \"Кандид\" от Бърнстейн и сюита из операта \"Порги и Бес\" на Гершуин, съобщават организаторите. Сара Чанг свири на цигулка Гуарнери дел Джезу от 1717 г. и използва няколко лъка. Получава първото си признание едва 8-годишна, когато дебютира на сцената на Нюйоркската филхармония. На тази крехка възраст тя вече свири пред големите диригенти Рикардо Мути и Зубин Мета, а на 10 години записва първия си албум, наречен \"Дебют\". Сега Сара Чанг е сред най-високо платените солисти в света, носителка на многобройни награди и признания, свири с най-големите оркестри в Европа, САЩ и Азия, изнася над 150 концерта годишно. След един от тях вестник \"Ню Йорк Таймс\" пише: \"Госпожа Чанг беше \"чудо\". Нейният плътен, красив тон, невероятната интонация и сдържана искреност се сработиха перфектно с музиката. Публиката чуваше всичко и всичко си заслушаваше да се чуе.\"", "date": "2018.02.08", "title": "Сара Чанг свири със Софийската филхармония в зала \"България\""}
{"url": "http://www.novinite.bg/articles/156453/Romskata-mahala-v-Ihtiman-pod-policejska-obsada", "text": "Полицейска акция е проведена тази сутрин в ромската махала в Ихтиман, предаде bTV. По първоначални данни тя няма връзка с между полиция и роми, за което ви разказахме вчера.Според живеещите в махалата полицаите са издирвали четири момчета за побой в Ихтиман.Те не били у дома, но органите на реда претърсили няколко къщи. По разкази на хората от махалата по време на акцията полицаите бутнали болен възрастен мъж на земята и малко след това той починал.В момента в ромската махала има голямо струпване на жандармерия.Извършват се огледи.", "date": "2018.02.08", "title": "Ромската махала в Ихтиман под полицейска обсада"}
{"url": "http://www.novinite.bg/articles/156454/Ubilata-novorodenoto-si-bebe-se-razmina-sas-zatvora", "text": "Убилата новороденото си бебе Невена Тенева от димитровградското село Сталево няма да лежи в затвора. Това реши Хасковският окръжен съд, който не потвърди ефективната присъда от 2 години на димитровградския районен и я измени в условно наказание с 5-годишен изпитателен срок. Пред съда в Димитровград Невена Тенева призна напълно фактите по обвинителния акт и делото се гледа по съкратена процедура. Близо 2 години продължи досъдебното производство, чийто срок многократно бе удължаван. Потресаващият случай бе разкрит в нощта на 27 януари 2016г. по сигнал от кмета на селото, към когото се обърнали жени от Сталево, забелязали, че Невена е родила, а бебе няма. Първоначално и пред полицаите тя отричала, но след като я повели за медицински преглед признала, че на 2 януари е родила момиченце, което изхвърлила на студа. По-късно сложила тялото му в чувал и го захвърлила зад плевнята, където го намерили униформените. Според записаното в страниците на делото то е живяло 6 часа и е починало от измръзване. Двете момчета на 34-годишната Невена Тенева- на близо 4 и на 9 г., са настанени в приемно семейство от нощта, в която убийството бе разкрито. Дни по-късно тя подаде молба до местната социална служба да й бъдат върнати и изпълнява предписаните й мерки. Решението на окръжните съдии се базира най-вече на показанията на психолога в общинския Център за обществена подкрепа-Димитровград Невена Иванова, която свидетелства в залата, че в следствие на работата й с майката и двете й деца се стигнало до „ново сближаване и изграждане на връзка“, а за постигане на по-добри резултати е необходимо да се работи и с Невена Тенева. Психологът на ЦОП-Димитровград посочва също, че „е постигнат напредък при увеличаване на родителския й капацитет“.Тези показания, както и това, че Невена Тенева е започнала работа, сменила е жилището и изпълнява предписаните й мерки за закрила на децата, водят ХОС до решението, че \"и без ефективно изтърпяване на наказанието личната превенция ще бъде постигната, а обществената опасност не е изключително висока\". Това „налага присъдата да се измени, като изпълнението на наказанието бъде отложено за изпитателен срок от 5 (пет) години, който максимално продължителен и относително дълъг период от време ще даде възможност на подсъдимата да преосмисли както деянието, така и най-вече поведението си за в бъдеще“, пише в решението.Решението за условно наказание е на съдиите Милена Петева, Боряна Бончева и Красимир Димитров. ", "date": "2018.02.08", "title": "Убилата новороденото си бебе се размина със затвора"}
{"url": "http://www.novinite.bg/articles/156458/Nad-6500-studenti-shte-poluchat-evropejski-stipendii", "text": "Над 6500 студенти от 49 висши училища са класирани и ще получат стипендии за успех и за специални постижения за зимния семестър на настоящата академична година. Средствата ще се изплатят наведнъж до 9 март 2018 г., като ще бъдат разпределени общо 4,4 млн. лв. Те са осигурени по проект „Студентски стипендии – фаза 1“, финансиран от Европейските структурни и инвестиционни фондове чрез Оперативна програма „Наука и образование за интелигентен растеж“. Класирането е обявено на страницата на проекта http://eurostipendii.mon.bg. Стипендии за успех се дават на студенти, обучаващи се по специалности от приоритетните професионални направления. Целта е да бъде стимулирано обучението на специалисти, за които има или се очаква недостиг на кадри за пазара на труда. Стипендията е в размер на 150 лв. месечно и се изплаща за пет месеца в рамките на семестъра. Средният успех е отличен (5,61), а броят на класираните студенти е 4492. Най-много са обучаващите се в „Предучилищна и начална училищна педагогика“ – 133 младежи, „Компютърни системи и технологии“ – 126, и „Архитектура“ – 111. 2158 възпитаници на висшите училища в страната ще получат еднократни стипендии за специални постижения в размер на 300 лв. Те се присъждат за участие в научни, изследователски или практически разработки, като един студент може да получи до три такива. По тази причина броят на предоставените стипендии за зимния семестър е 3521. Целта им е да стимулират младежите да развиват практическия и творческия си потенциал извън задължителните задачи през учебното време. Средният успех за този вид стипендия е отличен (5,67), а най-много класирани има от направленията „Медицина“ – 381, „Право“ – 195, и „Финанси“ – 97. Проект „Студентски стипендии – фаза 1“ се изпълнява от Министерството на образованието и науката по Оперативна програма „Наука и образование за интелигентен растеж“ 2014-2020. Той допълва съществуващите възможности, създадени от националното законодателство, за отпускане на стипендии и награди на студентите със средства от държавния бюджет и дава възможност такива да бъдат отпускани и на обучаващите се в частните висши училища.", "date": "2018.02.08", "title": "Над 6500 студенти ще получат европейски стипендии"}
{"url": "http://www.novinite.bg/articles/156467/Policejskite-kubinki-propuskali-voda", "text": "Близо 65 на сто от полицаите у нас твърдят, че кубинките, които ползват, не са удобни. Това сочи изследване, представено от най-големия полицейски синдикат. Неговият председател Валентин Попов заяви, че СФСМВР не търси конфронтация, а партньорство с МВР. Целта на всички е униформените да са добре облечени и обути, каза той.   Половината от полицаите казали, че изпитват болка от ползването на предоставените от МВР обувки, а 80 процента от полицаите твърдят, че кубинките пропускат вода. През зимата 60 на сто от полицаите казват, че краката им измръзват, а още по-голяма част заявят, че още в първата година обувките се късат.   Над 80 процента от полицаите заявяват, че не се чувстват добре защитени със служебните обувки. А половината от участвалите в изследването са категорични, че не са удовлетворени от предоставените кубинки.   Според експерта в областта Свен Селигер близо 15 процента от полицаите у нас сами си купуват служебни обувки и не ползват служебните. Всички цифри показват, че предоставените от МВР обувки не отговарят на съвременните изисквания и нужди на полицаите.   Заместник-председателят на СФСМВР Илия Кузманов заяви, че диалогът между синдикати и министерство постепенно се подобрява.Цената на кубинките, които МВР дава, са на цена над 100 лева, но на свободния пазар има с около 30 процента по-ниска цена за идентичен продукт. За това от СФСМВР обмислят да предложат нов вариант на ведомството за снабдяване. По думите на Селигер ако конкретен продукт може да се носи двойно повече време, то цената е оправдана.   В същото време от синдиката вече водят и разговори за качеството на униформите.", "date": "2018.02.08", "title": "Полицейските кубинки пропускали вода"}
{"url": "http://www.novinite.bg/articles/156470/Kategorichno-tova-lyato-shte-badat-zabraneni-shtenderite-v-Slanchev-bryag", "text": "Категорично това лято ще бъдат забранени щендерите в Слънчев бряг, така че цялата стока да бъде вътре в павилионите, за което предстои подписване на специално споразумение за сътрудничество с МВР, в рамките на техните компетенции. Със сигурност ще има изключително засилен контрол. Това каза пред журналисти министърът на туризма Николина Ангелкова в Слънчев бряг. „Длъжни сме да установим дали наистина са съборени всички тези 190 обекта, които надхвърлят одобрената от мен като министър схема. Също така и да установим, изисквайки актуализация на кадастралните карти какво е фактическото състояние на плаж Слънчев бряг – Север\". Според нея трябва да има пълна промяна на облика на алеята в Слънчев бряг. „Категорично започнем ли премахването на щендерите и стоката да си остане само в павилионите, мисля че този тип промяна ще е видим и добре приет. Излезе и независимо проучване на „Галъп интернешънъл“, в което се казва, че голяма част от хората – близо 55 %, павилионите да има единна визия. Повече от 62% от запитаните искат да има заведения и павилиони на плажа, но съответно да се спазва необходимият ред и законност. Това е и което ние ще направим – няма да има никаква стока извън павилионите“, обясни министърът на туризма. „Ние показахме една идейна визия, която всъщност тепърва предстои да се обсъди с представителите на бранша. Тя зависи много от това всеки, който желае да си постави павилионите, дали ще избере цветовата гама от бяло и синьо или някаква друга. Защото ние не можем на сила да накараме никого да си поръча еди-какъв си цвят. Но важното е павилионите да бъдат естетически свързани със заобикалящата ги среда и да няма стока извън тях“, допълни Николина Ангелкова. „Това, което за мен е на първо място, да контролираме да няма стока извън павилионите. Върху тази дейност имаме изключително положителна оценка и сътрудничество и съответно вече цялостно се направи нова наредба, свързана с облика на курорта. Това лято към тези засилени мерки, които предприемаме, очакванията са много. И се надявам с тези макар и малки стъпки да покажем, че има промяна и да вървим вече към по-дългосрочни мерки“, каза още тя. „Ако има желаещи и всичко отговаря на изискванията и закона, ще сложим и новите павилиони, които бяха представени в Министерството. Категорично няма да има павилиони на главната алея, защото алеите трябва да са свободни за разходка. Оттам нататък ще може навсякъде, където е възможно, да има преместваеми обекти, които по никакъв начин не затрудняват другата дейност, отговарят на изискванията и са поискани. При всички положения новата схема трябва да бъде изцяло съобразена със заобикалящата среда в курорта“, каза още министърът на туризма.", "date": "2018.02.08", "title": "Категорично това лято ще бъдат забранени щендерите в Слънчев бряг"}
{"url": "http://www.novinite.bg/articles/156473/V-Razgrad-otkriha-kansula-na-vremto", "text": "Капсула с послание към поколенията, поставена в бутилка през 1975 година, беше извадена в Разград. Завещанието, което е положено преди 43 години в стената на бившата шивашка фабрика \"Хърсате\", беше отворено от областния управител Гюнай Хюсмен. Той бе поканен лично от новия собственик на сградата - предприемачът Бойко Обретенов, който превръща неизползваемата през последните години постройка в центъра на Разград в жилищен блок. Обретенов обясни, че мястото, откъдето бе извадена капсулата, е открито от работници при извършване на ремонтни дейности, предаде БТА. Посланието е оставено по повод 25-годишнината на шивашката фабрика, тогава под името ДПП \"Васил Коларов\", поясни 75-годишния Иван Тодоров, зазидал бутилката, който също присъства на събитието. Той посочи, че през 1975 г. работел в предприятието като началник производство, бил и председател на профсъюзната организация. \"Здравей, бъдещо поколение. Пишат ти хората от 70-те години на 20-и век\", гласи обръщението в текста от преди 43 години. \"Днес, първи август 1975 г. ние празнуваме 25-годишния юбилей на нашето предприятие. В името на тази радост, ние се обръщаме към теб, бъдещо поколение. Ние искаме да ти завещаем нашата сила, нашата обич, нашата вяра и дързост! Не забравяй, че трябва да живееш и твориш в името на този народ, който те е родил и откърмил!...Сега е твоят ред! Бъди щастливо поколение, и на добър час!\", се казва още в завета към поколенията. След прочитането на посланието областният управител коментира, че това е живата история и според него повече хора трябва да прочетат този завет и да се вслушат в гласа на предците. Предприемачът Бойко Обретенов обяви, че свитъкът със \"Завета на поколенията\" ще бъде предаден в Регионалния исторически музей в Разград", "date": "2018.02.08", "title": "В Разград откриха кансула на времто"}
{"url": "http://www.novinite.bg/articles/156455/Gripat-ne-si-e-otishal", "text": "Грипната  изобщо не е свършила. Тази година виждаме много интензивна грипна , обяви епидемиологът проф. Мира Кожухарова в сутрешния блок на Bulgaria ON AIR.Тя подчерта, че броят на ваксините, които са използвани в България, е много нисък - едва около 2% от населението е ваксинирано срещу грипните вируси.Проф. Кожухарова посочи, че у нас водещ е грипният вирус тип Б - \"Ямагата\". Ако бихме се ваксинирали срещу грип, бихме били защитени - много условности има, отбеляза тя.\"Вчера излезе официално съобщение от водещите директори в областта на заразните заболявания в Европа. Те изразяват огромното си безпокойство, че имунизациите за грип стават все по-малко. Специално посочват, че децата до 5 години в много малко страни са в групите, за които се препоръчва имунизация\", обясни тя.Епидемиологът акцентира върху факта, че децата между 4 и 15 години са най-засегнати от грипа и боледуват най-често, защото нямат имунитет. Положителното е, че усложненията при тях се появяват много по-рядко, отколкото при възрастните.Проф. Мира Кожухарова каза още, че вероятността грипът да повали повторно не е много голяма, но все пак съществува.Тя посочи, че имунитетът е специфичен за вируса, който ни е разболял веднъж и може да бъдем повалени от друг вид грип.", "date": "2018.02.08", "title": "Грипът не си е отишъл"}
{"url": "http://www.novinite.bg/articles/156464/Dvama-zadarjani-za-poboya-nad-policaj", "text": "Под наблюдението на Районна прокуратура – Ихтиман се води досъдебно производство срещу М. Д. и В. Р. за извършени от тях на 06.02.2018 г. престъпления в града, съобщиха от пресцентъра на Апелативна прокуратура СофияВ хода на разследването и след проведените оперативно-издирвателни мероприятия и процесуално – следствени действия по несъмнен начин е установено, че двете лица са извършители на престъпленията.На 06.02.2017 г., за времето от 17:20 ч. до 17:40 ч., М.Д. извършил непристойни действия, грубо нарушаващи обществения ред и изразяващи явно неуважение към обществото. Той оказал съпротива срещу полицейски служител, изпълнявал задълженията си по опазване на обществения ред. Агресивният мъж дърпал и скъсал униформата на младши автоконтрольор – полицейски служител при РУ , след което нанесъл удари в лицето му. Престъпното деяние, за което на М.Д. е повдигнато обвинение, се отличава с изключителна дързост и съставлява престъпление по чл. 325, ал.2 от НK.Неговият баща - В. Р., е обвинен за това, че по същото време, на ул.„Дунав” употребил сила спрямо полицейски служител при РУ , което е престъпление по чл. 269, ал.1 от НK. По време на инцидента той го дърпал за униформата, скъсал пагоните и джоба й и му нанесъл удар в лицето. С действията си той целял да осуети извършването на полицейска проверка на сина му – другият обвиняем по делото М. Д.Двамата обвиняеми - В. Р. и М. Д., са задържани за срок до 72 часа с цел привеждането им пред Районен съд –  за разглеждане на мярка за неотклонение „Задържане под стража”.", "date": "2018.02.08", "title": "Двама задържани за побоя над полицай"}
{"url": "http://www.novinite.bg/articles/156475/Borisov-osvobodi-zam-ministara-na-turizma", "text": "Министър-председателят Бойко Борисов освободи Милко Теофилов като заместник-министър на туризма, считано от 15 февруари, съобщиха от пресцентъра на Министерския съвет. Това е станало по молба на Теофилов. На длъжността е назначен Любен Кънчев. Той е магистър по френска филология от СУ „Св. Климент Охридски“, има и втора специалност „Български език и литература“. Над 30 години е работил на различни позиции в БНТ. От 2012 г. е заместник-кмет в община Костинброд с ресори образование, култура, социални дейности, спорт и туризъм.", "date": "2018.02.08", "title": "Борисов освободи зам.-министъра на туризма"}
{"url": "http://www.novinite.bg/articles/156472/Putin-nyama-da-poseti-stranata-ni-na-3ti-mar", "text": "Заради президентските избори в Русия през март Владимир Путин няма да може да се отзове на поканата на българския президент Румен Радев да посети България на 3 март. Това заяви пред журналисти руският посланик у нас Анатолий Макаров. Той обаче уточни, че за тържествата по повод 140-та годишнина от Руско-турската война ще пристигнат руският патриарх Кирил, представители на Държавната дума, военни и историци. На изборите за държавен глава на Руската федерация на 18 март, руските граждани пребиваващи в България ще могат да гласуват в големите градове у нас, където ще бъдат отрити изборни секции, посочи още посланик Макаров.   Трети март е наш общ празник и ние ще го отбележим заедно. Ще дойде голяма делегация с много представители, заяви посланик Макаров и уточни, че руският президент Владимир Путин няма да може да присъства заради предстоящите в Русия на 18 март избори за държавен глава.   Попитан колко руснаци живеят в България и те как ще гласуват на предстоящите избори, посланик Макаров отговори:   „Колко руски граждани живеят в България - никой не знае за съжаление. Много руснаци живеят в България. Част от тях идват през лятото, други през есента. Много са. Много. Това е очевидно. А как ще гласуват? Ще отворим изборни секции тук. Имаме това право. Съгласувано с Руското министерство на външните работи ще отворим избирателни секции във всички големи градове в България. И тук в София, и във Варна,  и в Бургас и в Русе“. „Гражданите на Русия, които пребивават в България, имат пълното право да гласуват за кандидата, който искат. Наша задача е да обезпечим възможността руските граждани да упражнят правото си на глас тук, в България“, допълни той.", "date": "2018.02.08", "title": "Путин няма да посети страната ни на 3ти мар"}
{"url": "http://www.novinite.bg/articles/156447/Bezdimna-pechka-na-darva-pokazaha-na-ekoforum-v-Sofiya", "text": "Бездимна печка за отопление на дърва, електромобили с форма на болиди и електровелосипеди бяха сред най-атрактивните екологични иновативни решения, представени на 21-вия Европейски форум по екоиновации в София. На събитието, за което бяха регистрирани над 500 гости от страната и чужбина, участваха 13 изложители, които показаха свои екологични решения и продукти.Сред посетителите на изложението голям интерес предизвика екопечката на дърва за битово отопление „Гамера“. За разлика от стандартните печки при тази няма пушек, а вместо това излиза пара, а вредните емисии са сведени до минимум. Според производителите от хисарската фирма „АГНОН“, когато печката работи стаята не се задимява, защото горивната камера със сила засмуква въздух от самото помещение и така прави вторично изгаряне на пушека и дървесната газ, отделяни при първичното изгаряне. Производителите твърдят, че продукта им освен екологичен е и икономичен. По думите им за затоплянето на жилище печката използва между 50 и 80% по-малко дърва.На форума бяха представени и екологични решения в сферата на транспорта. Български студенти, участвали в състезанието Shell Eco-marathon показаха електроболиди, които могат само с 1 kWh да изминат 400 км. С едно зареждане на батерията пробегът е 90 км., а максималната скорост, която електроавтомобилите достигат е 36 км./ч.Друг пример за екологично придвижване са представените от варненската фирма Eljoy електрически велосипеди, при които въртенето на педалите се подпомага от електрически двигател. На форума бе показан ръчно изработен модел на електровелосипед с дървена рамка. Батерията му се зарежда на всеки 60 км пробег, а максималната скорост, която развива е 25 км/ч. В момента компанията работи и по инсталиране на система за наемане на електровелосипеди в София.Иновация, която допринася за намаляването на вредните емисии е създадената от друга българска фирма „Експертите“ машина за почистване на филтри за фини прахови частици. Целта е по този достъпен и устойчив начин да бъдат рециклирани филтри DPF/FAP за дизелови автомобили и катализатори.На екофорума беше показана и бързозареждаща станция за електрически превозни средства. В зависимост от модела на автомобила зареждането може да стане за около 1,5-2 часа, което  е до два пъти по-бързо отколкото със стандартните зарядни станции, обясниха производителите от „Елпром ЕМЗ“.Българската компания NanoBoost показа иновативна нано структурирана горивна добавка, която може драстично да намали емисиите на моторни превозни средства.По време на форума бяха представени и близо 30 проекта на институции, общини и фирми от ЕС, целящи подобряване качеството на въздуха. Италианският регион Ломбардия представи свой план за намаляване на въздействието на изгарянето на дървесина върху качеството на въздуха в региона чрез въвеждане на нови екостандарти за уредите за отопление на дърва. Проектът има за цел да намали замърсяването от битовото отопление на дърва, които са причина за 44% от емисиите на фини прахови частици в региона. Програмата предвижда постепенна забрана за използването на най-замърсяващите уреди и въвеждане на нови енергийно ефективни инсталации с ниски емисии.Интересна система за електромобилност на три италиански общини беше представена на форума. Тя предвижда електрически лодки да свързват италианският курортен град Орбетело с плажовете, както и с бреговете на Аргентарио и Гилио. Електрическа автобусна линия пък ще снове между жп гарата и центъра. На разположение на гражданите и туристите ще има споделени електрически автомобили, скутери и велосипеди.Унгарският град Сегед развива платформа за споделяне на пътувания в уебсайт, който предлага и информация за услугите за обществен транспорт, опциите за наем на колело и планиране на мобилността.Българската компания „Соларпро“ демонстрира решения за фотоволтаично захранване на мрежата на градския електротранспорт.В Рим се реализира пилотен проект за инсталиране на специални уреди (АПА скубери) за пречистване на въздуха, които се поставят на пътната настилка и абсорбират фините прахови частици. Също в Италия, в долината По е разработен проект LIFE-IP PREPAIR за подобряване качество на въздуха чрез конкретни действия в областта на земеделието, биомасата, транспорта и енергетиката.Представен беше проектът GrowSmarter , който предлага „12 интелигентни градски решения“ и се реализира пилотно в Кьолн и Барселона. Той обединява усилията на градската управа и индустрията за реализиране на решения в областта на енергетиката, инфраструктурата и транспорта за намаляване на замърсяването на въздуха.В рамките на форума бяха представени  и градски системи за контрол на трафика с цел намаляване на замърсяването, както и различни системи за мониторинг на качеството на въздуха в градовете. Хелзинки представи свой проект на мрежа за прогнозиране на замърсяването на въздуха и измерване на неговото качество. Различни научни институти от ЕС пък обединяват усилия за интегрирането на ресурсите за наблюдение на Земята в инструменти за информиране и вземане на решения за хората и местните власти в рамките на концепцията за „интелигентен град“.Големи индустриални компании като КЦМ, „Аурубис“, „Шел“, и др. представиха свои технологични решения и програми за намаляване на замърсяването на въздуха. Иновативни компании демонстрираха технологии за намаляване на емисиите от автомобилния транспорт, електромобилност и алтернативни енергоизточници. Куриерската компания „Спиди“ обяви, че започва да доставя с електромобили пратки в София. Белгийци пък разработват хибридни автомобили за събиране на отпадъци.  ", "date": "2018.02.08", "title": "Бездимна печка на дърва показаха на екофорум в София"}
{"url": "http://www.novinite.bg/articles/156469/Sreshtu-chetiri-leva-shte-razglejdame-podzemiyata-na-mavzoleya", "text": "\r\n\r\n", "date": "2018.02.08", "title": "Срещу четири лева ще разглеждаме подземията на мавзолея"}
{"url": "http://www.novinite.bg/articles/156474/Zadarjaha-56-godishen-narkodilar", "text": "Униформените спипаха 56-годишен наркодилър. При проведена полицейска операция по противодействие на наркоразпространението служителите на сектор „Наркотици“ в СДВР задържаха Ф.С. Мъжът е открит с автомобила си в централната градска част, съобщиха от полицията в София. При извършения личен обиск от пласьора са били иззети полиетиленови пликчета. Пакетчетата били пълни с бяло прахообразно вещество и таблетки. От мъжа са иззети още множество сим карти и голяма сума пари. Последвало претърсване в складова база, ползвана от Ф.С.,където ограните на реда открили специално пригоден тайник. В него били укрити множество различни по големина опаковки, съдържащи разнообразни по вид вещества на прах и буци, както и електронна везна. Мъжът е задържан с полицейска мярка до 24 часа. Резултатът от назначената експертна справка показал, че откритите вещества са 1117.79 г амфетамин и 25 г хероин. Иззето е и 6390 г прахообразно вещество, което предстои да бъде изследвано в НИКК- МВР. След доклад на събраните материали в Софийска градска прокуратура на мъжа е повдигнато обвинение и му е наложена мярка за процесуална принуда „задържане под стража“ за срок до 72 часа.", "date": "2018.02.08", "title": "Задържаха 56-годишен наркодилър"}
{"url": "http://www.novinite.bg/articles/156461/Ekaterina-Zaharieva-zaminava-za-Viena", "text": "Заместник-министър председателят и министър на външните работи Екатерина Захариева заминава днес на посещение в Австрия. Във Виена първият ни дипломат ще се срещне с австрийския федерален министър по европейските въпроси, културата, изкуството и медиите Гернот Блюмел. Захариева ще проведе работна вечеря с федералния министър за Европа, интеграция и външни работи на Република Австрия, д-р Карин Kнайсл, която бе неин гост в София преди по-малко от месец, на 18 януари. Двете ще обсъдят общите приоритети на настоящото Българско и бъдещото Австрийско председателство, както и ключови теми от европейския дневен ред. Министър Захариева ще бъде и личен гост на своята австрийска колега на традиционния Бал в Държавната опера във Виена. Събитието е кулминацията на балния сезон в австрийската столица, който започва през ноември и по традиция се провежда под патронажа на федералния австрийски президент всяка година в последния четвъртък преди Великите пости. На тазгодишното издание ще присъстват федералният президент на Република Австрия Александър Ван дер Белен, канцлерът Себастиан Курц, министри от австрийското правителство и много гости от световния политически и културен елит.", "date": "2018.02.08", "title": "Екатерина Захариева заминава за Виена"}
{"url": "http://www.novinite.bg/articles/156446/Predimno-oblachno-s-temperaturi-do-14-gradusa", "text": "Днес облачността ще е променлива, по-значителна над Северна България. Преваляванията в Източна България ще спрат, по-късно през деня и облачността ще се разкъса. Ще духа слаб до умерен западен вятър. Максималните температури ще са предимно между 9 и 14 градуса.Атмосферното налягане е малко по-ниско от средното за февруари и още ще се понижи.В планините облачността ще е променлива, значителна над Стара планина и с повече слънчеви часове над масивите в Южна България. На отделни места ще превали слаб дъжд, над 1800 метра – сняг. Ще духа до умерен, по билата и върховете и временно силен западен вятър. Максималната температура на височина 1200 метра ще е около 4 градуса, на 2000 метра около минус 1.Над Черноморието в сутрешните часове облачността ще е значителна и на места, главно в северните райони, все още ще превалява. Около обяд облачността ще намалее до предимно слънчево. Сутринта вятърът все още ще е от юг, по-късно ще се ориентира от запад, ще е слаб до умерен. Максимална температура на въздуха 10-14 градуса. Температурата на морската вода е 6-8. Вълнението на морето ще е 2-3 бала.   ", "date": "2018.02.08", "title": "Предимно облачно с температури до 14 градуса"}
