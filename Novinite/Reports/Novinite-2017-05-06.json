{"url": "http://www.novinite.bg/articles/143165/Neprobivaem-straj-na-Arsenal-pristiga-za-macha-na-Berbatov", "text": "Поредна звезда от световна величина ще дойде в София, за да вземе участие в благотворителния мач на Димитър Бербатов и Луиш Фиго. Срещата ще се състои на Националния стадион на 14 юни, а играчът за когото става дума е легендарния страж Йенс Леман, предаде . Както обикновено, Бербо използва официалния си профил във Фейсбук, за да анонсира поредното голямо име.", "date": "2017.05.06", "title": "Непробиваем страж на \"Арсенал\" пристига за мача на Бербатов"}
{"url": "http://www.novinite.bg/articles/143156/Legendata-Delon-s-posledna-rolya-v-kinoto", "text": "Легендарната филмова звезда Ален Делон обяви, че е приел да изиграе последната си филмова роля, след която възнамерява да се оттегли окончателно от снимачната площадка. На филмовия фестивал в Лиеж секс символът на френското кино повдигна завесата около финалния проект като издаде, че ролята е била написана специално за него, предаде Дарик.Той ще изиграе мъж на своята възраст, който се влюбва в жена с близо 30 години по-млада от него. Сюжет, който много напомня филма, който през 1985 г. му донесе \"Сезар\" -\"Нашата история\" на Бертран Блие. Този път в романтичната лента с нотки на трилър, режисирана от Патрис Леконт, филмова партньорка на Делон ще бъде прекрасната Жулиет Бинош.   Иконата на седмото изкуство добави, че първоначално възлюбена във филма е трябвало да бъде Софи Марсо, но тя вече е била ангажирана. Въпреки това обаче той не скри афинитета си към Бинош като актриса и дори сподели, че \"наистина много я харесва\".  Очаква се премиерата на последния филм на 81-годишния Делон да бъде тази есен. За него това е първа кино изява от 2008 г. насам, когато той взе участие в приключенската комедия \"Астерикс на Олимпийските игри\".", "date": "2017.05.06", "title": "Легендата Делон с последна роля в киното"}
{"url": "http://www.novinite.bg/articles/143155/Blizo-40-na-sto-ot-balgarite-redovno-vzimat-lekarstva", "text": "Близо 40% от българите взимат редовно предписани от медиците лекарства, показват данни от анализ на Евростат за приемането на медикаменти от гражданите на ЕС през 2014 г. Най-висок процент от българите, които вземат предписани от лекарите медикаменти, са хората на възраст над 75 години - близо 83 на сто от тази възрастова категория редовно употребява лекарства. В по-долния възрастов сегмент 65-74 г. хората, които редовно ползват медикаменти, са 76 на сто, предаде Дарик.Най-малък, естествено, е делът на българите, които приемат медикаменти на възраст 15-24 г. - само 6,5 на сто. Като цяло жените в България във всички възрастови категории вземат много повече лекарства, отколкото представителите на силния пол. Така например във възрастовата категория над 75 г., 85% от жените у нас вземат лекарства при 80 на сто при мъжете.Същото е положението и при най-младите - близо 10 на сто от момичетата на възраст 15-24 г. приемат лекарства при едва 3 процента от момчетата у нас на тази възраст. Непредписани от лекарите медикаменти употребяват около 40 на сто от мъжете и близо 50 на сто от жените у нас, отчита анализът.Тези тенденции могат да се обяснят и с факта, че възрастните хора се нуждаят от повече медицина и че в общото население на всяка страна има повече възрастни жени, отколкото мъже, отчита анализът на Евростат.", "date": "2017.05.06", "title": "Близо 40 на сто от българите редовно взимат лекарства"}
{"url": "http://www.novinite.bg/articles/143152/Den-za-razmisal-vav-Franciya-predi-vtoriya-tur-na-prezidentskite-izbori", "text": "Във Франция е ден за размисъл преди втория тур на президентските избори. Утре французите ще избират между центриста Еманюел Макрон, сочен за победител и националистката Марин льо Пен. Напрежението и конфликтите владяха до последните й часове френската кандидат-президентска кампания, пише Труд.Днешният ден приканва към размисъл най-вече колебаещите се избиратели пред балотажа в неделя. Прогнозите са за по-ниска активност от тази на първия тур, възможен е и рекорд на бели и невалидни бюлетини, предаде БНР. Последните проучвания предрекоха ясна победа за центриста Еманюел Макрон с около 62% гласове. В последното си интервю пред „Медиапарт“ той призна, че не се надява на същата подкрепа като за Жак Ширак срещу националста Жан-Мари льо Пен през 2002 г.  Макрон се издигна в сондажите след телевизионния дебат в сряда, който се запомни с небивалата агресия на съперницата му Марин льо Пен. Националистката явно е загубила от нападателната си стратегия, разочаровала и съпартийците й. Вчера тя беше блокирана и освиркана в прочутата Реймска катедрала и не се яви на последното си интервю.Междувременно предизборният екип на Еманюел Макрон съобщи, че е станал жертва на „масирана хакерска атака“. В социалните мрежи са били публикувани имейли и счетоводни документи от кампанията, предаде Франс прес. От движението на Макрон „Напред!“ обявиха, че това е станало вчера в последния час от предизборната кампания. Оттам обаче подчертаха, че изтеклите документи с вътрешна информация са законни.Уикилийкс заяви, че „десетки хиляди имейли, снимки и прикачени файлове с дата най-късно 24 април“ са пуснати в интернет от анонимен потребител. Организацията пусна в акаунта си в Туитър линк към документите. Уикилийкс уверява, че не е автор на хакерската атака, която кръсти MacronLeaks.Предизборният екип на Макрон заяви, че „хората, които разпространяват тези документи, добавят към тях множество фалшиви с цел насаждане на съмнения и дезинформация“. Те направиха паралел с кибератаката срещу предизборния екип на кандидата за президент на Демократическата партия Хилари Клинтън на изборите в Съединените щати през миналата година. Тогава от партията обвиниха Русия за намеса във вота.В доклад на френските власти се казва, че \"разпространението на невярна информация е предмет на нарушение на закона, а този, който го прави е престъпник\", предаде ТАСС. От Агенцията припомнят, че пуснатите от Уикилийкс документи от кампанията на Макрон са в размер на 9 GB.Стана ясно още, че бивши служители от щаба на Хилъри Клинтън обвиниха Русия, че са замесени в \"големия теч\" на документи от предизборния щаб на Макрон, но не предоставиха доказателства, предаде РИА новости. \"Руският президент Владимир Путин води война срещу западните демокрации, а нашият президент (Доналд Тръмп) е на грешната страна\", заяви бившия говорител на Клинтън Брайън Фалън в Twitter.  ", "date": "2017.05.06", "title": "Ден за размисъл във Франция преди втория тур на президентските избори"}
{"url": "http://www.novinite.bg/articles/143153/Samoleti-i-vertoleti-na-balgarskite-VVS-shte-izpalnyavat-poleti-na-malka-visochina-nad-Sofiya", "text": "Във връзка с провеждането на въздушната част от военния парад по случай честването на Деня на Храбростта и празника на Българската армия – 6 май, самолети и вертолети на Военновъздушните сили на Република България ще изпълняват полети на малка височина над град София. Това съобщиха от пресцентъра на Министерство на отбраната, пише Труд.С оглед осигуряване на безаварийното провеждане на парада, както и безопасността на гражданите, ВВС предупреждава да не се използват никакви дистанционно управляеми летателни апарати (дронове) в рамките на населените места София, Григорево, Вакарел, Долни Пасарел, Брезник, Мировяне, Казичене, Божурище, Нови Искър и гара Яна от 9.30 до 11.30 часа.", "date": "2017.05.06", "title": "Самолети и вертолети на българските ВВС ще изпълняват полети на малка височина над София"}
{"url": "http://www.novinite.bg/articles/143162/Germaniya-i-Avstriya-vavejdat-zabrana-za-glasuvane-na-turskiya-referendum-za-smartnoto-nakazanie", "text": "Федералното правителство на Германия ще забрани на живеещите в страната турци да гласуват на референдум за връщането на смъртното наказани в Турция. Това увери говорителят на управляващите в Берлин Щефан Зайберт, съобщава Дойче Веле. „Политически немислимо е, че бихме позволили подобно гласуване в Германия – на мярка, която противоречи на нашата конституция и на европейските ценности“, категоричен бе Зайберт, пише Труд.Говорителят на федералното правителство припомни, че ако дадена държава иска да организира избори в посолствата или консулствата на територията на Германия, Берлин е този, който дава одобрението за провеждането на вота. След опита за преврат през миналата година турският президент Реджеп Тайип Ердоган многократно повдига въпроса за повторното въвеждане на смъртното наказание и дори за провеждането на евентуален референдум, на който гражданите на страната да изразят волята си.Кандидатът на социалдемократите за канцлерския пост в Берлин Мартин Шулц заяви по-рано, че подобно гласуване сред турците, живеещи в Германия, не може да се осъществи. „Не може да гласуват в Германия за мярка, която е в разрез с нашите ценности и нашата конституция“, подчерта бившият председател на Европейския парламент.Междувременно австрийският министър на външните работи Себастиян Курц заяви, че Австрия също забранява гласуването на турския референдум за смъртното наказание, като добави, че \"по закон забраната е възможна съгласно международното право, което позволява държавата да забрани чужд референдум въз основата на своя териториален суверенитет\". \"Планираното въвеждане на наказание чрез смърт може да се счита за основателна причина за тази стъпка\", допълни още Курц, предаде ТАСС. Към момента в Австрия има близо 273 хил. турски граждани, от които около 120 хил. са имащите право на глас. Припомняме, че на 16-ти април турският президент Реджеп Тайип Ердоган повдигна въпроса за въвеждането на смъртното наказание, като посочи, че това е \"първото нещо\" след референдума за промени в турската конституция.", "date": "2017.05.06", "title": "Германия и Австрия въвеждат забрана за гласуване на турския референдум за смъртното наказание"}
{"url": "http://www.novinite.bg/articles/143154/Na-tarjestven-vodosvet-osvetiha-bojnite-znamena-za-praznika-na-balgarskata-armiya", "text": "Тържествен водосвет на бойните знамена и знамената светини на Българската  беше отслужен днес по повод  Деня на храбростта и празник на армията - 6 май. Ритуалът, посветен на християнския празник Гергьовден, който се чества като празник на Българската , отслужи Негово светейшество патриарх Неофит в съслужение с духовници, предаде Дарик.\"В тежките дни, които изживява не само страната ни, но и целият свят, българската армия отново е призвана да бъде онзи надежден гарант за сигурността на нашия народ и за целостта на скъпото ни Отечество - армия-победителка, прославила името на страната ни с несломимия си дух и със своите чутовни победи, извоювани под знака на Христовия кръст\", каза в словото си патриарх Неофит.\"Нека продължаваме да стоим здраво във вярата на нашите предци, да вървим по техните стъпки и следваме оставения от тях образец и пример на безкористна и жертвена любов към Бога, към Неговата Света църква и към свидната ни родина\", пожела патриархът.Армейските знамена бяха поръсени със светена вода. Президентът и върховен главнокомандващ на въоръжените сили Румен Радев прие строя на почетния караул. Държавният глава поднесе венец на Паметника на Незнайния воин. Беше изпълнен националният химн от гвардейския духов оркестър. Ритуалът завърши с тържествен марш на гвардейците, а след него ще се състои традиционният военен парад за празника на площад \"Княз Александър Първи\".Сред присъствалите на водосвета бяха председателят на парламента Димитър Главчев, вицепремиерът и министър на отбраната Красимир Каракачанов, началникът на отбраната генерал-лейтенант Андрей Боцев, министърът на вътрешните работи Валентин Радев, депутати, висши военни, дипломати, ветерани, граждани. ", "date": "2017.05.06", "title": "На тържествен водосвет осветиха бойните знамена за празника на българската армия"}
{"url": "http://www.novinite.bg/articles/143157/Dneven-horoskop-za-sabota-6-maj", "text": "Този ден ще изисква повече активност от ваша страна или поне те ви ще са на това мнение. Ако сте от активните хора, то пък в деня може да има непредвидими събития. Каквото и да е няма да ви е скучно. Зодията издава какъв тип съпруга си, пишат от Actualno  Ако сте в авантюристично настроение, то днес е вашия ден. Не му мислете много. Няма опасност да преминете границата. Забавлявайте с цялата си душа и сърце!  Това е ден, в който е добре да направите ретроспекция на живота и миналото си. Може би там ще намерите начин как всички неприятности – беди, неуспехи, съмнения и всичко отрицателно да бъде  по най-добрия начин. Очаква ви интересен ден, в който не всичко ще тече по мед и масло. От една страна е подходящ за решителни действия, от друга е ден за покаяние и опрощение, а от трета е ден за очистване. От вас зависи, кое от изброените неща ще изберете. Желателно е през този почивен ден, да не се претоварвате с тежки храни. Наблегнете на плодовете и зеленчуците, а ако обичате може да хапнете и жито. Няма да ви е лесно на този празник, но може да опитате. Ако днес почувствате физическо неразположение това е знак, че е крайно време да се замислите за начина си на хранене и на живот. Отърсете се от всичко отрицателно и денят ви ще бъде прекрасен. Ако имате  в този почивен ден да отидете някъде на пикник, това ще се отрази страхотно и на вас и отношенията ви те ви. Напалете си , играйте около него и бъдете себе си. Денят ще е особено подходящ да внесете романтична нотка във връзката си. Намерете правилния начин да подходите към партньора си и нещата ще се подредят по възможно най-добрия начин. Очакват ви топли споделени мигове. През този ден чувствителността ви ще бъде изострена. В същото време ще възприемате всичко прекрасно по особен и красив начин. Опитайте се да дадете приоритет на положителните събития. В днешния ден се отдайте на занимания, които ще ви позволят да възстановите и да преобразувате енергията си в нещо градивно и за добри цели. Направете всичко по силите си, за да преобразувате отрицателната енергия в положителна. Това е ден на промени за вас. Опитайте се да се отнесете критично към себе си и постъпките си и да внесете необходимите корекции. Не оставяйте нещата, каквито са били досега. Имате шанса да се усъвършенстване. Дневен хороскоп за 5 май Сега наистина може да си позволите всичко, което желаете. Щом желанието се е появило и изпълнението му не пречи на никого, то няма никаква причина да бавите изпълнението му.", "date": "2017.05.06", "title": "Дневен хороскоп за събота, 6 май"}
{"url": "http://www.novinite.bg/articles/143151/Chestvame-Gergovden-Den-na-hrabrostta-i-praznik-na-Balgarskata-armiya", "text": "На 6 май Българската православна църква чества деня на Свети Георги Победоносец, един от най-почитаните светци у нас, още от покръстването на българите преди 11 века. Св. Георги е от малкото светци, който е славен както от християни, така и от мюсюлмани. Шести май се чества и като Ден на храбростта и празник на Българската армия, пише Труд.Народните вярвания гласят, че Свети Георги и Свети Димитър са двама братя близнаци, между които е поделена годината. От Гергьовден до Димитровден е нейната лятна половина, а времето от Димитровден до Гергьовден бележи зимната й половина. Така Гергьовден предвещава настъпващото лято и поставя началото на новата стопанска година, поради което на празника се спазват много традиции и обичаи, свързани със земеделието, скотовъдството и здравето.Разположението на Гергьовден в празничния календар определя и изключително богатата му обредност, обхващаща всички области от стопанския и социален живот на хората. Свети Георги традиционно е схващан като повелител на пролетната влага и плодородието, покровител на земеделците и най-вече на овчарите и стадата.Много древен по своя характер, днес все още няма пълно единство в мненията за произхода на този празник. Според някои автори той идва от тракийската древност, според други е славянски по произход, а има и хипотези, че следите му се губят в далечното минало на прабългарите от Азия.Според народните представи Свети Георги, освен покровител на земеделците, е и най-могъщият покровител на стадата, затова голяма част от обредните практики и обичаите, изпълнявани на този ден, имат за цел да осигурят здравето и плодовитостта на живата стока. В народните песни и легенди светията е надарен с мощ и юначество, представен е като пръв змееборец, побеждаващ ламята.", "date": "2017.05.06", "title": "Честваме Гергьовден - Ден на храбростта и празник на Българската армия"}
{"url": "http://www.novinite.bg/articles/143158/Gvardejskata-uniforma-istoriya-i-simvolika", "text": "Гвардейската униформа е най-красивата и най-пищната, вплела в себе си националната символика. Тя е своеобразна емблема на нашата държавност, защото съчетава националните ни традиции и традициите от българската военна история. Гвардейците са пред президентството и приковават погледа на софиянци и гостите на столицата. Те са на представителни и официални церемонии, на протоколни мероприятия и военни ритуали с национално и държавно значение. Те са част от утвърждаването на българската национална идентичност и държавност, предаде Дарик.Гвардейците са сред първите, които виждат официалните гости, които идват на визити у нас. Националната гвардейска част се утвърждава като един от символите на българската държавност, а униформата вплита в себе си националната  и е и доказателство за приемственост между поколенията.От 1883 г. до днес, гвардейската униформа с малки изключения е запазена в първоначалния си вид. Първото гвардейско формирование в България се създава 1879 г. – личната гвардия на княз Александър І Батенберг. „Службата в него се счита за служба, която изисква висока духовна нагласа, висока мотивация и не само това, изисква и носенето на специална униформа, която да бъде символ не само на самата армия, но да бъде и своеобразен елемент на държавността”, разказва Димитър Арнаудов от Щаба на Националната гвардейска част (НГЧ).Заслуга за създаването на гвардейската униформа има първият български княз  (1879-1886) и първият командир на то формирование поручик Александър Мосолов. Те правят първите рисунки на униформата – как ще изглежда тя, както за основа вземат униформата на най-авторитетния род войска по това време – конницата. На основата на хусарската униформа, те я обогатяват с националните елементи и с историческите традиции. Така се получава много красива, пищна униформа, която е одобрена от всички.  Гвардейската униформа е зимна и лятна и се състои от калпак, мундир, тъмносин брич със сребърни кантове и черни ботуши с шпори. Зимната е с мундир от малиновочервено сукно с орнаменти върху него и сив гвардейски калпак, а лятната е бяла с червени орнаменти и бял калпак. Калпакът всъщност е най-внушителната част от униформата. Той е с орлово перо, което символизира гордия и непобедим български дух. Върху него грее “Александровската” звезда. През 1881 г. княз  учредява орден „Св. Александър”, а през 1883 г. вече звездата на този орден се поставя върху гвардейския калпак. След възстановяването на Националната гвардейска част през 2001 г., още на следващата година, отново „Александровска” звезда се поставя върху гвардейските калпаци, само че с леки изменения. Дори копчетата в униформата носят история. Те са овални, наподобяват хляб, което подчертава връзката на гвардейците със земята хранилница. „Богато са украсени мундирите с орнаменти – тук се подчертава и връзката с униформата на четниците от различните въстания, на участниците в Априлското въстание”, разказва експертът. По униформата могат да се различат офицерите от редниците в Гвардията. Тази на офицерите е по-богата. Тя има акселбант, а неизменна част към нея е гвардейската сабя и лядунка – парадна офицерска паласка за барут. Димитър Арнаудов не може да даде оценка дали униформата на нашите гвардейци е най-красивата, но посочва, че нейната красота впечатлява българи и чужденци, а майсторството вложено при изработката на отделните детайли е оценено по достойнство на Лондонското изложение през 1907 година. Полковник , който е зам.-командир по Логистичното осигуряване на Национална гвардейска част, отбелязва, че за участията си гвардейците се обличат с четири вида униформени облекла. Единият вид е именно то униформено облекло, което е зимно и лятно. Следващите са представителните на видовете въоръжени сили – Сухопътни войски, ВМС и ВВС. А девизът на Националната гвардейска част е: “За честта и славата на Родината”.", "date": "2017.05.06", "title": "Гвардейската униформа - история и символика"}
{"url": "http://www.novinite.bg/articles/143161/Karakachanov-Dokato-imame-armiya-tolkova-po-uvajavana-shte-e-Balgariya", "text": "„Чувствам се много добре като военен министър. Осъзнавам, че като свършат празниците, за които се готвим двата дни, в които съм стъпил в длъжност, влизаме в реалните проблеми на българската армия”, заяви военният министър Красимир Каракачанов пред NOVA, предаде Дарик.По думите му проблемите са много повече, отколкото ги е виждал като народен представител. Първото ново нещо, което трябва да се направи, според новия военен министър, е ново въоръжение, модернизация на въоръжението, да се повиши бойната готовност. „Необходими са и стъпки в социалната сфера – заплащането, социалните придобивки”, заяви още Каракачанов. В Деня на Българската армия новият военен министър потвърди, че остава привърженик на наборната служба.\"В програмата за управление на правителството е записано – военно обучение в училищата, доброволната служба и разработване на проектите, свързани с наборната военна служба”, заяви Каракачанов.Министърът коментира още, че \"ако казваме, че запазването на българската национална идентичност през 500-годишното турско робство се дължи на Българската православна църква, трябва да кажем, че България съществува днес като суверенна и независима държава, само благодарение на саможертвоговотността на всички онези български военни, които проливаха кръвта си по бойните полета за защитата на България и за нейното обединение\", пише 24 часа.По думи на Каракачанов докато има армия, толкова по-мощна и уважавана ще е страната ни. За модернизацията на БА вицепремиерът отбеляза, че цялото обществено внимание е насочено предимно към авиацията и флота, но не трябва да се забравя и пехотата, която съставлява най-многочисления род войски и също има нужда от нови машини. Каракачанов добави, че ще предприеме стратегически преглед на състоянието на отделните родове въоръжени сили, да внесе на вниманието на премиера Борисов всичко това, за да се предприемат необходимите стъпки.", "date": "2017.05.06", "title": "Каракачанов: Докато имаме армия, толкова по-уважавана ще е България"}
{"url": "http://www.novinite.bg/articles/143163/Borisov-vav-Facebook-Chestit-praznik-na-slavnata-ni-armiya-poklon-pred-tehniya-trud", "text": "„Ще направим всичко възможно военнослужещите да имат по-добър социален статус“. Това заяви премиерът Бойко Борисов в извънредно включване на живо в профила си във Фейсбук по случай празника 6 май, пише Труд.„Честит празних на всички храбри българи. На славната ни армия, на всички момчета и момичета, които пазят морето, небето и границите ни. Поклон пред техния труд, мъжество, героизъм и себеотрицания. Ще направим всичко възможно да живеят достойно и да имат по-добър социален статус. Днес е един от най-хубавите православни празници – Свети Георги. Честито и на нашата православна църква и на всички именници, които носят това славно име – да са ни живи и здрави“, каза Борисов.„Още веднъж Честит празник и Бог да пази България“, завърши премиерът. ", "date": "2017.05.06", "title": "Борисов във Facebook: Честит празник на славната ни армия, поклон пред техния труд"}
{"url": "http://www.novinite.bg/articles/143164/API-Karajte-spokojno-i-spazvajte-distanciya", "text": "Агенция „Пътна инфраструктура“ призова шофьорите да карат внимателно заради очаквания интензивен трафик в днешния ден. Да не предприемат резки маневри и да не използват аварийните ленти на магистралите за по-бързо придвижване, пише Труд.В участъците, в които се извършват ремонти дейности е необходимо шофьорите да предвидят повече време за пътуване, поради по-ниската скорост на движение при извършването на строителни работи и въведените временни организации или да използват алтернативни маршрути. Карайте спокойно и спазвайте необходимата дистанция, а когато движението в отсечката се разтовари не се изкушавайте да наваксвате времето с бързо каране и изпреварване, съобщават още от АПИ.За улеснение на трафика през Владая от 8 сутринта до 14 часа  ще има две ленти за излизащите от София. Поради продължаващите ремонти на тръбата за Варна на тунелите „Витиня“ и „Ечемишка“ на магистрала „Хемус“ преминаването ще се осъществява двупосочно в тръбата за София.", "date": "2017.05.06", "title": "АПИ: Карайте спокойно и спазвайте дистанция"}
{"url": "http://www.novinite.bg/articles/143160/Nad-20-hil-novi-rabotni-mesta-v-SASht-sled-slabiya-start-ot-nachaloto-na-2017-g", "text": "Новите работни места в САЩ се увеличиха през април с цели 21 хил., докато нивото на безработица се понижи изненадващо до 10-годишно дъно от 4,4 на сто, което сякаш е сигнал, че американската икономика започва отново да набира скорост през пролетта след слабото начало на годината, предаде БНР.Американската икономика (извън селскостопанския сектор) създаде над 210 хил. нови работни места през април - над средните прогнози за близо 190 хил., показват данни на американското Министерство на труда. Данните за предходните два месеца обаче претърпяха сумарна низходяща ревизия с общо 6 000, като тези за февруари бяха ревизирани нагоре до 232 хил. (от предишна оценка за 219 хил.), докато данните за март се оказаха дори по-слаби от предходна наборна оценка на Департамента по труда, отбелязвайки растеж с една 79 хил. (при предишна оценка за 98 000)Осреднените данни за първите четири месеца на годината пък показват, че икономиката на САЩ е добавяла ежемесечно 185 000 работни места - почти колкото и през 12-те месеца на миналата година. В същото време безработицата в САЩ през април се понижи неочаквано до 4,4 на сто от 4,5% през март, достигайки най-ниско ниво от май 2007 г. Трябва да се има предвид, че делът на американците, търсещи работа или т.нар. \"норма на заетост\", се понижи през април до 62,9 на сто от 11-месечния връх през март на ниво от 63%.През април частният сектор на американската икономика генерира 194 хил. нови работни места, от които 173 хил. в сферата на услугите, в държавния сектор бяха разкрити 17 000 нови работни места, докато техният брой в промишления сектор се увеличи с 6 000 (подобряване на промишлената заетост за шести пореден месец), а в строителството бяха разкрити едва 5 хил. работни места.И докато данните за заетостта и за нивото на безработицата потвърждават за продължаващо затягане на пазара на труда и са в подкрепа на очакваното от мнозина повишаване на основната лихва на Фед на следващото заседание през юни, темпото на растеж на средното часово заплащане през април се оказа по-скромно от прогнозите. Средното почасово заплащане на труда в САЩ оправда очакванията, повишавайки се със 7 цента или 0,27 на сто спрямо март, достигайки 26,19 длр. на час, но на годишна база се повиши с едва 2,5 на сто, при очаквания за нарастване с 2,7 на сто.В същото време и растежът на заплащането на труда през март (на годишна база) беше ревизиран от 2,8 на сто до 2,7%. Продължителността на средната работна седмица се повиши до 34,4 часа от 34,3 часа през март. Междувременно доларът реагира с двупосочни движения на днешните данни на Департамента по труда. Щатската валута поскъпна първоначално като реакция на по-солидния растеж на заетостта и на спада на нивото безработица до ново 10-годишно дъно.Последва обаче негово понижение, тъй като инвеститорите бяха леко разочаровани от слабия растеж на заплащането на труда с оглед факта, че това няма да доведе до по-значим инфлационен натиск и респективно до по-агресивна политика на Фед на повишаване на лихвите. В крайна сметка \"зелените пари\" останаха да се търгуват недалеч от нивата им на валутния пазар от преди да стане ясен доклада на трудовото министерство.Еврото се понижи първоначално до 1,0947 длр., след което поскъпна за кратко до нов 6-месечен връх от 1,0991 нивото (но под важната психологическа бариера около 1,1000 нивото), преди да върне назад към 1,0979/65 длр.", "date": "2017.05.06", "title": "Над 20 хил. нови работни места в САЩ след слабия старт от началото на 2017 г."}
{"url": "http://www.novinite.bg/articles/143166/Nad-300-evakuirani-zaradi-izrigvasht-vulkan-v-Gvatemala", "text": "Властите в Гватемала евакуираха над 300 души, чийто живот бе застрашен от изригването на т.нар. Вулкан де фуего („Вулканът на огъня“), намиращ се на близо 45 км югозападно от столицата, предаде Ройтерс, цитирана от Труд.Според Националния институт по вулканология в страната „Фуего“ е започнал да изхвърля гореща вулканична пепел на хиляди метри в небето. През февруари 2015 г. огромно изригване на същия вулкан принуди главното летище в столицата да затвори врати.По данни на Националния координационен съвет за намаляване на риска от бедствия (Conred) в две общини е обявен оранжев код за опасност, отменени са и учебните занятия в 10 образователни институции в региона, предаде РИА новости.", "date": "2017.05.06", "title": "Над 300 евакуирани заради изригващ вулкан в Гватемала"}
{"url": "http://www.novinite.bg/articles/143159/Radev-Dnes-svejdame-glavi-pred-podviga-na-voennite-si-dali-jivota-si-za-svobodata", "text": "„В съзнанието на българския народ нашата армия винаги е била символ на държавност и храброст“. Това заяви президентът Румен Радев в словото си по време на военния парад, който се провежда в момента в центъра на столицата. „Има дати в нашата история, които ни зареждат с вяра и оптимизъм, и които изпълват сърцата ни с гордост. Такава е и дата 6 май – Гергьовден – Ден на храбростта и празник на българската армия“, пише Труд.„Днес ние свеждаме глави пред подвига на воините си, дали живота си за свободата. Почитаме паметта на загиналите в мисии зад граница, изказваме уважение към нашите ветерани и хората с пагони, които с професионализъм и себеотрицание защитават Родината“, заяви Радев.Държавният глава добави, че през Балканските и Първата световна война Българската армия е носител на свещения идеал за национално единение. Подвизите на войската ни остават в народната памет като неразрушими опори на националната гордост, добави той.„Завидна е храбростта на нашите държавници, които казаха, че трябва да имаме силна българска армия“, каза Румен Радев. „За жалост през последните десетилетие ролята и значението на военните ни сили бяха подценявани. Затова днес българската армия е малка като личен състав, но и тревожно неокомплектована в много отношения. 2016 година беше повратна в отношението към българските сили, когато парламентът гласува важни промени“. „Призовавам политиците да се опират по-често на военната експертиза, защото не ние политиците ще рискуваме живота си на земята, в морето и в небето, а хората в пагони. Нашата мисъл трябва да е за тях“, каза още президентът.„Уважаеми военни, знам колко трудна и рискова е вашата дейност, но ви благодаря, че отстоявате каузата България“, обърна се Радев към армията ни.", "date": "2017.05.06", "title": "Радев: Днес свеждаме глави пред подвига на военните си, дали живота си за свободата"}
{"url": "http://www.novinite.bg/articles/143150/Dnes-shte-bade-oblachno-i-s-prevalyavaniya-na-mesta-shte-pregarmi", "text": "Днес отново ще се развива купесто-дъждовна облачност и ще има превалявания с , по-съществени в сутрешните часове. След обяд валежите постепенно ще отслабват и спират. Ще духа умерен, временно силен северозападен вятър. Максималните температури ще са между 17 и 22 градуса, за София - около 17, информират от НИМХ.Атмосферното налягане е близко до средното за месеца и ще остане без съществена промяна.Над планините ще е предимно облачно с превалявания от дъжд, възможни са и гръмотевици. Ще духа силен северозападен вятър. Максималната температура на височина 1200 метра ще бъде около 11 градуса, на 2000 метра - около 5.По Черноморието облачността ще е значителна, ще има валежи от дъжд, на места придружени с гръмотевици. Вятърът ще се ориентира от север-североизток и ще е до умерен. Максималните температури ще са около 15 градуса, температурата на морската вода ще е 14-16 градуса. Вълнението на морето ще бъде 1-2 бала.", "date": "2017.05.06", "title": "Днес ще бъде облачно и с превалявания, на места ще прегърми"}
{"url": "http://www.novinite.bg/articles/143167/Rekorden-broj-jalbi-sreshu-Tramp-ot-vstapvaneto-mu-v-dlajnost", "text": "Срещу американският президент Доналд Тръмп е бил заведен безпрецедентно голям брой дела във федералните съдилища. Спрямо базата данни на американските съдилища срещу него са били подадени 134 иска, откакто той е встъпил в длъжност преди 100 дни, сочи проверка на американския вестник \"Бостън Глоуб\", предаде Дарик.Изданието подчертава още, че общият брой на жалбите срещу Тръмп е близо три пъти по-голям, отколкото на тримата му предшественика общо. През първата си година, например Барак Обама се е изправил пред 26 обвинения, Джордж В. Буш - пред 7, а Бил Клинтън - 15.Както установява проучването на изданието, 80% от всички дела срещу администрацията Тръмп, са свързани със затягането на имиграционните режим, условията за задържане в затворите и нарушаването на гражданските права и свободи, като 55 на сто от жалбите са подадени от Източното крайбрежие.Дела са завеждали и големи градове като Сан Франциско, Ричмънд и Сиатъл, които съдят президента за опит за задържане на финансови средства. Междувременно жена от Куинси, Масачузетс е отишла в съда с твърдението, че действията на президента са я накарали да изгуби \"радостта от живота си\".", "date": "2017.05.06", "title": "Рекорден брой жалби срешу Тръмп от встъпването му в длъжност"}
