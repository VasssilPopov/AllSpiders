{"url": "https://www.novinite.bg/articles/182160/Stava-po-slojno-da-se-pensionirash-skacha-vazrastovata-granica", "text": "Да се ограничи достъпът до схеми за ранно пенсиониране. Това е една от мерките, които социалното министерство предлага за преодоляване на дефицита в пенсионната система.Тя е залегнала в Национална стратегия за демографско развитие на населението в България (2012-2030 г.).В момента съществува възможност, ако имате нужният стаж, да се пенсионирате една година по-рано. Това се случва обаче за сметка на по-ниска пенсия, която се намалява с 0,4 на сто за всеки недостигащ месец.В наредба са определени и категориите труд, които се пенсионират по-рано – това са миньори, пилоти, работници в металургията и др.Учителите също имат право на ранна пенсия, която се отпуска от Учителския пенсионен фонд.Балерините и балетистите придобиват право на пенсия, ако имат 25 години осигурителен стаж при навършване на 43 години и 4 месеца.Авторите на стратегията предлагат още да продължи да се повишава възрастта за пенсиониране, както и да се въведат по-строги изисквания за получаване на пенсия от държавното обществено осигуряване.Мерките се налагат поради трайната тенденция на застаряване на населението, което неминуемо в бъдеще ще доведе до значително увеличение на разходите за пенсии, се посочва в документа.Обсъждат се и възможности за въвеждане на многофондова система във втори и трети стълб на пенсионната система, както и механизъм за гарантиране на средствата от вноски, натрупани в допълнителното задължително пенсионно осигуряване.Стратегията предвижда още да се укрепи Сребърният фонд, който да спомогне за стабилизиране на пенсионната система.Последната реформа на пенсионната система, включваща повишаване на пенсионната възраст и стаж за мъжете и жените, беше от 2015 година.Наскоро министърът на труда и социалната политика Бисер Петков коментира, че те са довели до финансово стабилизиране на пенсионния фонд.На сайта на Националния осигурителен институт има обяснителни данни за повишението на възрастта за пенсиониране в следващите години, пише в-к Труд. За да придобият право на пенсия за осигурителен стаж и възраст, лицата трябва да имат навършена минимална пенсионна възраст и определен осигурителен стажУсловията за придобиване първо право на пенсия за осигурителен стаж и възраст според датата на раждане на съответното лице както за миналата и настоящата, така и за следващите години. След 31 декември 2037 г. възрастта се обвързва с нарастването на средната продължителност на живота. Ако се пенсионирате тази година възрастта за пенсия е 61,4 години за жените и 64,2 години за мъжете. За нежния пол ще са необходими 35.8 години трудов стаж, докато за мъжете – 38.8 години.През 2020 г. възрастта за жените ще е 61.6, а при мъжете – 64.4 години, докато стажът се очаква да расте с по 2 месеца/годишно. С ръст от 2 месеца годишно при жените и 1 месец за мъжете, през 2029 г. възрастта за пенсия ще е 65 години за мъжете при необходим стаж от 40 г. и 63 години за жените при 37 години стаж. От 2030 до 2037 г., за когато са последните изнесени данни, се очаква възрастта за пенсия при двата пола да е 65 години, като в този период тя ще расте с по 3 години за жените и ще остане без промяна при мъжете. Необходимият стаж ще се запази – съответно 40 години за мъжете и 37 за жените.", "date": "2019.11.05", "title": "Става по-сложно да се пенсионираш - скача възрастовата граница"}
{"url": "https://www.novinite.bg/articles/182171/Zimniyat-sezon-zamrazyava-vremenno-remontite-vav-Vraca", "text": "Във връзка с предстоящия зимен сезон и с цел осигуряване на нормални и безопасни условия за движение на моторните превозни средства и на гражданите, временно изпълняващият длъжността кмет на Община Враца - Мария Попова издаде заповед за временно спиране на строителството на подземни мрежи и съоръжения на техническата инфраструктура на територията на община Враца, свързано с разкопаване и възстановяване на улични, тротоарни настилки и вътрешноквартални пространства през периода от 11 ноември до 31 март 2020 г.Изключение се допуска при повреди или аварии на съществуващите мрежи и съоръжения, за които собственикът им или експлоатационното дружество са длъжни незабавно да уведомят общинската администрация, както и за обекти от национално или общинско значение, след изрично разрешение от Общината.      В разпоредбата се посочва също, че започнатите към датата на издаване на заповедта обекти трябва да бъдат приключени до 25.11.2019 г., а на неспазилите срока възложители и експлоатационни дружества, ще бъдат съставени актове за установяване на нарушенията по реда на Наредба за изграждане и възстановяване на елементите на техническата инфраструктура и потърсена административно-наказателна отговорност.     Заповедта се издава на основание чл. 44, ал. 2 от Закон за местното самоуправление и местната администрация, Наредба за изграждане и възстановяване на елементите на техническата инфраструктура, приета с Решение № 686 от 30.01.2018 г. на Общински съвет-Враца.", "date": "2019.11.05", "title": "Зимният сезон замразява временно ремонтите във Враца"}
{"url": "https://www.novinite.bg/articles/182144/Ninova-Stefan-ne-e-dobre-Mnogo-mnogo-lipsvashe-na-partiyata", "text": "Лидерът на БСП Корнелия Нинова коментира състоянието на актьора Стефан Данаилов пред бТВ.\"Не е добре Стефан\", съобщи Нинова. \"Много, много липсваше на партията. Аз ходех при него, така че го виждах. Аз бях в контакт с него, пускаха ме при него\", добави още тя.Стефан Данаилов отново е в медикаментозна кома. Актьорът е на апаратно дишане в реанимацията на Военно медицинската академия. От там казаха, че информация ще предоставят единствено на близките му.Актьорът бе приет във Военномедицинска академия заради проблеми с белите дробове. Преди време той претърпя операция на тазобедрена става, която счупи при подхлъзване. Страда и от паркинсон. Лекарите прецениха, че е разумно да го поставят в медикаментозна кома.", "date": "2019.11.05", "title": "Нинова: Стефан не е добре. Много, много липсваше на партията"}
{"url": "https://www.novinite.bg/articles/182175/Indiec-umrya-opitvajki-se-da-izyade-50-yajca-za-da-specheli-spor", "text": "Индиецът Субхаш Ядав умря, опитвайки се да изяде 50 яйца, за да спечели спор, съобщи в. \"Дейли мейл\". Мъжът, който е на 42 години, е колабирал на 42-ото яйце на пазара в Бибигандж, Утар Прадеш. До надяждането се стигнало, след като се скарал с приятел. Наградата за победителя била 2000 рупии (21 британски лири). След като бил откаран в болница, Субхаш Ядав починал след няколко часa. Лекарите са категорични, че причината са смъртта са усложнения от преяждане с яйца.", "date": "2019.11.05", "title": "Индиец умря, опитвайки се да изяде 50 яйца, за да спечели спор"}
{"url": "https://www.novinite.bg/articles/182179/MTSP-otreche-da-se-predvijda-povishavane-na-vazrastta-za-pensiya", "text": "Във връзка с медийните публикации, свързани с публикувания за обществено обсъждане проект на Отчет за 2018 г. за изпълнение на актуализираната Национална стратегия за демографско развитие на населението в Република България (2012-2030 г.) Министерството на труда и социалната политика прави следното уточнение: Предложеният за обществени консултации проект на отчет включва предприетите комплексни действия, мерки, принципни виждания за преодоляване на демографските предизвикателства и адаптиране на секторните политики към демографските промени.В проекта на документа не се предлагат нови мерки за „повишаване на пенсионната възраст и стаж“, „ограничаване на ранното пенсиониране“ или „въвеждане на многофондова система във втория и третия стълб на пенсионната система“. През 2015 г. Народното събрание одобри промени в Кодекса за социално осигуряване с цел финансово стабилизиране на пенсионната система и повишаване на адекватността на пенсиите. Сред предприетите тогава мерки беше предвидено и плавното повишаване на пенсионната възраст до достигане на 65 години за мъжете и жените през 2037 година. Тези разпоредби са в сила от 1 януари 2016 г. и продължават да се изпълняват според регламентирания в законодателството график ежегодно.Предложеният за обществено обсъждане проект на Отчет за 2018 г. за изпълнение на актуализираната Национална стратегия за демографско развитие на населението в Република България (2012-2030 г.) не съдържа нови мерки и предложения за допълнително нарастване на пенсионната възраст и стаж, извън предвиденото в приетото през 2015 г. законодателство.", "date": "2019.11.05", "title": "МТСП отрече да се предвижда повишаване на възрастта за пенсия"}
{"url": "https://www.novinite.bg/articles/182170/Prouchvane-Vtori-sme-v-ES-po-reciklirane-na-plastmasa", "text": "Приблизително 42% от пластмасовите отпадъци в Европейския съюз са били рециклирани през 2017 г., сочат данни на Евростат. В седем държави членки са рециклирани повече от половината от генерираните пластмасови отпадъци. Една от тези страни е България.Тя е втора в ЕС по рециклиране на пластмасови опаковки – 65%, като пред нас е Литва, която е рециклирала 74%. След нашата страна се нареждат Кипър, Словения, Чехия, Словакия и Холандия. За разлика от тях, по-малко от една трета от пластмасовите отпадъци са рециклирани в Малта – 24%, Естония, Франция и Финландия -  27%, Ирландия, Унгария, Люксембург и Австрия.В сравнение с 2005 г. обемът на рециклиране на пластмасовите отпадъци нараства с 18%. Тази тенденция се наблюдава в различна степен във всички държави членки на ЕС, с изключение на Хърватия. ", "date": "2019.11.05", "title": "Проучване: Втори сме  в ЕС по рециклиране на пластмаса"}
{"url": "https://www.novinite.bg/articles/182180/Orda-ot-30-bejanci-skochi-da-bie-Dinko-ot-Yambol-s-kozi-krak", "text": "Орда афганистанци скочиха на Динко-Ловеца на бежанци от Ямбол. Екшънът се разиграл на магистрала „Тракия”, близо до Ихтиман. Вчера по обяд Динко Вълев пътувал за София, когато забелязал група от около 30 души в храстите край аутобана. Слязъл от колата и започнал да бяга към тях, разказа ямболският ловец на мигранти пред колегите от сайта Флагман.бг.Когато хванал единия от бежанците, останалите от трафикантската банда му се нахвърлили отгоре, а един извадил кози крак, с който започнал да удря ямболията.„Удряха ме с някакво метално желязо, приличаше на кози крак. Хванах единия и започнах да го дърпам към асфалта, другите се скриха в гората. После се обадих на 112 и дойде полицията”, допълва Динко.Припомняме, че през 2016 година Динко стана известен в общността именно с лова му на мигранти, откъдето дойде и прякорът му. Тогава случката се разигра близо до границата ни до Турция, а ямболията закопчава бежанците със свински опашки.", "date": "2019.11.05", "title": "Орда от 30 бежанци скочи да бие Динко от Ямбол с кози крак"}
{"url": "https://www.novinite.bg/articles/182147/Premierat-Izklyuchitelna-dobra-danachna-sreda-imame", "text": "Премиерът Бойко Борисов се срещна с министъра на външните работи на Чешката република Томаш Петричек.Българският министър-председател и чешкият министър обсъдиха доброто сътрудничество между България и Чехия, като подчертаха потенциала за задълбочаване на двустранните връзки в търговско-икономическия сектор. В разговора фокус бе поставен върху засилването на партньорство в сфери като инвестиционно сътрудничество, туризъм, IT сектор, хранително-вкусовата промишленост, зелени инвестиции във високоефективни индустрии и услуги със средна и висока добавена стойност.По време на срещата премиерът Борисов изтъкна добрите макроикономически и финансови показателите на страната.„Изключителна добра данъчна среда имаме. Инвестиции и стабилност – ние ще държим прогнозируеми данъците до края“, заяви Бойко Борисов.Той акцентира и върху сериозната работа на страната ни по охраната на външната граница на Европейския съюз.  „България е държавата, която има нула миграция, благодарение на всички взети мерки, спазвайки всички европейски правила”, подчерта още премиерът Бойко Борисов. Той акцентира върху споразумението между ЕС и Турция. „Така надеждно пазим границата и гарантираме спокойствието на Европа“, каза министър-председателят Борисов. По думите му Чехия е важен партньор на България в ЕС и съюзник в НАТО.", "date": "2019.11.05", "title": "Премиерът: Изключителна добра данъчна среда имаме"}
{"url": "https://www.novinite.bg/articles/182151/Ninova-zahapa-Borisov-S-kakvo-samochuvstvie-kazva-che-dva-pati-ni-bie-v-Sofiya", "text": "\"Добри, конкретни програми за всяка община, силни кандидати, много динамична и енергична кампания, добър резултат\". Такъв анализ направи председателят на БСП Корнелия Нинова за вече отминалите избори пред bTv.\"Спечелихме четири областни града. Петият, Шумен, е на кантар със 77 гласа по-малко за нас при около 400 невалидни бюлетини. Ще искаме допълнително броене на гласовете и касиране на изборите там\", каза още тя. За купуването на гласове през кампанията Нинова сподели: \"При натрупването на няколко избори с такива проблеми вече има достатъчно критична маса. Но този път беше много крайно - агресивно, арогантно и открито. Показаха се много случаи на купен и корпоративен вот. За да купуваш гласове, трябва да имаш ресурс. Ресурсът е в управляващата партия. Бизнесът, който се включи активно в тези избори, е на страната на управляващите, защото е зависим от тях. Ние се изправихме с 1 лев субсидия срещу милионите на властта и на бизнеса. Несериозни са обвиненията, че БСП е купувала гласове\", каза още Нинова.Корнелия Нинова акцентира и на изборите в столицата: \"За листата на БСП в София има двойно увеличение на резултата - от 7 ще имаме 15 общински съветници. Това е партийният вот. Мая Манолова е кандидатът, който подкрепихме. Една голяма част от вота, който тя събира, е подкрепата на БСП, другата част е на други партии и на безпартийни хора, които искат промяна в София.Това, за което аз нося отговорност, е удвояване на резултата в София за листата\". Нинова коментира и думите на Борисов: \"С какво самочувствие Борисов казва, че два пъти ни бие в София, при положение че кандидатът му има с 60-70 хиляди гласа по-малко в сравнение с предишните избори и губи общински съветници!?\" Тя призова за по-реалистични и скромни оценки, при положение че разликата между Мая Манолова и Йорданка Фандъкова е само 20 хиляди гласа. Корнелия Нинова даде допълнителен анализ на изборите за цялата страна: \"Победихме в 62 общини, 4 от които са големи области градове. \"Визия за България\" прерасна в програма за всяка община. Отидохме и обяснихме на хората какво ще правим- точно и ясно. След което поставихме тези програми в ръцете на много силни кандидати. От това ново поколение млади политици, което създадохме, вече имаме кметове на областни градове. Ние събрахме партийна енергия, младост и гражданска подкрепа. БСП успя и защото водеше много активна и динамична кампания с множество срещи с хората из цялата, не от кабинетите\". \"Наблюдавам, че Борисов тръгва по моя път, но не докрай и може би е късно. Аз по този път тръгнах преди три години и си нося тежкия кръст от това. Борисов каза, че ще наложи мандатност за кметове, не повече от три мандата.Ние наложихме тази мандатност преди три години за депутатите. Това беше тежка реформа с много опозиция отвътре. Това обновление в партията сега дава резултат в лицата на Пенчо Милков в Русе, Станислав Владимиров в Перник, Катя Георгиева в Ямбол и още много млади лица. Борисов иска тази реформа да я започне сега, но новите му кметове ще са след 4 години, след още три ще има резултат. Г-н Борисов закъсня! Освен това ние наложихме ограничение за лидер на партията - 2 мандата. За него това го няма.В политиката за един политик няма по-силно оръжие от личния пример. Тези реформи за нас предизвикаха много вътрешно напрежение, но партията започна да върви нагоре\", каза още Корнелия Нинова. По темата за бюджета за догодина, председателят на БСП каза, че парламентарната група ще представи под формата на законодателни предложения виждането си за бюджета. \"Бюджетът на ГЕРБ на предлага нищо различно и не предлага решение по няколко страшно наболели проблема - демография, здравеопазване, доходи, бедност и икономика. Няма нито политика и за младите хора и семейства, нито преизчисление на пенсиите за възрастните хора. Общинските болници се разпадат. Бюджетът на ГЕРБ гарантира още една година застой за България\", коментира Корнелия Нинова. \"Изборите в последните години и състоянието на партията показват, че сме в тенденция на растеж. Промяната е трудна и бавна, но пътят е верен и трябва да го продължим. Трябва да променим България и знам, че ще успеем\", завърши Корнелия Нинова.", "date": "2019.11.05", "title": "Нинова захапа Борисов: С какво самочувствие казва, че два пъти ни бие в София?"}
{"url": "https://www.novinite.bg/articles/182139/Ninova-za-kupuvane-na-glasove-Tozi-pat-beshe-mnogo-krajno-agresivno-arogantno-i-otkrito", "text": "Изправихме се с 1 лв. субсидия срещу милионите на властта. Това каза лидерът на БСП Корнелия Нинова пред bTV.Нинова припомни, че БСП е успяла да спечели 4 областни града на изборите. Тя посочи, че в Шумен е имало много недействителни бюлетини. \"Taм сме на кантар със 77 гласа по-малко за нас при около 400 невалидни бюлетини. Ще искаме допълнително броене на гласовете. Вероятно може да е и петата област за нас\", добави НиноваЛидерът на БСП коментира и темата за купуване на гласове. „Този път то беше много крайно, агресивно, арогантно и открито – без притеснения, че това е престъпление. За да купуваш гласове, трябва да имаш пари – пари има управляващата партия“, заяви тя и подчерта, че БСП се е изправила с 1 лв. субсидия срещу милионите на управляващите.„Къде сте в Ямбол, г-н Борисов? Трета политическа сила, а градът беше крепост на ГЕРБ. Къде сте в Благоевград? Къде сте в Банско? Това ли трябва да ни е анализът на изборите – да си задаваме такива въпроси“, попита Нинова в отговор на думите на Бойко Борисов, че БСП не е спечелила в най-големите градове.Тя посочи, че това, за което носи отговорност, е удвояване на гласовете в София. „Разликата между гласовете сега е 20 000 гласа при безапелационна победа за ГЕРБ на миналите избори“, подчерта лидерът на левицата.Нинова коментира и думите на Бойко Борисов, че са „спрели в София червено-синята мъгла“: „Яд го е, че се обединиха хора срещу модела му на управление в София и България и лепи етикети. Изпуска си нервите, говори обиди. Това поведение показва страх, безсилие и яд“.Тя посочи, че в годините, в които е председател на БСП, партията е в тенденция на повишаване на доверието.\"Наблюдавам тези дни, че Борисов тръгва по моя път, но закъсня. Аз тръгнах по този път преди три години и си нося тежкия кръст от това. Той ще започне реформа в партията, която аз водя от три години вече и сега има резултати. Закъсня Бойко Борисов\", заяви Нинова във връзка с налагането на мандатност при кметовете на ГЕРБ. Тя каза още, че БСП са наложили и мандатност при председателя, докато Борисов „иска да бъде вечен”.Според нея апатията и ниската избирателна активност са шамар за всички. \"Да осъзнаем, че ние трябва да започнем да се променяме\", каза още Нинова.Тя коментира и работата на евродепутата Елена Йончева. На въпрос дали тя се бори с корупцията в България от Брюксел, Нинова отговори: \"От това, което виждам, явно не\". Тя посочи, че очаква повече действия от нея.", "date": "2019.11.05", "title": "Нинова за купуване на гласове: Този път беше много крайно, агресивно, арогантно и открито"}
{"url": "https://www.novinite.bg/articles/182166/Prouchvane-na-KNSB-55-ot-zdravnite-rabotnici-se-trudyat-pod-stres", "text": "Здравните работници са подложени на силен стрес и дори психическо насилие, докато изпълняват задълженията си. Психоклиматът на работното им място често не е добър и това е сред причините особено младите кадри да търсят реализация в чужбина. Това са част от изводите в национално проучване на заболеваемостта и отсъствието от работа заради психосоциални рискове в сектор „Здравеопазване“, направено от Федерацията на синдикатите в здравеопазването – КНСБ.Проведено е от 1 май до 30 октомври тази година и обхваща 1245 лица – лекари, медицински сестри, санитари и административен персонал от 53 лечебни и здравни заведения. По-голямата част от участвалите имат над 16 г. стаж, което гарантира познаване на професията.„Проблемите на здравната система у нас през последните години, свързани с  разпределението на финансовите средства, задълбочаващата се липса на здравни специалисти, ниските заплати, както и големите разлики в заплащането в сектора са в основата на растящите психосоциални рискове сред здравните работници. Психосоциалните фактори се отразяват на работоспособността, физическото и психическото им здраве“, каза д-р Иван Кокалов, вицепрезидент на КНСБ и председател на ФСЗ при представянето на проучването.Резултатът от влиянието на негативните фактори води до трайното нарастване на средната възраст на медицинския персонал, нисък дял на заетите в здравеопазването под 30 г., и силно изразен недостиг на специалисти по здравни грижи, анестезиолози и лекари в отделни области. Психосоциалните рискови фактори на работното място са професионален стрес, насилие и тормоз, дискриминация. Те водят до отсъствия, текучество и понижено качество на здравните услуги, и, въпреки че е трудно да бъде изчислена точната им цена, се оценяват на десетки и дори стотици милиони левове.„Най-ярък показател за връзката между психосоциалните фактори на работната среда и здравето на работещите е професионалният стрес Доказано е чрез лабораторни изследвания, че колкото по-висок е стресът на работното място, толкова по-голяма е вероятността натрупващото се напрежение да се превърне в основа за трудови травми“, каза Кокалов. дават положителен отговор на въпроса „Поставени ли сте на работното място под риск от стрес и насилие?”, че са били жертва на психическо насилие на работното място. Като основни причини се посочват свръх натовареност и недостиг на персонал, завишени изисквания на пациенти и роднини на пациенти, работа с малцинства, вътрешни конфликти между медицинския персонал в следствие на натовареността. посочват, че психоклиматът на работното им място не е добър.Изследванията показват, че медицинските работници в по-млада възраст имат по-високо ниво на емоциално изтощение в сравнение с колегите си в по-зряла възраст. , този факт е причината за търсене на реализация в чужбина.Сред водещите стресови фактори, свързани с професионалната среда, са посочени полагането на извънреден труд - , нощна работа и работа в празнични дни, удължено работно време, сумираното му изчисляване, недостатъчно време за почивка, изпълняване на несвойствени задачи, бюрокрация, чести и продължителни дежурства поради трудно намиране на заместници. Нивото на стреса при специалистите по здравни грижи, които дават дежурства, пък  от това на останалите., че не получават оценка на дейността, която изпълняват.Близо, че трябва да имат възможност да вземат самостоятелни решения и да поемат отговорност.  от анкетиранитепосочват, че работят в помещения с висок шум, изложени са на прекалено ниски или прекалено високи температури, химични и биологични агенти, прах и лъчения. от анкетираните при изпълнение на трудовите им задължения съществува риск за тяхното здраве. За тревожност, безпокойство и проблем със съня признават , физическо и психическо изтощение след работа имат , емоционално разстройство, сърцебиене, главоболие изпитват , а болки в гърба, мускулите и ставите  - .„Тези данни корелират с предишно наше изследване, при което  от анкетираните здравни работници определят здравното си състояние като лошо и задоволително. Това води до по-висока заболяемост от сърдечно-съдови заболявания (), инфекции, рак и автоимунни заболявания. Последните научни изследвания категорично доказват връзката между мускулно-скелетните заболявания и психосоциалните рискове на работното място. На тези тема ще бъде посветена и следващата кампания на Европейската агенция по безопасност и здраве при работа. Всички тези симптоми и заболявания са причината за половината от издадените болнични листа в сектора“, каза още д-р Кокалов.Много показателен и будещ тревога е фактът, че  от анкетираните считат, че не се предприемат мерки за отстраняване на посочените причини, свързани с психосоциалните рискове.Вицепрезидентът на КНСБ посочи, че е необходимо да се предприемат мерки за цялостно решаване на проблема чрез  - промени в Кодекса на труда, Наредби за здравето и безопасността при работа и др.   „Синдикатите настояват за стабилност и устойчивост на финансирането на здравеопазването, като се заделя базиран на ситуационен анализ на потребностите и непрекъснато нарастващ  процент от БВП, по-добра координираност и отчетност в различните сектори. За да бъдат мотивирани медицинските специалисти и да се привлекат млади хора, които да останат да работят в България, направихме предложения за промяна в законодателството, позволяваща на общините и държавата, като собственици на лечебни заведения, да  на трудови възнаграждения,  за разпределение на средствата за трудови възнаграждения да станат неразделна част от КТД, с фиксирани процентни съотношения за заплати на медицинския персонал, в цената на всички клинични пътеки да се .“, каза д-р Кокалов.КНСБ предлага на социалните партньори съвместно разработване на „” в сектор „Здравеопазване”. Тя ще е предназначена за използване както от ръководителите на здравните и лечебните заведения, така и от служителите.  В нея ще залегнат основните предизвикателства при управлението на психосоциалните рискове, прилагане на ефективни системи за оценка на основните рискови  фактори, осведомеността за психосоциалните проблеми, възможностите за ранна превенция и предотвратяване на професионалния стрес.Това е чудесен анализ, който трябва да бъде използван от всички институции за създаване на добри условия за труд за хората от здравния сектор, каза Георги Колев, зам.-председател на комисията по здравеопазване в Народното събрание. По думите му в намирането на решения за проблемите в здравния сектор трябва да се включат и министерствата на образованието и труда и социалната политика. Според него, преди да завършат средно образование, младите хора трябва да знаят как да оказват първа помощ и как да реагират при инфаркт или инсулт. Социалното министерство и НОИ пък можело да се включат в доплащането на оздравителния процес. Къде ни е частта долекуване?, попита Колев и посочи, че общинските болници могат да са чудесно място за това.Изпълнителният директор на „Пирогов“ проф. Асен Балтов посочи, че институтът е един от активните участници в проучването и резултатите действително са тревожни. Изключително трудно е да съхраним хората си и да са здрави, каза той. Мерки в тази посока се вземат и за целта в „Пирогов“ са назначени двама психолози, правят се профилактични прегледи, задължителна ваксинация на работещите в спешните звена, обновява се сградният фонд. Въпреки това процентът на използваните болнични е висок. През 2018 г. 34,5 от колектива е използвал болнични, а тази година към момента – 25 на сто.Проблемът не може да се реши с усилията на една институция. Здравеопазването е недофинасирано, изтъкна д-р Иван Кокалов. Той напомни, че секторът е в очакване да бъдат изпълнени обещанията след проведената национална стачка на медицинските работници на 7 октомври. КНСБ настоява в бюджета на НЗОК за догодина да има допълнително 200 млн. лв., от които ¾ да са за заплати, както и за осигуряване на още 5-6 млн. за детското здравеопазване.  ", "date": "2019.11.05", "title": "Проучване на КНСБ: 55% от здравните работници се трудят под стрес"}
{"url": "https://www.novinite.bg/articles/182174/BSP-podkrepi-Maya-Manolova-za-kasirane-na-vota-v-Sofiya", "text": "Изпълнителното бюро на БСП реши да подкрепи Мая Манолова в искането ѝ за касиране на изборите в София. Решението е било взето на днешното заседание на Изпълнителното бюро, съобщи bTV. В понеделник лидерът на левицата Корнелия Нинова заяви, че Инициативният комитет на Манолова има право да иска касиране на резултатите от балотажа в София. От щаба на Мая Манолова поискаха повторно гласуване, след като изразиха съмнения, че резултатът в полза на Йорданка Фандъкова е бил манипулиран с помощта на купени гласове и надписани протоколи.", "date": "2019.11.05", "title": "БСП подкрепи Мая Манолова за касиране на вота в София"}
{"url": "https://www.novinite.bg/articles/182155/Lekarite-ot-Aleksandrovska-na-protest-zaradi-mizerni-usloviya", "text": "Лекари от “Александровска” болница излизат на протест заради “ужасяващи условия на труд и мизерия в помещенията за лечение на пациенти”, съобщиха от болницата.В писмото на медиците пише още: “Многократно с наши писма информирахме Министерство на здравеопазването за ужасяващите условия на труд и за лечение на пациентите в редица помещения и сгради в УМБАЛ „Александровска“ ЕАД. Стигна се дори до срутване на покрива на Клиниката по алергология, което бе отразено от медиите.Въпреки настояването ни за незабавно отпускане на финансови средства за възстановяване на рухналия покрив и ремонти и възстановяване на останалите сгради и помещения в университетската болница, безхаберното отношение на министерството продължава. В пространството се хвърлят само празни обещания за стотици милиони лева, които обаче не е ясно кога и дали изобщо ще се отпуснат. А на път са да рухнат още няколко клиники, което може и да доведе до преустановяване на дейността на болницата.Потресаващото неглижиране, от страна на принципала, на условията на труд, на условията за лечение на пациентите, на условията за обучение на студентите в една от най-големите държавни университетски болници, в сърцето на България – столицата ни, принуждава работещите, подкрепени от пациенти и студенти, да предприемат крайни действия – започване на ежедневни протестни действия, в т.ч. и гражданско неподчинение.В случай, че Министерство на здравеопазването не предприеме спешни действия за възстановяване и ремонтиране на рушащите се сгради и помещения в УМБАЛ „Александровска“ с конкретни срокове за изпълнение, след 06.11.2019г. работещите от университетската болница започват протестни действия в защита на своите права за нормални условия на труд, в защита на пациентите, за които се грижат и лекуват, но мизерстват в мухъл, влага и са застрашени някой покрив да се срути на главите им, в защита на младите хора, които обучават в хуманност и грижа”.", "date": "2019.11.05", "title": "Лекарите от \"Александровска\" на протест заради мизерни условия"}
{"url": "https://www.novinite.bg/articles/182150/Sled-poredniya-incident-Inspekcii-na-spirki-v-cyalata-strana", "text": "Институтът за пътна безопасност се обръща към всички  новоизбрани кметове незабавно да възложат  извършването на инспекции по пътна безопасност на местата с концентрация на ПТП, както и в зоните на спирки на градския транспорт, районите около училища и детски градини.Идентифициранетo на дефицити на пътна безопасност е възможност за предприемане на адекватни мерки от страна на собственика на пътната инфраструктура за предотвратяване на тежки пътнотранспортни произшествия.  Опитът на Института показва, че тежкият инцидент случил се във Варна през изминалото денонощие се дължи основно на пропуски в организацията на движението и липса на конкретни политики, с които да се оказва качествена превенция над риска в зоните на спирки.Експертите на ИПБ настояват на базата на инспекция по пътна безопасност да се набележат и изпълнят мерки, свързани с обезопасяването на зоните на спирките в населените места. При извършени инспекции на много места прави впечатление, че често се нарушават правилата за това къде и как може да се поставят спирки и спирконавеси. Така например в гр. София скоро бяха идентифицирани спирки, които се намират в зоната на кръстовище, в гр. Крън където загинаха шест човека преди по-малко от месец, в зоната на тежкото ПТП беше идентифицирана незаконна спирка, която е обособена именно от администрацията на община Крън. Единствената възможност, която може да доведе до обезопасяването на спирките и гарантиране на живота и здравето на хората, които са избрали да използват градския транспорт за придвижване е чрез извършването на експертни проверки и изработването на конкретни мерки.", "date": "2019.11.05", "title": "След поредния инцидент: Инспекции на спирки в цялата страна"}
{"url": "https://www.novinite.bg/articles/182168/44-transplantacii-sa-napraveni-u-nas-tazi-godina-1200-dushi-chakat-za-takava", "text": "От днес, 5 ноември, Министерството на здравеопазването стартира Национална информационна кампания в подкрепа на донорството и трансплантацията у нас под мотото \"Да! За живот!\". Активната част на кампанията ще продължи до 5 декември тази година. \"Аз и екипът ми приемаме тази кампания като едно от най-значимите неща, върху които работим. Защото донорството е онзи хуманен акт, който по своята същност няма аналог, а трансплантацията е уникалното постижение на медицината, което спасява човешки животи. Тя сбъдва желанието на хиляди нуждаещи се да бъдат сред своите близки и да продължат да живеят пълноценно и достойно\". Това заяви министърът на здравеопазването Кирил Ананиев на официалния старт на кампанията.Към днешна дата близо 1200 души се нуждаят от трансплантация. На фона на листата с чакащи пациенти, през тази година са извършени общо 32 трансплантации от трупен донор и 12 от жив донор. Ниският брой на донорите у нас не позволява на страната ни да стане пълноправен член на организацията Евротрансплант, което би позволило както да получаваме органи при остра нужда, така и български пациенти да бъдат трансплантирани в други държави, стана ясно още от думите на Ананиев.\"Да увеличим броя на трансплантациите в България е изключително важна мисия, която е крайно време да бъде реализирана в името на всички онези български граждани, за които докато не се появи донор, всяко \"днес\" може да бъде последно. Увеличаването броя на донорите в България би било прекрасно да стане лична кауза за всеки един от нас, защото да знаеш, че краят на земния ти път може да бъде ново начало за някой друг, всъщност осмисля живота и му придава ново значение. И донорството постига именно това – възражда живота, спасявайки хиляди нуждаещи се\", посочи здравният министър. По думите му липсата на органи, не само в България, но и в световен мащаб, е водещ проблем. Броят на отказите, които получават координаторите по донорство по места от близките на пациенти в мозъчна смърт, расте. Затова в рамките на тази кампания усилията на МЗ са насочени към предоставянето на максимално ясна и подробна информация какво представлява донорството на органи, кога може да се случи то, при какви условия.Като част от Националната кампания в подкрепа на донорството и трансплантацията \"Да! За живот!\" пилотно са отпечатани 50 000 броя \"Донорска карта\". Тази карта изразява съгласие за донорство единствено в случай на настъпила и безспорно медицински констатирана мозъчна смърт. За лекарите и институциите в България тя няма официална стойност и е единствено знак за близките каква е волята на човек приживе. В рамките на кампанията донорската карта ще бъде раздавана във всички 27 областни града на страната от доброволците на Българския червен кръст, които са партньор на МЗ в рамките на кампанията. Картата може да бъде и принтирана от официалния сайт на кампанията: Министър Ананиев също така подчерта, че подготовката и съгласуването на Националната програма за Насърчаване на донорството и подпомагане на трансплантацията в Република България са на финален етап. Целта на програмата е да се постигне ангажиране на всички лечебни заведения в системата на трансплантационния процес, усъвършенстване механизма за събиране на данни, оценка и анализ на състоянието на донорството, въвеждане и практическо прилагане на програма за оценка и кондициониране на донори и други.Музикални училища и медицинските университети в страната също подкрепят кампанията.\"Да! За живот!\" има своите застъпници в лицето на проф. Христо Пимпирев, Георги Господинов, Петър Стойчев, Невяна Владинова, Силвия Лулчева, Неда Спасова, Койна Русева, Снежина Петрова.За целите на кампанията социологическа агенция \"Алфа рисърч\" подготви специално социологическо проучване, което може да видите в прикачения файл.", "date": "2019.11.05", "title": "44 трансплантации са направени у нас тази година, 1200 души чакат за такава"}
{"url": "https://www.novinite.bg/articles/182136/Dneven-horoskop-za-vtornik", "text": "Днес ще ви бъде трудно да бъдете безгрижни, но наистина трябва да го направите. Трябва да излъчвате увереност и да правите всичко с лекота, в противен случай нещата няма да се случват така, както искате.Една от връзките в живота ви се развива с пълна сила и това ще ви направи много щастливи. Това е нещо, което сте планирали и чакате, затова се възползвайте максимално от него. Този човек е наистина специален за вас. Днес ще бъдете победител във всеки аспект на живота. Имате много сериозни запаси от положителна енергия, които ви тласкат напред и правят всичко около вас по-хубаво. Днес ще бъдете готови за всичко.Вижте повече на: ", "date": "2019.11.05", "title": "Дневен хороскоп за вторник"}
{"url": "https://www.novinite.bg/articles/182162/Valerieva-Sluhovete-za-men-i-Kobrata-sa-nelepi", "text": "Плеймейтката Моника Валериева не пропусна да коментира наскоро възродилите се слухове, че е била любовница на най-добрия ни боксьор Кубрат Пулев по време на връзката му с Андреа.\r\nГордостта на Дупница тушира тези твърдения, а терен за изказванията й по традиция дадоха социалните мрежи.\r\n\"Приятелството ми с Теди (Андреа) стартира преди 15 години, когато нито тя, нито аз сме били популярни личности! А повечето от Вас, пишещи тъпотии, търсещи сензации и разпространяващи клюки, не сте и съществували.Аз и Андреа имахме \"раздяла\" за кратко, поради напрежение около изграждането ни като личности\r\nи налагането ни в отделни работни сфери. Подкопаване от странична женска злоба и буквално педера*тки интриги. Нещо, което не ни бутна! Слуховете за мен и Кубрат Пулев са меко казано нелепи, смешни и неактуални! Дори не е помислено от моя или негова страна.”, съобщи Валериева.\r\nМеждувременно изкусителната брюнетка вече официално почита нова вяра – исляма.Приех друга вяра изцяло заради самата себе си,как се чувствам, къде намерих промяната, спокойствието, вярата, любовта! Една \"церемония\" просто е респект, ти или го вярваш в сърцето си или не.“, уточни тя.\r\n", "date": "2019.11.05", "title": "Валериева: Слуховете за мен и Кобрата са нелепи"}
{"url": "https://www.novinite.bg/articles/182159/Asya-Ivanova-za-programata-Magiyata-na-balansa-i-ima-li-formula-za-shtastie", "text": "Ася Иванова е предприемач, експерт в управление и мотивация на персонал, вискорезултатен корпоративен обучител. Създателка на програмата „Магията на баланаса”. Майка на две деца, автор, вдъхновяващ лектор и консултант в областта на женското лидерство. Партньор в „Университет за личностно развитие и предприемачество”, лектор на – най-големият форум за личностно развитие и предприемачество в Източна Европа.Вижте какво разказа тя за програмата „Магията на баланса”, има ли формула за щастие, как да бъдем успешни както в бизнеса, така и любовта и още много други интересни неща, пред Novinite.bg. Просто не ги приемам като задължения, а като удоволствия – обичам работата си, обичам да пиша, обичам времето със семейството и децата ми. За да сме успешни е много важна нагласата ни към нещата в живота ни. Мога да споделя една от тайните, които ми помагат да съм ефективна във всички области: това е умението да помолиш за помощ и да делегираш по- незначителните задачки. Често ние се страхуваме да потърсим съдействие от колеги, приятели или близките. Боим се да не ни помислят за слаби, глупави, некомпетентни. А истинската сила е именно в умението да превъзмогнеш Егото си и да помолиш за подкрепа. Веднага ще ви дам пример от моето ежедневие - както знаете, вече тече финалната подготовка на събитието „Големият Взрив”, което организираме заедно с моите партньори Пламен и Ясар в „Арена Армеец” края на този месец. Това е най-големият форум за личностно развитие и предприемачество в Източна Европа и съответно работата в офиса е много. Налага ми се да пътувам, да ставам рано, да се прибирам късно. И най-вероятно щях да съм стресирана и изнервена, ако не бях делегирала част от проектите на екипа ми – между другото, те са чудесни професионалисти, или ако не бях използвала именно умението да призная, че моментът е важен и да помоля моя съпруг за разбиране, подкрепа и помощ в грижите за децата ни. Сега съм спокойна, уверена и с нетърпение чакам всички почти 7000 човека, които вече запазиха местата си за 23 и 24 Ноември в зала Арена Армеец, където сме им приготвили незабравимо преживяване. Програмата е резултат от дългогодишно търсене, проучвания и работа. Истината е, че аз самата имах нужда от систематизиран подход, благодарение на който да съм ефективна в работата си и който да гарантира удовлетворение и в личния ми живот. В последствие се оказа, че и многото дами, обърнали се към моята експертиза също копнеят за такъв метод, който намалява стреса и балансира ежедневието и емоциите им. Към днешна дата съм щастлива да виждам, че програмата носи забележителни резултати на всички, преминали през нея. Този факт ме подтикна да напиша и своята книга със същото име – „Магията на баланса” – тайната да имаш успешна кариера и щастливо семейство едновременно. Вярвам, че книгата ще помогне на всички онези жени и мъже, които не могат физически да присъстват на семинара и ще е ценен наръчник за изграждане на хармонични взаимоотношения.  С радост отбелязвам факта, че личностното развитие е тема, която буди все по-голям интерес и придобива популярност сред широка аудитория. По-младите се интересуват предимно от темите за мотивация, ефективна комуникация, докато по-улегналите вече са работили със себе си и по-скоро търсят дълбочина и методи за себепознание и надграждане на уменията. Да, стига да имаме яснота. В моите семинари това е една от темите, които винаги засягам – да имаме яснота какви са нашите критерии за връзка, за партньор, за ценности, които да споделяме с този партньор. Едно от най-грешните твърдения, които за съжаление често чувам е, че любовта се гради на компромиси. Това е абсолютна глупост! Компромиси се правят, разбира се, но само с по-незначителните неща от ежедневието ни. Ценностите и визията за живота, които се споделят и от двамата партньори са основата за здравата и дългосрочна връзка и там не се правят компромиси. В противен случай, ние изневеряваме на собствената си природа, на разбиранията си, на морала си. В този ред на мисли – няма лоши хора, има неподходящи за нас партньори, които имат различни от нашите идеали. Именно затова яснотата е силно оръжие и ни помага да открием точния за нас човек. О, да! Сродната ни душа може да не е само един човек. Принципно сродна душа е този, с когото се чувстваш себе си, не е нужно да слагаш маски, това е някой, с когото усещаш, че вибрираш на една честота. Сродната душа може да е дете, партньор, приятел, наша баба или дядо. И когато един човек работи по посока свързване със себе си, с душата си, то със сигурност този човек ще срещне сродната си душа. Защото когато намерим себе си, застанем в нашата сила, осъзнатост и себеприемане, тогава Вселената прави нужното, за да ни срещне с всички онези сродни души, които съответстват на новото ни ниво на израстване. Тайната към здрава, изпълваща връзка е в нашата лична, интимна цялост. 6. Може ли да бъдем успешни както в кариера, така и в семейния живот? Категорично Да! Моята програма и книгата ми „Магията на баланса” са само няколко от многото инструменти, които можем да използваме, за да постигнем удовлетворяващо кариерното развитие и щастие в личен план.Ще сравня дългосрочните отношения с къща. Общото при всички къщи е, че са необходими здрави основи. Различното е, че всеки собственик сам решава на колко етажа иска да е тази къща, колко прозорци и врати да има, какви пердета, мебели, картини да разположи вътре. В тази връзка – за щастлив и дългосрочен брак е важно да има еднакви ценности и при двамата партньори, да има съвпадение във визията им за живота – това е основата, на която да надграждат. „Щастието е въпрос на избор!” – това е моята формула. Аз избирам да се чувствам щастлива независимо какво се случва. Ако имам лош ден и нещо не става както съм го планирала, то не приемам грешките и неуспехите като провал, а като урок, като възможност да придобия повече опитност, знания, мъдрост и да повиша увереността си, че мога да се справя с всяка ситуация.  О, Не! И жените, и мъжете, искат брак в днешно време. Бракът доказано ни прави по-успешни в живота, защото ставаме по-уверени, знаейки, че имаме любим човек до себе си, който ни обича и подкрепя. Бракът е тайнство, обещание, вълшебство. Това е пъзел, който градим с нашия партньор всеки ден. Милиони малки моменти, които създават нашата любовна история. Мотивация имаме, ако нещо е важно за нас. Винаги преди да взема решение си задавам въпроса „Защо го искам?”. Когато имаме достатъчно голямо и значимо ЗАЩО, тогава винаги намираме КАК да случим целите и да сбъднем мечтите си. Пожелавам на всички читатели да се наслаждават на истинска любов и на много чудеса в живота си!", "date": "2019.11.05", "title": "Ася Иванова за програмата „Магията на баланса” и има ли формула за щастие?"}
{"url": "https://www.novinite.bg/articles/182158/Neonatologiyata-v-naj-golyamata-bolnica-v-Yujna-Balgariya-se-sdobi-s-nov-kuvoz", "text": "Специален кувьоз от висок клас получи Отделението по неонатология в УМБАЛ \"Пловдив\" от дарителска кампания на Фондация \"Нашите недоносени деца\" и Асоциация на банките в България.Благодарни сме за този жест, ползваме го всеки ден, заяви началникът на Отделението по неонатология д-р Диана Аргирова.„Кувьозите са ежедневно необходими, защото имитират майчината утроба и позволяват поддържането на комфортна среда на недоносените бебета. Редно е всяко отделение да разполага с достатъчен брой, тъй като всички деца, а не само недоносените, имат нужда от тях. Отговаря на потребностите на най-малките пациенти, спестява усилия и гарантират по-добра грижа“, обясни д-р Аргирова. Тя добави, че престоят на бебето в един кувьоз продължава 4-5 дни, след което то задължително се мести в друг, а употребяваният трябва се дезинфекцира.Всеки ден между 10 и 20 бебенца се обгрижват в отделението и имат нужда от инкубаторите. Около 300 са децата, които имат нужда от интензивни и специални грижи. Много често родените с ниско тегло престояват повече от месец в болницата. От началото на годината най-малкото бебе, лекувано в отделението, е било с тегло 760 грама. Вече е изписано и се отглежда в домашна среда.Асоциацията на банките в България всяка година организира различни благотворителни акции, а през тази са се обединили в помощ на Фондация „Нашите недоносени деца“. За финансиране на кампанията 12-те банки са събрали над 56 000 лв., с които е закупена медицинска апаратура, за да се подпомогне лечението на недоносените деца. „УМБАЛ Пловдив“ е една от шестте болници, които получават дарение от тази инициатива. То е на стойност 10 534 лв.Д-р Аргирова обясни, че отделението получава ежегодни дарения – от индивидуални дарители, от различни фондации и от Българската Коледа, затова разполага с необходимата апаратура. Тя посочи, че в помощ на семействата към отделението функционират центрове за рехабилитация на изписаните деца, както и за проследяване на зрението и очните им дъна.Тежък проблем, с който се сблъскват неонатолозите, са изоставените деца със заболявания, някои от които в доста тежко състояние. В момента вече четвърти месец специалистите полагат грижи за недоносено бебенце със сериозни увреждания. Невъзможно е да бъде настанено в приемно семейство, защото отглеждането изисква медицински грижи и то ще бъде насочено към специализирана институция, посочи д-р Аргирова.", "date": "2019.11.05", "title": "Неонатологията в най-голямата болница в Южна България се сдоби с нов кувьоз"}
{"url": "https://www.novinite.bg/articles/182163/Toshko-Jordanov-registrira-partiya-Nyama-takava-darjava-za-Manolova-bilo-spekulaciya", "text": "Сценаристът на Слави Трифонов Тошко Йорданов внесе в Софийски градски съд документите за регистрация на партията „Няма такава държава”. Самият Трифонов не дойде.\"Няма нужда от план “Б” относно името на партията, защото няма законово изискване за наименованието на партията. Събрахме 3700 подписа\", заяви Йорданов след регистрацията на документите.  \"Мая Манолова ни беше гост, защото е актуална и беше на балотаж на изборите в София. Не зная дали с Манолова ще имаме общо политическо бъдеще. Не определям бъдещето, а всичко друго ще са спекулации\", каза още той, цитиран от блиц.  Той отказа да коментира в кой политически спектър ще се позиционира партията, както и дали ще се коалира. \"Определяме се като партия \"Няма такава държава\", добави Йорданов. Припомняме, че политическата партия на шоумена бе учредена на 5 октомври тази година. По закон партиите подават молба за регистрация в СГС до три месеца след учредяването си. Пак според закона, съдът има срок приблизително месец и половина, за да се произнесе.", "date": "2019.11.05", "title": "Тошко Йорданов регистрира партия \"Няма такава държава\", за Манолова било спекулация"}
{"url": "https://www.novinite.bg/articles/182177/Mara-Otvarachkata-skandalizira-s-razgoleni-SNIMKI", "text": "В пocлeднo врeмe миньoнчeтo нa пoп фoлкa Мaрия нe ce cвeни дa пoкaзвa пoвeчe и пoвeчe. Пoтвърждaвa гo чecтo и при тoвa e дocтa убeдитeлнa, aкo cъдим пo aктуaлнитe ѝ фoтocи. Фoлк пeвицaтa, кoятo винaги e прaвилa вcичкo възмoжнo, зa дa бъдe мaкcимaлнo ceкcи нe caмo нa cцeнaтa, нo и извън нeя, прoдължaвa дa нaгoрeщявa фeнoвeтe cи и във видeoтo към нoвaтa cи пeceн \"Липcвaш, милo мoe\". Първoнaчaлнo изкуcитeлнaтa брюнeткa прeдизвиквa въoбрaжeниeтo c фoтo пo cпoртeн eкип, a мaлкo cлeд тoвa cтрacтитe вeчe удрят тaвaнa c кaдър върху вeлoeргoмeтър в ceкcи пoзa. \"Cтaвa гoрeщo\", пoбързaхa дa нaпишaт нeйни фeнoвe oщe прeди пуcкaнeтo нa прeдизвикaтeлнoтo видeo в eфирa. Мaрия пoкaзa oщe мнoгo и прoвoкaтивни пoзи в нoвoтo cи пaрчe. ", "date": "2019.11.05", "title": "Мара Отварачката скандализира с разголени СНИМКИ"}
{"url": "https://www.novinite.bg/articles/182172/Samo-v-Novinitebg-Parvorodniyat-vnuk-na-Dogan-praznuva-rojden-den-s-drugiya-si-dyado-SNIMKI", "text": "Стефан МАРКОВ, Novinite.bgВнукът на Ахмед Доган - Адмир, след около месец ще навърши 1 годинка, но до момента лицето му така и не е било показвано публично. Novinite.bg се добра до 2 снимки на Ади, както на галено му викат, които са от рождения ден на другия му дядо - Николай Жейнов.Жейнов, който е успешен футболен агент, днес чукна 49, а компания за празника му правеше бебокът. Млад дядо, за разлика от почетния председател на ДПС, който е по-напред с годинките.Снахата на Сокола - Памела и синът му Демир, често водят Адмир в Боянските сараи, където Доган от дълго време живее далеч от градската глъч и любопитни погледи. На рождения ден на Николай Жейнов обаче Соколът не е присъствал, научи Novinite.bg.Ади ще закръгли 1 годинка на 13 декември. ", "date": "2019.11.05", "title": "Само в Novinite.bg! Първородният внук  на Доган празнува рожден ден с другия си дядо СНИМКИ"}
{"url": "https://www.novinite.bg/articles/182173/Angelin-machil-kuche-v-Maglij-izliza-na-svoboda-sreshtu-250-leva", "text": "23-годишният Ангелин, който беше заснет в клип как измъчва куче, вече е с повдигнато обвинение за проявена жестокост към животно. Наложена му е мярка – освобождаване под парична гаранция от 250 лева, съобщи bTV. Ангелин е признал вината си. Като причина за зверското си отношение към животното, заснето в клипа, е посочил, че кучето го е ухапало при игра. Ветеринарно-медицинска експертиза ще покаже дали кучето е иззетото и предадено на природозащитниците. Тъй като то е добре, ако вината на мъжа бъде доказана в съда, присъдата му ще е по-лека – лишаване от свобода до 2 години или пробация, но при всички случаи придружена и с обществено порицание. Ангелин напусна ареста на полицията този следобед. По закон той има между 3 и 15 дни, за да внесе гаранцията. Не го ли стори, мярката му ще бъде променена с решение на съда, вероятно отново със „задържане под стража”.", "date": "2019.11.05", "title": "Ангелин, мъчил куче в Мъглиж, излиза на свобода срещу 250 лева"}
{"url": "https://www.novinite.bg/articles/182140/Maj-zaplashva-personala-na-detska-gradina-s-ubijstvo", "text": "Смъртни заплахи към персонала на детската градина в гоцеделчевското село Лъжница. Млад мъж от седмици качва в социалните мрежи видео послания с откровени закани за насилие върху част от служителите на детската градина.Хората са много притеснени, защото, според тях, агресията на младия мъж може да застигне и децата им. В клиповете мъжът недвусмислено говори за смърт, кръв и убийства.\"Заплахите започнаха от 27 октомври. През пет минути има видеоклипчета със заплахи. Не мога да разбера, защо са насочени към мен и децата. Не се познаваме лично, тук работи жената на брата на лицето. Не знам какви са обвиненията към мен и защо заплашва децата\", заяви директорка Нефсе Койнар. Родителите също са много изплашени от случващото се. Те настояват да се вземат някакви мерки срещу мъжа. \"Подадохме сигнал в РПУ-Гоце Делчев. Имаме комуникация с хората, които се занимават със случая.Те дойдоха, взеха данни от родителите на момчето. Доколкото го познавам Шабан, в миналото е бил тих, не е проявявал агресия. Но при последната среща, когато дойде в кметството, по думите и исканията му, прецених, че може би изключва на моменти и е нужно лечение. Трябва да се види и да му се постави някаква диагноза \", заяви Заамфир Койнаров, кмет на Лъжница пред Нова тв.По негови данни младият мъж е в Украйна в момента.", "date": "2019.11.05", "title": "Мъж заплашва персонала на детска градина с убийство"}
{"url": "https://www.novinite.bg/articles/182148/Bagata-vpechatlil-Cherniya-zvyar-Ne-znam-kak-poe-takiva-udari-bez-da-padne", "text": "ММА боецът Дерик Люис остана изключително впечатлен от българина Благой Иванов - Багата, когото победи с противоречиво съдийско  решение в неделя сутринта.Багата беше близо до победата, а след двубоя \"Черния звяр\" не скри изненадата си, че не е успял да го свали, въпреки многото тежки удари, които нанаесе.\"Чувствам се така, сякаш кариерата ми тепърва започва. Сега вече започнах да се храня правилно и тренирам по няколко пъти на ден.Да, Иванов пое някои от най-тежките ми удари и аз го удрях, за да видя дали ще падне. Това беше лудост и никога не съм се бил с друг боец като него, който може да поеме толкова много удари.  Не, не мислех, че аз контролирам нещата, а той заради тези събаряния и опити за събмишън. Бях изненадан от решението. Не чувах нищо от това, което ми говореха треньорите, защото просто исках да съм спокоен и да не се отдам на емоция. Моят план е да направя 4 или 5 битки през 2020 година\", сподели Дерик Люис.", "date": "2019.11.05", "title": "Багата впечатлил Черния звяр: Не знам как пое такива удари, без да падне"}
{"url": "https://www.novinite.bg/articles/182152/BTR-s-turne-v-SASht-i-Kanada", "text": "На 8 ноември стартира турнето на Б.Т.Р. в Северна Америка в което ще представят последния си албум „Невидими стени“ с 14 концерта на: 8 Минеаполис, 9 Чикаго, 10 Вашингтон, 15 Ню Йорк, 16 Хюстън, 17 Финикс, 20 Лас Вегас, 22 Сан Франциско, 23 Чикаго, 24 Денвър, 25 Ванкувър, 29 Калгари, 30 Торонто и на 1 декември Монреал.През 2015 г. при огромен интерес, с 14 концерта, със срещи с почитателите си до малките часове, групата представи зад океана албума „Защо“. Момчетата пазят спомена от пълните зали с много български знамена и изпълнението от публиката на емблематичната им песен „Спасение“.Четири години по-късно рокаджиите в състав - Атанас Пенев - вокали, Славчо Николов - китари, вокали, Иван Калфов - бас- китара, Илиян Диков – барабани, ще представят и 12-ия си студиен албум „Невидими стени“.Групата изпраща 2019 г. с Европейско турне с 13 концерта в Германия, Чехия, Франция, Италия и Испания, Национално лятно турне „Невидими стени 2019“ в десетки градове, видеоклипове в стилистиката на киното на „Никога преди“ и „Тези дни“ и турне в Северна Америка. От 2019 г. в учебниците по музика е включен пилотният сингъл „Моята сила“ от албума „Невидими стени“ на групата. Музиката и текстът са на  Славчо Николов, аранжиментът е на Б.Т.Р. Както във всички въздействащи и с послание текстове на Славчо Николов от репертоара на рок бандата, песента „Моята сила“ и лентата със сюжет на екшън драма, с реж. Асен Блатечки е в плейлистата и на тийнеджърите и на поколенията преди тях. Информация за концертите в Северна Америка -  на официалната фейсбук страница на Б.Т.Р.   ", "date": "2019.11.05", "title": "Б.Т.Р.  с турне в САЩ и Канада"}
{"url": "https://www.novinite.bg/articles/182176/Resheno-Minyu-Stajkov-ostava-v-aresta", "text": "Специализираният наказателен съд отхвърли искането на Миню Стайков за изменение на мярката му за неотклонение „Задържане под стража“ по делото за злоупотреба с пари от европейски земеделски фондове. Стайков бе задържан на 5 септември 2018 г. и привлечен към наказателна отговорност от Специализираната прокуратура за ръководене на организирана престъпна група данъчни престъпления и пране на пари. Оттогава той е в ареста, след като през май 2019 г. му бе повдигнато обвинение по второ дело (заедно с още 13 лица, петима от които служители в Държавен фонд „Земеделие“) - за участие в престъпен сговор с цел злоупотреба със средства от Програмата за развитие на селските райони и Националната програма за подпомагане на лозаро-винарския сектор. По това досъдебно производство също му бе определена най-тежката мярка за неотклонение. Днес, 5 ноември 2019 г., съдът отхвърли за пореден път искането за промяна на мярката му за неотклонение в по-лека заради наличието на опасност да влияе върху разследването.", "date": "2019.11.05", "title": "Решено! Миню Стайков остава в ареста"}
{"url": "https://www.novinite.bg/articles/182137/Kobrata-Minavam-tranzit-prez-Rajdal-Bukar-po-dobar-sam-ot-nego-vav-vsichko", "text": "Най-добрият български професионален боксьор в тежка категория Кубрат Пулев има голямо самочувствие преди сблъсъка с Райдел Букър и заяви, че по-добър от съперника във всеки смисъл на думата. Двубоят е насрочен за 7:30 часа в неделя сутрин.„Играл съм с много по-добри боксьори, много по-опитен съм и във всичко съм много по-добър от Букър. Сега съм концентриран само върху този мач, това е единственият ми фокус. Чак след това ще гледам мача на Руис и Джошуа и ще видим какво ще се случи“, заяви Пулев пред „Нова телевизия“.„Няма как някой да ми отнеме правото да съм главен претендент за шампионската титла, тъй като си има правила по случая и те трябва да се спазват“, добави с оптимизъм Кобрата.", "date": "2019.11.05", "title": "Кобрата: Минавам транзит през Райдъл Букър, по-добър съм от него във всичко"}
{"url": "https://www.novinite.bg/articles/182157/Jena-ocelya-2-denonoshtiya-v-otkrito-more-spasila-se-s-plikove-i-davchashti-bonboni", "text": "Жена по чудо оцеля след прекарани два дни в открито море в малка гумена лодка, предаде Би Би Си. Кушила Стейн (45 г.) от Нова Зеландия бе спасена в неделя в Егейско море, северно от о-в Крит.По време на 37-часовото си премеждие тя имала за ядене единствено дъвчащи бонбони. За да не премръзне, тя се увила с пластмасови пликове. Като опитен моряк, Стейн си сложила червена торба на главата и използвала огледало, за да привлече внимание. След продължително издирване гръцката брегова охрана я открила на 101 км от Крит.Майка ѝ заяви пред новозеландски медии, че най-вероятно я е спасило обучението за оцеляване в открито море.Кушила Стейн помагала на британец да закарат яхта от Южна Турция до Атина. Но по време на пътешествието решила да се \"разтъпче“ с малката лодка до о-в Фолегандрос в петък.На връщане обаче изгубила едното си гребло, а силни ветрове отнесли лодката ѝ далеч от яхтата.", "date": "2019.11.05", "title": "Жена оцеля 2 денонощия в открито море, спасила се с пликове и дъвчащи бонбони"}
{"url": "https://www.novinite.bg/articles/182167/Rusiya-zaplashi-s-posledstviya-ako-Balgariya-presledva-Malinov", "text": "Кремъл разчита, че награждаването на председателя на българското Национално движение \"Русофили\" Николай Малинов с руския орден \"Дружба\" няма да стане причина той да бъде преследван, съобщи ТАСС. Руският президент Владимир Путин награди в понеделник с орден \"Дружба\" редица чуждестранни граждани по случай чествания във федерацията Ден на народното единство. Отличието се връчва за особени заслуги в укрепването на мира, приятелството, сътрудничеството и взаимното разбирателство между народите.Тази година сред удостоените с ордена бе и Николай Малинов. \"Смятаме, че подобни жестове на признание за заслугите на Малинов като принос за делото на единството на руския свят, принос за развитие на приятелството и сътрудничеството между народите на двете ни страни по никакъв начин не може и не трябва да е причина за някакви преследвания\", заяви пред журналисти Дмитрий Песков, прессекретарят на руския президент. Според него \"това би било нелогично и това би имало твърде пагубни последици\".Така говорителят на Кремъл отговори на въпрос дали отношенията между Москва и София няма да бъдат влошени заради награждаването на Малинов, обвинен в шпионаж в България, посочва агенцията. \"Разчитаме, напротив, хора като него (Малинов) да получат възможност да работят и занапред в руслото на развитието на приятелските, отдавнашни, исторически отношения между народите на двете ни страни\", подчерта Песков. По-рано в понеделник главният прокурор Сотир Цацаров е отправил сигнал до Инспектората към Висшия съдебен съвет и административния ръководител на Специализирания наказателен съд за това, че съдия е разрешил на Малинов да напусне страната, при положение, че той има забрана за напускането на България - вижте във видеото. За случая с пускането зад граница на Малинов и неговото награждаване писа и агенция Блумбърг, която цитира и изявление на Николай Малинов. от Москва. \"Срещнах се с генерал Решетников - хапнахме, пихме и отидохме в руска баня\", казва той. „Най-важната ми среща беше с Путин и за щастие имах възможността да говоря пет до шест минути за България, русофилите и неговото мнение за това, което правим“, казва още Малинов.", "date": "2019.11.05", "title": "Русия заплаши с последствия, ако България преследва Малинов"}
{"url": "https://www.novinite.bg/articles/182153/Ansambal-Chinari-predstavya-balgarskata-kultura-i-tradicii-v-Kitaj", "text": "Ансамбъл „Чинари“ ще представя страната ни на Форум за културно сътрудничество в Пекин, от 10-ти до 16-ти ноември. Срещата е между Китай и 17 страни от Централна и Източна Европа. Българската култура и традиции ще бъдат представени от Любомира Павлова от ансамбъл „Чинари“.Млада, талантлива и амбициозна, тя е един от ангелските гласове на трио „Булгарина“, най-новият формат към „Чинари“, чиято дебютна песен „Химера“ стремително върви към върха в музикалните класации в страната. Именно момичетата от трио „Булгарина“ (Любомира Павлова, Радостина Николова и Деница Стойкова) впечатлиха с таланта и излъчването си представителите на всички държави от Европа и Китай на срещата в София, миналата година. Любомира Павлова е и основният вокал на група „Етнотикс“ – първата етно-рок група в България с женски квартет гъдулки. Всички те, заедно с прекрасните танцьори от ансамбъл „Чинари“ ще бъдат част от „Магията на танца“, спектакълът, който ще завладее зала 1 на НДК на 12 декември. Билети за него, на цени от 20 до 40 лева, можете да намерите на касите на НДК и в . ", "date": "2019.11.05", "title": "Ансамбъл „Чинари“ представя българската култура и традиции в Китай"}
{"url": "https://www.novinite.bg/articles/182169/Bomba-na-snimachnata-ploshtadka-na-noviya-Marvel-evakuiraha-Andjelina-nasred-okeana", "text": "Бомба е била открита на снимачната площадка на най-новата лента на Marvel „Вечните”, съобщава The Sun. Снимките се провеждат на Канарските острови. Очевидци споделят, че не е изключено мината да се намира там от десетилетия.От снимачната площадка са били евакуирани всички актьори, сред които Анджелина Джоли и Ричард Мадън.  Специалисти са отнесли взривното устройство на безопасно място. Все още не е известно откъде е дошла бомбата и откога е в района. По време на Втората световна война островът е бил използван от нацистите.", "date": "2019.11.05", "title": "Бомба на снимачната площадка на новия Marvel, евакуираха Анджелина насред океана"}
{"url": "https://www.novinite.bg/articles/182181/Kvota-za-ikonomicheski-migranti-vavejda-Franciya", "text": "От следващата година Франция започва въвеждането на квоти за работници мигранти, обяви днес министърът на труда, докато правителството на Еманюел Макрон се опитва да втвърди миграционните политик в отговор на критики от крайната десница, предаде БНР.От 2020 г. властите заедно с работодателите ще решат кои индустрии изпитват липса на квалифицирани кандидати и ще облекчат наемането на чужденци за запълване на празнината, заяви министър Мюриел Пенико.„Става въпрос Франция да наема работници на база на нуждите си. Това е нов подход, сходен на канадския или австралийския“, отбеляза тя в тв интервю.В момента работодателите трябва да обясняват защо френски гражданин не може да бъде нает. В същото време сложни административни процедури доведоха до издаването на визи на около 33 000 икономически мигранти миналата година.Строителство, хотели, ресторанти и част от сектора на продажбите на дребно отдавна се оплакват от липса на хора, които искат да заемат често нископлатените позиции.Информационните технологии и инженерните индустрии пък казват, че Франция не произвежда достатъчно квалифицирани кандидати.Пенико не уточни колко чуждестранни работници ще могат да получат визи, нито дали националността на кандидатите ще има значение, предложение, озвучено от премиера Едуар Филип миналия месец.Филип е начело на усилията на Макрон за втвърдяване на миграционните правила в опит за привличане на крайнодесните гласоподаватели, които обвиняват кабинета, че е допуснал твърде много чужденци, въпреки безработицата от 8,5 процента във второто тримесечие.Според анализатори основният политически противник на Макрон преди изборите през 2022 г. остава крайнодесният Национален сбор на Марин льо Пен.Миналата седмица Макрон си навлече гнева на българското правителство, след като заяви в интервю, че предпочита мигранти от Гвинея или Кот д‘Ивоар, които работят легално, преди „нелегалните български и украински мрежи“, припомня АФП.", "date": "2019.11.05", "title": "Квота за икономически мигранти въвежда Франция"}
{"url": "https://www.novinite.bg/articles/182165/Kamionat-natapkan-s-migranti-v-Garciya-se-okaza-registriran-v-Pazardjik", "text": "Камионът-хладилник марка МАН, в който бяха открити 41 мигранти в Северна Гърция, е собственост на фирма от Пазарджик.Регистрационният номер на камиона е РА1700ВМ и се води по талон на фирма с адрес на регистрация в град Пазарджик, съобщи \"Труд\".Новината за камиона-фризер с български номера обикаля света. Водещите световни медии като \"Ню Йорк таймс\", Си Ен Ен, \"Гардиън\", Евронюз, Ал Джазира и Дойче веле отразяват новината.\"Гардиън\" публикува изявление на гръцки полицай, който твърди, че камионът е влязъл в Гърция от Турция и че мигрантските потоци от Еврос се увеличават, тъй като мигрантите искат да избегнат влизането в страната през островите.Както стана ясно, 8 от 41 превозваните мигранти от камиона са с дихателни проблеми и са настанени в болница.Полицията спряла камиона близо до град Ксанти за рутинна проверка. Шофьорът - 40-годишен грузинец, не е притежавал книжка за управление на автомобил. Съдружникът му - също грузинец, успял да избяга и се издирва.", "date": "2019.11.05", "title": "Камионът, натъпкан с мигранти в Гърция, се оказа регистриран в Пазарджик"}
{"url": "https://www.novinite.bg/articles/182141/Rokpevecat-Andrej-Cholakov-stana-chalgar-kam-nego-letyat-grozni-zakani", "text": "Изпълнителят на тежък рок Андрей Чолаков стана фолкпевец и предизвика голям скандал в родните музикални среди.Младежът е фронтмен на рокаджийска банда, когато изневиделица решава да заложи на кръшните ритми. Но не се отказва от нито един от двата стила и се изявява и на двете сцени.\"Крайно глупаво е метъл феновете да изпитват омраза към чалгата и нейните почитатели. Все пак говорим за музика и няма значение в какъв стил е\", откровен до болка е Анди, както е чалга псевдонимът му.Заради подобно мислене той си навлича гнева на десетки почитатели, които започват да му пишат гневни писма в социалните мрежи. Някои от тях дори стигат до крайност и му пожелават болести, както и да му се случат лоши неща. Въпреки нападките Андрей не се отказва от професионалния си път и е решен да се развива и в двата музикални стила. И признава, че няма музика, която не би правил.За новото си амплоа Чолаков взема драстични мерки - отрязва дългата си коса, която е характерна повече за рокаджиите, и си прави нова прическа. Също така променя и стила си на обличане, за да е в крак с чалга тенденциите.Както е по фолкканоните, Андрей кани за новия си чалга проект плеймейтка - миналогодишната победителка Жанета Осипова. За видеото към парчето \"Забравена тайна\" тя захвърля дрехите си и провокацията е факт.Певецът доби популярност след участието си в \"Гласът на България\", където се яви с метъл версия на песен на Милко Калайджиев. Въпреки че не успя да впечатли особено в шоуто, металистът чалгар не се отказва от музиката, а напротив. За отрицателно време може да се похвали с три самостоятелни парчета.Паралелно с чалга проектите Андрей оглавява и собствена метъл група ANONYME. От малък се занимава активно с музика, като свири на китара, бас и пиано, съобщава \"България днес\".\"След като стартирах попфолк кариерата си, много хора от ъндърграунд средите се обърнаха срещу мен. Повечето от тях бяха такива, с които съм бил наистина коректен през годините. На мен не ми пука изобщо, ако трябва да съм честен\", казва Анди.", "date": "2019.11.05", "title": "Рокпевецът Андрей Чолаков стана чалгар, към него летят грозни закани"}
{"url": "https://www.novinite.bg/articles/182138/TIR-se-obarna-na-magistrala-Hemus", "text": "Временно движението при км 21 на автомагистрала „Хемус“ в посока София се осъществява в скоростната лента поради обърнат ТИР. Трафикът в района се регулира от \"Пътна полиция\".", "date": "2019.11.05", "title": "ТИР се обърна на магистрала \"Хемус\""}
{"url": "https://www.novinite.bg/articles/182142/Pojar-v-obshtejitie-za-socialno-slabi-v-Dimitrovgrad-ima-postradali", "text": "Трима души са пострадали при пожар в общежитие за социално слаби в Димитровград. Всички 23-ма обитатели са били евакуирани навреме, а животът на ранените е вън от опасност.Огънят тръгнал от една от стаите около 4 часа във вторник сутринта. По първоначални данни причините за пожара са отоплителен уред или незагасена цигара.По сградата са нанесени сериозни материални щети.", "date": "2019.11.05", "title": "Пожар в общежитие за социално слаби в Димитровград, има пострадали"}
{"url": "https://www.novinite.bg/articles/182135/Dnes-shte-e-slanchevo-i-shte-ostane-toplo-za-sezona", "text": "Днес ще е слънчево и ще остане топло за сезона. Повече облаци ще има сутринта над източните райони. Вятърът ще се задържи от югозапад и ще е слаб, в планинските райони – до умерен. Максимални температури между 20° и 25°.Над планините ще е слънчево. Ще духа до умерен, по високите и открити части и временно силен запад-югозападен вятър. Максимална температура на височина 1200 метра – около 18° , на 2000 метра – около 11°.Над Черноморието ще е предимно слънчево, с по-значителна облачност в сутрешните часове. Ще духа слаб до умерен югозападен вятър. Максимални температури на въздуха между 21° и 24°. Температурата на морската вода е 17°. Вълнението на морето преди обяд ще е 3 бала, след пладне ще отслабне, в повечето райони до 2 бала.", "date": "2019.11.05", "title": "Днес ще е слънчево и ще остане топло за сезона"}
{"url": "https://www.novinite.bg/articles/182178/Lilyana-Pavlova-vstapi-v-nova-dlajnost", "text": "Бившият министър за българското председателство на Съвета на ЕС Лиляна Павлова е назначена за вицепрезидент и член на Управителния съвет на Европейската инвестиционна банка, съобщава БНР, предаде БНТ.Тя е първият вицепрезидент на Банката от България, като мандатът за длъжността е три години. От институцията поясниха, че Павлова е поела поста от 1-ви ноември.Съгласно Устава на ЕИБ, представителството на държавите членки в управителните органи на Банката се осигурява чрез разпределение в избирателни групи. В избирателната група, в която е България, са включени още Хърватия, Кипър, Чехия, Унгария, Малта, Полша, Словакия и Словения. Ротацията на съответните постове в Съвета на директорите, Управляващия комитет и Одитния комитет на Банката са уредени с Временно споразумение, подписано от министрите на финансите на страните в групата, в качеството им на членовете на Съвета на гуверньорите на Банката.Управителният комитет на Европейската инвестиционна банка е колегиален постоянно действащ изпълнителен орган на банката, състоящ се от председател (президент) и осем заместник-председатели (вицепрезиденти), назначавани от Съвета на гуверньорите по предложение на Съвета на директорите.Павлова е предложена за позицията от българския финансов министър. Богатият опит на Лиляна Павлова на висши ръководни позиции в няколко правителства и като финансов експерт, с дълга кариера в управлението на проекти и в сътрудничеството с международни институции, е сред аргументите на българското правителство за номинирането ѝ за вицепрезидент на ЕИБ. Била е депутат, министър на регионалното развитие и благоустройството и министър за българското председателство на Съвета на Европейския съюз.", "date": "2019.11.05", "title": "Лиляна Павлова встъпи в нова длъжност"}
{"url": "https://www.novinite.bg/articles/182146/Bogatite-kradat-poveche-ot-bednite", "text": "Милионер откраднал две кафе машини във Флорида. Това заглавие обиколи американските медии, защото звучи необяснимо. Оказало се, че е вярно. На 6 април 2019 г. мъж върнал във веригата Кеймарт две кафе машини, купени от същия магазин по-рано. Едната струвала 154 долара, а другата 55 долара. Парите му били възстановени.Оказало се, че в едната кутия мъжът на име Андрю Франсис Липи Трети е сложил спаднала топка за баскетбол, а в другата е опаковал старата си, дълго използвана кафе машина.Мъжът бил обвинен за дребна кражба в размер от 100 до 300 долара, което във Флорида не се категоризира като углавно престъпление. Изненадата настъпила, когато медии и власти осъзнали, че същият човек неотдавна си е купил частен остров във Флорида Кийс за 8 милиона долара.“Милионерите мислят, че са над закона. Те вярват, че ще им се размине, каквото и да направят.\", казва Кабине Бангура от отдела за предотвратяване на загуби на веригата Кеймарт.Данните потвърждават това. Статистиката сочи, че един на всеки 11 души е крал нещо от магазина. Детайлни профили на толкова много хора е трудно да се направят, но определено богатите крадат от магазините по-често от бедните, пише вестник Гардиън, цитирани от БГНЕС.Хората с доход от 70 хиляди долара годишно, крадат с 30 процента по-често от тези, които изкарват 20 хиляди на година, сочи проучване, публикувано в Американското списание за психология.Особено внимание предизвика случай, в който агентка на ФБР беше заловена да краде козметика за около 260 долара от магазин край централата на бюрото във Вирджиния. Тя признала, че прави това често.Офицерка от полицията в Ню Йорк наскоро загуби работата си, след като беше хваната да краде. Тя задигнала дрехи за 359 долара, въпреки че заплатата й била 107 809 долара годишно и карала бял мерцедес.“Краденето е само на повърхността.\", казва експертът Терън Шулман, който изследва това поведение.“Травми, тормоз, подтиснати спомени – това мъчи тези хора. Няма нужда да е нещо от миналото. Тежки разводи, банкрути. смъртта на близки хора, такива неща отключват кражбите по магазините. Тези хора се самолекуват и дребните кражби са наркотикът, който са избрали.\", допълва Шулман.Психолозите определят това поведение като кражби, които не са мотивирани от нужда или желание. Но не всички са убедени. Психологът Стантън Сеймнау казва, че богатите крадци са много по-практични.“Тяхната логика е: Защо да го купя, като мога да го открадна?\", казва Сеймнау.“Винаги е имало опити да се припишат криминалните прояви на нещо външно, на фактори извън личността или на някакво психологическо отклонение. Неосъзнат вик за помощ от човек, който търси наказание. Тези теории са остарели и износени.\", казва Стантън Сеймнау.Психологът казва, че е имал такъв клиент. Той крадял за забавление и всичко, свързано с кражбата му харесвало.“Искаше да открадне, за да победи властите. Наслаждаваше се на елементите на кражбата, като оглеждането на рафтовете, запомняне къде са изходите от магазина и след това идва опита да надхитри персонала и апаратурата им за наблюдение. Това е забавление и изграждане на усещане за самоуважение\", описва психологът своя пациент.Изследването на йерархията в обществото е дял на психологията, която се фокусира върху богатството, влиянието и привилегиите. Проучвания в тази област показват тенденция – богатите са по неетични и много по-често мамят и крадат, отколкото бедните.Наблюдение върху поведението на шофьори показало, че управляващите луксозни автомобили са много по-малко склонни да се съобразят с правилото, че дясностоящия има предимство на натоварено кръстовище, отколкото управляващите по-евтини или по-стари автомобили.Друг експеримент показал, че ако на буркан с бонбони се сложи етикет, че е за деца, богатите хора, минаващи покрай него, взимат два пъти повече бонбони, които не им се полагат, от тези с по-скромни финансови възможности.Една от теориите за разликите в поведението на хората с различно положение в йерархията на обществото гласи, че по-бедните хора се страхуват да мамят и крадат, защото са по-тясно свързани с общността, в която живеят и се притесняват, да не бъдат засрамени публично.От друга страна, богатите изпитват чувство, че нещата им се полагат по право, което дебалансира усещането им за правилно и неправилно.Друг аспект на различното поведение е страхът на бедните от властите, какъвто богатите изпитват в по-малка степен. Точно както твърдеше г-н Бангура, отговарящ за загубите в магазина Кеймарт.", "date": "2019.11.05", "title": "Богатите крадат повече от бедните"}
{"url": "https://www.novinite.bg/articles/182161/Rumen-Radev-Biznesat-da-se-angajira-za-da-izleze-Balgariya-ot-socialnata-kriza", "text": "„Трябва бизнесът да поеме водещата роля за излизане от социалната криза“, смята президентът Румен Радев. Той отправи този призив по време на церемонията, на която бяха отличени финалистите от конкурса „Мениджър на годината – 2019“. Държавният глава обяви победителя от 12-ото издание на надпреварата за успешни бизнес ръководители. Президентът връчи кристалната статуетка на Светла Несторова, главен изпълнителен директор, председател на УС на 3ЕАД „Булстрад живот Виена иншурънс груп“.По думите на държавния глава развитието на човешкия фактор е от ключово значение за четвъртата индустриална революция и България се нуждае от икономическа среда с високи стандарти и постижения и от пример, с който все повече хора и институции се съобразяват. Президентът открои приноса на компаниите, които инвестират в капитала на българската нация и създават възможности и перспективи за младите хора.Румен Радев напомни, че страната ни е с ограничени природни, човешки, финансови и икономически ресурси, но в същото време с огромни демографски и социални проблеми. Като най-ефективен начин за тяхното решаване, държавният глава посочи развитието на силна икономика и високи, устойчиви и догонващи темпове на растеж в сравнение с другите държави в ЕС.„Необходимо е в максимална степен да се оползотворяват човешките и материални ресурси, да се развиват високи технологии, производство с висока добавена стойност, високо качество на продуктите и услугите, иновативност и конкурентоспособност”, посочи Румен Радев. По думите му постигането на тези амбициозни цели изисква личности, които знаят как в една динамична среда да ръководят сложни процеси, бързо да превръщат информацията в знание, а знанието в мъдрост и да гледат към бъдещето.Церемонията по награждаването се състоя в понеделник вечерта на сцената на Софийската опера и балет. Президентът Румен Радев беше придружаван от съпругата си Десислава Радева.", "date": "2019.11.05", "title": "Румен Радев: Бизнесът да се ангажира, за да излезе България от социалната криза"}
{"url": "https://www.novinite.bg/articles/182154/SPOMEN-NLO-Yavlenieto-se-zavrashta-Na-20-dekemvri-v-zala-1-na-NDK", "text": "\"СПОМЕН НЛО” - Явлението се завръща! На 20 декември в зала 1 на НДК ще се състои концерт-спектакъл “Спомен НЛО”!На 20 декември от 20:00 часа в Зала 1 на НДК ще състои концерт-спектакъл , който ще обедини най-качествените музикални и комедийни произведения на легендарната формация НЛО в актуална драматургична конструкция.Спектакълът е по сценарий на Димитър Стоянович и под режисурата на Лъчезар Аврамов, с музиката на Стефан Димитров и стиховете на Живко Колев и Недялко Йорданов.В спектакъла ще участват Георги Мамалев, Камен Воденичаров, Тончо Токмакчиев,  Радичев и други популярни актьори, свързани с историята на известната музикална група, впоследствие и телевизионно предаване.С този проект екипът на “Спомен НЛО” се завръща във времето на качествените и  непретенциозни хумористични предавания, с които поколението на 90-те години и техните деца бяха привилегировани да израснат. Общата цел и мисия е да се провокира отново интереса към доброто съдържание и свободните форми на изразяване.Специално за събитието ще бъдат създадени видео импресии - специален акцент и отдаване на почит към покойните членове на екипа Велко Кънев и Петър (Чочо) Попйорданов.Билети за  можете да закупите онлайн , както и от билетен център НДК. се провежда с подкрепата на Столична община.", "date": "2019.11.05", "title": "\"СПОМЕН НЛО” - Явлението се завръща! На 20 декември в зала 1 на НДК"}
{"url": "https://www.novinite.bg/articles/182143/Podgotvyat-vkusna-iznenada-na-mecheto-koeto-se-izkapa-v-basejn-v-Sopot-VIDEO", "text": "Служителите на хотела в Сопот, в чийто басейн редовно се къпе малко мече, са подготвили изненада за животното. При следващата му поява в комплекса там ще го очакват 50 кг мед, 100 кг тиква и 100 кг овес. Идеята е мечката, която вече носи името Суими, да се нахрани добре, за да може да заспи зимен сън.В ефира на „Здравей, България” Златю Кличев, директор на Държавното горско стопанство в Карлово, каза, че вече е създадена организация за улавяне и преместване на мечето на безопасно за него място – най-вероятно в Централния Балкан.Властите уверяват, че животното няма да бъде отстреляно, нито наранено по какъвто и да било начин.Преди дни от хотела разпространиха видеокадри с мечката, плуваща в топлия басейн на хотела. На видеото се вижда как след нощното къпане животното се разхожда кротко из комплекса и се опитва да си вземе сладолед.", "date": "2019.11.05", "title": "Подготвят вкусна изненада на мечето, което се изкъпа в басейн в Сопот (ВИДЕО)"}
{"url": "https://www.novinite.bg/articles/182145/Med-sestra-psuva-i-obijda-dete-v-yasla-Mrasnico-jivotno-mrasno", "text": "Oбиди и нacилиe в яcлeнa групa нa дeтcкa грaдинa. Рoдитeли oт Coфия зaпиcaхa тaйнo кaк минaвa дeнят нa дeтeтo им в дeтcкaтa яcлa. „Млъкни, бe! Млъкни, бe! Млъкни, бe! Зaтвoри cи тъпaтa уcтa, бe! Зaтвoри cи тъпaтa уcтa, бe! Зaтвoри cи я, бe! Зaтвoри cи я, бe!”, ce чувa нa зaпиca.Никoл e нa гoдинa и ceдeм мeceцa и oщe нe мoжe дa гoвoри. Рoдитeлитe ѝ oбaчe зaбeлязaли прoмянa в пoвeдeниeтo ѝ. „Зaпoчнaхa иcтeрии, плaч, cвивaнe дo cтeнa c трeпeрeщи ръчички, aгрecия - зaпoчнa дa удря, дa cкубe”, кaзa Илиaнa Джoнeвa, мaйкa нa Никoл прeд bTV. Тoгaвa мoнтирaли зaпиcвaщo уcтрoйcтвo в любимaтa игрaчкa. „В тaзи игрaчкa, кoятo e в нeя. И вeчeртa изпaднaхмe в шoк”, oбяcни Лoриaн Джoнeв, бaщa нa Никoл. „Кaквo иcкaш! Кaквo иcкaш! Мръcницo! Живoтнo мръcнo!” „Чувaт ce удaри. В рaмкитe нa пeт чaca чeтири пъти ядe шaмaри. Зaпиcът e нaпрaвeн нa 31 oктoмври в 27-мa дeтcкa грaдинa”, зaяви Илиaнa Джoнeвa, мaйкa нa Никoл.Рoдитeлитe ca пoдaли жaлбa в рaйoннaтa aдминиcтрaция. A oт Cтoличнaтa oбщинa зaявихa, чe щe нaпрaвят прoвeркa зa cлучвaщoтo ce вътрe. Cлужитeлкaтa oт зaпиca e мeдицинcкa cecтрa пo зaмecтвaнe. Oткaзa дa учacтвa в рeпoртaжa. Пo тeлeфoнa кaзa, чe нe e oбиждaлa и удрялa дeтeтo. И нe чувcтвa винa.Прeд рaбoтoдaтeля cи oбaчe e признaлa зa cлучилoтo ce. В oбяcнeниe дo дирeктoркaтa нa дeтcкaтa грaдинa, cлужитeлкaтa пишe, чe e билa умoрeнa и изнeрвeнa, зaтoвa ce и cлучилo тoвa, кaзa прeд bTV Гaлинa Хриcтoвa, дирeктoр нa ДГ 27 \"Дeтcкa киткa\". Дирeктoркaтa я e прeдлoжилa зa диcциплинaрнo нaкaзaниe. Кaквo дa бъдe тo трябвa дa рeши кмeтът нa рaйoн \"Нaдeждa\". Рoдитeлитe нacтoявaт cлужитeлкaтa никoгa пoвeчe дa нe рaбoти c дeцa. И ce нaдявaт, чe другитe рoдитeли cъщo щe бъдaт нaщрeк зa прoявa нa aгрecия.", "date": "2019.11.05", "title": "Мед сестра псува и обижда дете в ясла: \"Мръсницо, животно мръсно!\""}
{"url": "https://www.novinite.bg/articles/182156/Puskat-toploto-v-Sofiya", "text": "„Топлофикация София” стартира от днес общото включване на отоплението в столицата, съобщават от дружеството.Поетапно ще бъдат включени първо детските градини, учебните и здравните заведения, след това жилищните сгради във всички райони и накрая администртивните сгради и стопанските потребители.От \"Топлофикация София\" напомнят на клиентите си да отворят на максимална степен вентилите на радиаторите си, за да не се налага допълнително обезвъздушаване на отоплителните тела след пускане на отоплението, както и да проверят електронните си уреди за дялово разпределение. В случай, че дисплеят им е угаснал, клиентите трябва незабавно да потърсят съдействие от обслужващата ги фирма – топлинен счетоводител.Важно е преди пускането на отоплението клиенти да приключат всички ремонти и да запълнят източените инсталации. Отоплението няма да бъде включено в сградите, в които вътрешната отоплителна инсталация не е запълнена, защото това означава, че в някое жилище ремонтът все още не е приключил.„Топлофикация София” дава възможност на клиентите, които поради някакви причини желаят включване на отоплението в сградата на по-късен етап, да подадат в обслужващия ги топлорайон заявление и подписано за целта решение от общото събрание на етажната собственост.За допълнителна информация във връзка с началото на отоплителния сезон и за въпроси, свързани с топлоподаването, клиентите могат да се свържат с кол центъра на компанията 0 700 11 111.", "date": "2019.11.05", "title": "Пускат топлото в София"}
{"url": "https://www.novinite.bg/articles/182149/Hristo-Stoichkov-Istoriyata-izliza-v-Polsha-v-kraya-na-noemvri", "text": "Една година след излизането на „Христо Стоичков. Историята“ (изд. „Софтпрес“) вече е факт и първото чуждоезиково издание на култовата биография. Полското издателство SQN откупи правата и подготвя публикуването на книгата в края на ноември. Христо Стоичков ще бъде специален гост на премиерата във Вaршава на 27 ноември.„Ние от SQN сме изключително щастливи, че имаме възможността да издадем в Полша биографията на велика личност като г-н Стоичков. Имаме дългогодишен опит в публикуването на най-добрите спортни биографии и сме сигурни, че всеки детайл в книгата ще бъде изпипан. Агнешка Хмеловец, която преведе биографията от български на полски, има голяма заслуга за това“, споделя Лукаш Прухно от полското издателство. Биографията на Модерния ляв е истински феномен за родното книгоиздаване и година след излизането ѝ тиражът достига 60 000 екземпляра, а до края на 2019 очакванията са да надхвърли 70 000. „Историята“ разказва за смайващото пътешествие на едно момче от уличката на съседния блок до стохилядната публика на „Камп Ноу“ и в нея единственият български футболист, носител на „Златна топка“, най-после допуска публиката близо до себе си.„Христо Стоичков и Владимир Памуков създадоха нещо изключително - не просто книга, а изживяване. В „Софтпрес“ вярваме, че пътят на тази книга тепърва започва и че нейната мисия - да вдъхновява, мотивира и амбицира децата и техните родители, ще надмогне границите не само на България, но и на футбола“, казва управляващият директор на издателство „Софтпрес“ Милена Стефанова. „Радваме се на сериозен интерес от колеги от Европа и САЩ и в момента водим преговори за публикуването на биографичната книга на различни езици. Преводите на английски и испански вече са готови.“, допълва тя. „Софтпрес“ е едно от най-големите издателства в България. Богатото портфолио на компанията включва над 1400 заглавия и напълно отговаря на мотото „Книги за цялото семейство“ – книги, които читателите купуват за удоволствие и забавление и постепенно превръщат в семейна библиотека. През ноември 2019 г. издателството ще отбележи 25-ата годишнина от основаването си.", "date": "2019.11.05", "title": "„Христо Стоичков. Историята” излиза в Полша в края на ноември"}
