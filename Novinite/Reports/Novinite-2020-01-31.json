{"url": "https://www.novinite.bg/articles/185273/Botev-s-ekzotichen-dvoen-transfer", "text": "Отборът на Ботев (Пловдив) осъществи двоен трансфер. \"Канарчетата\" подсилиха офанзивната си мощ с две крила от чужбина.Договори с \"жълто-черния\" Клуб подписаха Фабио Бурбано и Андерсон Барбоса. И двамата футболисти играят като крила, а Андерсон ще вземе участие в контролата с Царско село.Фабио Бурбано е роден на 19.06.1992 година и подписа 2-годишен договор с пловдивчани. Футболистът има мачове за юношеския национален отбор на Колумбия, а за последно бе част от колумбийския елитен тим Санта Фе.Андерсон Барбоса е роден на 17.03.1999 година. Бразилецът се обвърза с \"канарчетата\" за 18 месеца, а последният му тим бе бразилският ФФ Спорт.", "date": "2020.01.31", "title": "Ботев с екзотичен двоен трансфер"}
{"url": "https://www.novinite.bg/articles/185274/Bojkov-Presledvat-me-kakto-sa-go-pravili-v-nacistka-Germaniya-i-SSSR", "text": "От компанията на Васил Божков \"Нове АД Холдинг\" изпратиха обобщен коментар на бизнесмена на събитията от последните дни, свързани с акциите в офисите на фирмата и в дома на Божков. От холдинга съобщават, че това е \"последното медийно изявление на г-н Божков за неопределен период от време\".\"Занапред отнасяйте въпросите си към всички замесени представители на властта, политици, институции, правоохранителни органи и държавни учреждения, имащи отношение към темата. Пресцентърът на \"Нове АД Холдинг\" ви благодари за професионалното отношение при отразяването на събитията. С уважение и до новЕ срещи\", завършва съобщението от компанията.", "date": "2020.01.31", "title": "Божков: Преследват ме, както са го правили в нацистка Германия и СССР"}
{"url": "https://www.novinite.bg/articles/185272/Obviniha-Neno-Dimov-za-umishlena-bezstopanstvenost-zaradi-koncesiyata-na-ski-zona-Bansko", "text": "Специализираната прокуратура отдели материали от досъдебното производство, по което в качеството на обвиняем за умишлена безстопанственост е привлечен бившият министър на околната среда и водите Нено Димов.Предметът на разследване по новообразуваното досъдебно производство са извършени действия по служба от бившия министър на околната среда и водите, свързани с концесията на ски зона „Банско“, чийто концесионер е търговското дружество „ЮЛЕН“ АД.Разследването е възложено на следователи от Следствения отдел при Специализирана прокуратура и по него се извършват активни действия по разследването.", "date": "2020.01.31", "title": "Обвиниха Нено Димов за умишлена безстопанственост заради концесията на ски зона \"Банско\""}
{"url": "https://www.novinite.bg/articles/185254/Emocionalni-slova-v-Plovdiv-po-sluchaj-166-godini-ot-rojdenieto-na-Stefan-Stambolov", "text": "Днес в Пловдив бе отбелязана 166-та годишнина от рождението на Стефан Стамболов на едноименния площад пред сградата на община Пловдив. В тържественото честване се включиха военен духов оркестър, представителен взвод, венценосци и представители на комитет \"Родолюбие“.Слово за държавника произнесе професор-доктор на историческите науки Людмил Спасов - един от най добрите специалисти по проблемите на новата и най-нова българска история и историята на балканските народи в ново и най-ново време,  преподавател в ПУ \"Паисий Хилендарски“. Водещ на церемонията бе актьорът от Драматичен театър Пловдив - Стефан Попов. На събитието присъства кметът на Пловдив Здравко Димитров, както и всички районни кметове.", "date": "2020.01.31", "title": "Емоционални слова в Пловдив по случай 166 години от рождението на Стефан Стамболов"}
{"url": "https://www.novinite.bg/articles/185238/Bojkov-Ne-dalja-i-stotinka-na-darjavata-ne-e-vajno-kade-se-namiram", "text": "Бизнесменът Васил Божков отрече да се намира в Дубай, каквито твърдения се появиха след проследяването на движението на самолет на \"Нове холдинг\". \"Самолетът не е на „Нове холдинг” и кой ви каза, че аз съм пътувал в този самолет. На разположение съм. Къде съм не е най-важното\", каза Божков пред Нова. Той обяви, че не е знаел за спецакцията, организирана в София, при която бяха проверени няколко офиса на бизнесмена.Божков добави, че твърдението на прокуратурата за дължимите над 500 млн. лв., които трябва да изплати на държавната хазна, е злостна пропаганда.„Никой не каза, че компаниите ми са внесли над 500 милиона в хазната. Не дължа и стотинка на държавата. Посъветвах Гешев да не бърка търговския закон с наказателния”, коментира Божков.Той отрече категорично, че е предлагал подкуп на членове на Комисията по хазарта.\"Не могат да правят квалификации за криминален тип, олигарх, за ограбил хората. Не съм заплашвал с убийство. Все още не мога да си обясня какво се случи. Изведнъж държавата рязко ме нападна, благодарение на бръщолевенето на някакви хора, които за мен са психично болни. Нямам никакъв страх в момента. Мисля, че ще се стигне до съд и там ще се решава\", разказа още Васил Божков.Той се пита защо е виновен, при положение, че е платил всички данъци.", "date": "2020.01.31", "title": "Божков: Не дължа и стотинка на държавата, не е важно къде се намирам"}
{"url": "https://www.novinite.bg/articles/185271/Obsht-grob-na-zastrelyani-ot-Narodniya-sad-burgazlii-be-otkrit-v-park", "text": "Разследване на известния бургаски историк Митко Иванов и колегата му съавтор на книгата „История на Бургас“ Стоян Райчевски достигна до разкритието на общ гроб на разстреляни от Народния съд през 1945 г. бургазлии. Той се намира парадоксално на територията на бившите бургаски гробища в сегашния парк „Св. Троица“ в жк „Славейков“, които тогава са били нищо повече от ниви и въпреки че точното му до сантиметър място не е напълно изяснено, неговата локация е в близост до кръстовището между улиците „Лазар Маджаров“ и „Яни Попов“, пише флагман.бг.На специална среща с журналисти и наследници на погребаните разстреляни Митко Иванов даде подробности за трагичното откритие и призова на мястото да се постави паметна плоча. Разказите на свидетели отпреди повече от 70 години са красноречиви. Такъв е например споменът на Стоян Райчевски, записан изрично още през 2017 г. от Иванов., разказва Стоян Райчевски.Всъщност не е ясно колко точно са погребаните в общия гроб в жк „Славейков“. Фактите сочат обаче, че нямало надгробни плочи или какъвто и да е знак. Имало е само два ниски насипа по няколко метра.обясни Митко Иванов. Той допълни, че оповестяването в публичното пространство на общия гроб, не е политическа инициатива и цели единствено мястото да бъде отбелязано с паметен знак. ", "date": "2020.01.31", "title": "Общ гроб на застреляни от Народния съд бургазлии бе открит в парк"}
{"url": "https://www.novinite.bg/articles/185277/Dimitar-Shumarov-e-nositelyat-na-priz-Burov-za-bankovo-upravlenie-za-2019-g", "text": "Димитър Шумаров, изпълнителен, главен финансов директор и член на УС на Пощенска банка, е носителят на престижното отличие „Буров“ за банково управление за 2019 г. Призовете в категория „Банково и финансово управление“ и категория „Индустриално управление“ бяха връчени на стилна церемония късно снощи в Гранд хотел София, която събра представители на финансовия и бизнес елит. По традиция всяка година фондация „Буров“ отличава най-добрите мениджъри в областта на финансите и на нефинансовия бизнес. По този начин фондацията, носеща името на именития български банкер, индустриалец и финансист, дава своето признание на хората, постигнали забележителни постижения в областта на българската икономика през годината. „Изключително признание и отговорност е за мен да получа това високо отличие от членовете на Фондация „Атанас Буров“. 2019 г. беше специална година за Пощенска банка. Справихме се с много предизвикателства, успешно приключихме обединението с Банка Пиреос България в рекордно кратък срок и стартирахме мащабна трансформация на още по-голямата си клонова мрежа, за да осигурим отлично клиентско преживяване. Затова тази награда е успех за целия ни екип в Пощенска банка.Щастлив съм, че в тази зала виждам много колеги, с които сме работили през годините и с които заедно пазим високия стандарт на работа и високите ценности на великия български общественик и банкер Атанас Буров, на чието име е учредена фондацията. И най-вече, че продължаваме да ги предаваме на младото поколение в банковия сектор“, коментира г-н Шумаров. Наградите на фондация „Буров\" за индустриално управление за 2019 г. получиха двама мениджъри – Ярослав Дончев, председател на СД и изпълнителен директор на „Идеал Стандарт – Видима“ АД, и Фикрет Индже, председател на Надзорния съвет на „Алкомет“ АД. Призовете на фондацията се присъждат след анкета сред настоятелите ѝ, в която влизат лицата, ръководещи най-големите компании в страната.Те се дават на хора, управляващи дружества, които през три поредни години са показали високи обеми на продажбите, големи печалби и са платили забележителни по размер данъци. Освен тези критерии се вземат предвид и приносът на управляваните от кандидатите компании за развитието на човешкия капитал, както и авторитетът и влиянието им в бизнес средите и в обществото. Димитър Шумаров се присъединява към екипа на Пощенска банка през 2012 г. като изпълнителен директор, главен финансов директор и член на УС на финансовата институция. Част е от екипа, с който Пощенска банка придобива и интегрира за рекордно кратко време дейността на две банки (Алфа Банк и Банка Пиреос България), което е поредната стъпка в затвърждаването на позицията ѝ на системна за пазара банка и в разширяването на клиентската ѝ база. Димитър Шумаров активно участва в проекти, свързани с дигитализацията на банковия сектор в България. Носител на наградата „CFO на годината“ на ЕY и сп. „Форбс“.", "date": "2020.01.31", "title": "Димитър Шумаров е носителят на приз „Буров“ за банково управление за 2019 г."}
{"url": "https://www.novinite.bg/articles/185278/Dete-na-5-pochina-v-Detskata-bolnica-predi-tova-vdigna-40-gradusa", "text": "5-годишно момче с тежко заболяване почина в болница, след като се лекувало в две други здравни заведения. Лекарите са категорични, че до смъртта на детето се е стигнало, защото се е заразило с морбили.Павел е бил с тежко автоимунно заболяване малко след като навършил една година. Засегнало е и белите му дробове. Затова семейството често престоява в болница. Последно преди да почина в София семейството било през декември миналата година. „Почна да прави обриви, вдигаше температура, що годе го закрепиха, горе-долу. И вече на 9 януари тази година аз постъпих с него в Шумен пак, направихме снимка на белия дроб и нещата казаха, че не са добре”, обясни Юлиан Йорданов, баща на починалото дете. Така семейството отново се връща в София - в Детската болница, където детето се лекува от четири години. Защото редовно трябва да му се вливат лекарства.  „Пуснаха изследвания, направиха, струваха, нали докъдето можаха направиха, обаче на следващия ден вдига температура над 40 градуса, с обриви\", каза Стоянка Йорданова, майка на Павел.Лекарите открили, че детето се е заразило с морбили. „Риск се крие именно от провежданото лечение, което лекува болестта, но организмът става по-податлив към инфекции, които могат да протекат по-тежко и по-фатално при такива деца.При такива деца би могло да се очаква всичко от тези неща”, обясни проф. Стефан Стефанов от СБАЛ по детски болести „проф. д-р Иван Митев“.Заради заразната болест детето било преместено в Инфекциозна болница. Но бързо се влошило. майката е убедена, че детето не е получавало кислород.„Това дете се разболя и умря от морбили заради това, че не е ваксинирано. Една от причините да не бъда ваксинирано, е това, че то е било непрекъснато на лечение с глюкокортикостероиди, при които няма как да се направи ваксината. То е получавало през цялото време кислород, но това не е достатъчно, за да бъде излекувано. Просто детето си има хронична белодробна фиброза”, обясни доц. д-р Атанас Мангъров, началник на Първо Детско отделение към СБАЛИПБ “Проф. Ив. Киров”.В последните часове от живота си детето било преместено в „Пирогов”, но там починало. „Вече нямаше смисъл. Тръгна вече, умираше детето, отпусна се, няма въздух, няма нищо”, обясни Йорданова. А доц. Мангъров отговори, че в Детската болница е направено това, което е в границите на лекарите в нея. По случая върви следствие. И двамата родители са безработни. първо искат да приберат тялото на детето си, а за в бъдеще казват, че ще търсят справедливост.", "date": "2020.01.31", "title": "Дете на 5 почина в Детската болница, преди това вдигна 40 градуса"}
{"url": "https://www.novinite.bg/articles/185279/Romche-bilo-diskriminirano-v-detska-gradina-koyato-osadiha", "text": "Комисията за защита от дискриминация (КЗД) осъди детската градина \"Желязко Попниколов\" в гр. Видин, директорката на детското заведение Васка Здравкова и учителките Биляна Борисова и Румяна Евгениева за това, че са извършили дискриминация над приемно дете, възпитаник на детското заведение. На всеки от педагозите е наложена парична глоба от 250 лева и им е дадено задължително предписание да не допускат дискриминация, под каквато и да е форма, съобщиха от Националната асоциация за приемна грижа (НАПГ), която е сред инициаторите на сигнала до КЗД.Две години бяха нужни на Комисията за защита от дискриминация да се произнесе по сигнала на Държавната агенция за закрила на детето (ДАЗД), иницииран от приемната майка Ванина Бойчева и Националната асоциация за приемна грижа.В сигнала си до институциите приемната майка на Симеон, който понастоящем е осиновен, се оплаква, че тя и детето дълго време са подложени на натиск от страна на учителките Биляна Борисова и Румяна Евгениева за това то да се премести извън детската градина. Според Бойчева, негласната причина е, че детето е ромче и не е подходящо за тази \"елитна детска градина\". По думите на приемната майка, педагозите често и грубо са коментирали \"неприемливо\" поведение на детето.Оплакванията от Симеон са за това, че момчето \"иска да прегръща и да целува децата, гони се с децата, пречи на работния процес, не може да изработва нещата като останалите деца, излиза сам от стаята, оскубал момиченце, ударил момченце, поискал допълнително храна, не иска да спи след обяд\".Педагозите препоръчват на приемната майка да запише детето си в самостоятелна форма на обучение с мотивите, че то има нужда от допълнителна подкрепа в домашна среда, като учителите мотивират това си решение с протокол от индивидуална оценка на детето.Отказват да празнуват рождения му ден, защото детето е \"невъзможно\"Приемната майка Ванина Бойчева отказва тази форма на обучение, както и да премести приемното си дете в друго учебно заведение. По думите на Бойчева, лошото отношение на едната учителка – Борисова, взема връх в момента, когато приемната майка отива при нея, за да се договорят за празнуване на петия рождения ден на детето с останалите децата.Когато приемната майка се опитва да обясни, че това е първият рожден ден на детето извън детския дом, че за пръв път ще има торта, за първи път ще почерпи с бонбони и това за него ще е не само празник, но и с обучителна цел – учителката заявява на всеослушание, че детето през деня е \"било невъзможно\" и децата не желаят да празнуват рождения му ден. Това, разбира се, не е вярно, защото приемната майка има наблюдение, че на самото тържество, което е проведено въпреки нежеланието на учителите, децата се забавляват, поздравяват и прегръщат момчето, радват се заедно.Следва родителска среща, с участието на приемната майка и координаторката на НАПГ във Видин Цветелина Милославова, която преминава като своеобразен \"линч\". Директорката на детската градина казва пред родителите, че детето може да е много добро, но не се знае произхода му, както и какъв е \"генетичният материал\". Бойчева разказва още, че след родителската среща започва тормоз от родителите на останалите деца над нея.На няколко срещи родители казват, че не искат децата им да учат с приемното дете, дават и интервюта пред медии в знак на протест. Случват се и телефонни нападки срещу приемната майка, с конкретни заплахи и обвинения.След жалба до НАПГ и ДАЗД, следва проверка, с детето започват да работят специалисти от Комплекса за социални услуги, а междувременно приемната майка премества Симеон в друга детска градина.Комисията за защита от дискриминация посочва още, че с поведението и отношението си персоналът на детската градина е допринесъл за отключването на емоционални страдания и психически тормоз на деца в приемни семейства от Видин.Налице е и хипотезата за пряка дискриминация – поставянето на дете от ромски произход, настанено в приемно семейство, в по-неблагоприятно положение от останалите деца в групата. Комисията намира също така, че поради бездействие на директорката и учителките в детската градина, правото на образование на Симеон е нарушено. \"Процесният случай, според състава (на КЗД), определено дават индикации, че детето е жертва на нехуманно и унизително отношение, за което съществува опасност от увреждането на неговото психично и социално развитие и за което съществува риск от отпадане от училище.\", се казва още в решението на КЗД.Комисията за защита от дискриминация коментира в становището си, че за едно малолетно дете, независимо от това към кой етнос принадлежи и дали се отглежда от биологичните си родители, от приемни такива, или се полагат грижи за него в специализирана институция, най-добрата форма за обучение е в среда с други негови връстници, а не в самостоятелна форма на обучение. ", "date": "2020.01.31", "title": "Ромче било дискриминирано в детска градина, която осъдиха"}
{"url": "https://www.novinite.bg/articles/185235/Kristalina-Georgieva-Koronavirusat-shte-se-otrazi-otricatelno-na-ikonomikata", "text": "Управляващият директор на Международния валутен фонд (МВФ) Кристалина Георгиева очаква епидемията от коронавирус \"2019-nCov\" да се отрази отрицателно на световната икономика през първото тримесечие на годината, предаде БТА.\"Да го кажем така: през това тримесечие твърде вероятно ще има отрицателни последици\", заяви Георгиева на конференция на вашингтонския Център за глобално развитие.\"Би било безотговорно да се спекулира какво ще последва\", каза тя и напомни за епидемията от коронавируса ТОРС (Тежък остър респираторен синдром), който зарази 8000 души и взе 774 жертви в периода 2002-2003 г.\"Тогава настъпи краткосрочно забавяне на растежа, а след това той се възстанови. Дали такъв ще е случаят и този път? Това е много трудно за прогнозиране\", заяви Георгиева. Тя подчерта, че \"непосредствените последици са очевидни\" и посочи положението с транспорта, туризма, индустрията в Китай и по-общо в Азия.\"Засега е рано да се прави оценка на последиците на коронавируса за световната икономика, но не е твърде рано да се каже, че живеем в свят, който все повече е подложен на различни сътресения. Политиците трябва да свикнат да са подготвени, да вземат мерки за превенция и да реагират на съвсем ранен етап, независимо дали става дума за пандемия, климатичен шок или геополитически напрежения\", заяви шефката на МВФ.", "date": "2020.01.31", "title": "Кристалина Георгиева: Коронавирусът ще се отрази отрицателно на икономиката"}
{"url": "https://www.novinite.bg/articles/185266/Boklukat-izzet-ot-Batak-i-Varna-se-vrashta-v-Italiya", "text": "Предстои връщане на контейнери с отпадъци в Италия, които са иззети след проверки в Батак и Варна. Това каза министърът на околната среда и водите Емил Димитров в отговор на депутатски въпрос в рамките на парламентарния контрол.Той коментира и ситуацията с дружество \"Феникс\" в Плевен, където се води разследване. Ако се установи, че има нарушения на вносителя - отпадъците ще бъдат върнати в Италия, а ако нарушенията са извършени от приемащата българска фирма, ще бъде издадена заповед за екосъобразно третиране за сметка на дружеството, получател, отбеляза още той. Министърът посочи, че на площадката са правени четири допълнителни проверки, които са показали, че всичко е наред и документите от тези проверки са предадени на разследващите органи за последващи действия.Димитров каза, че е установено, че същата фирма, чиито действия по изхвърляне на отпадъци под мост на автомагистрала \"Струма\", предизвикаха пожар, продължава да трупа отпадъци в близост до моста. В случая ще бъде издадено предписание, по всяка вероятност ще бъде забранено дейността да се упражнява, докато не се отстранят всички неизправности, каза още министърът.Той посочи, че има тенденция навсякъде в страната, където хората знаят, че няма как да реализират вече внесени отпадъци, се опитват да ги изчистят и ги изхвърлят по деретата - има издадено писмо до областните управители и кметовете да наблюдават какво се случва и да не се допуска нерегламентирано съхранение и освобождаване от отпадъци, където и да е на територията на страната.През миналата година от РИОСВ в страната са извършени общо 8868 проверки, за установените нарушения по сектор \"отпадъци\" са издадени 224 наказателни постановления на стойност 822 900 лева. Това не считаме, че е достатъчно и през тази година контролът трябва да продължи с още по-голяма сила и с повече санкции, защото обществената нетърпимост е изключително висока, каза министърът.", "date": "2020.01.31", "title": "Боклукът иззет от Батак и Варна се връща в Италия"}
{"url": "https://www.novinite.bg/articles/185250/2-3-ot-Balgariya-veche-e-v-gripna-epidemiya", "text": "Болните от грип и остри респираторни заболявания в България стават все повече. съобщи bTV. Вчера епидемия беше обявена на територията на област Стара Загора, а от В 19 от 28 области се ограничават плановите операции и свижданията в лечебните заведения. Преустановяват се женските и детските консултации. В община Дупница, която беше от първите, обявили епидемия, от днес извънредните мерки се отменят. Няма да се учи в 2079 училища и две детски градини, съобщиха от пресцентъра на просветното министерство. От днес 105 училища в област Плевен и 55 училища в област Търговище са в грипна ваканция до 7 февруари. Продължават да се провеждат учебни занятия само в областите Монтана, Русе и Шумен.", "date": "2020.01.31", "title": "2/3 от България вече е в грипна епидемия"}
{"url": "https://www.novinite.bg/articles/185232/SNIMKI-Cvetomir-Najdenov-Bojkov-e-iznasilil-mnogo-momicheta-i-e-v-cherniya-spisak-na-ES-i-SASht", "text": "\"Познавам Васил Божков отдавна - от 1990 година. Той ни беше клиент в кафето, в което развихме \"Еврофутбол\". Решихме да обединим усилия в бизнеса със спортните залагания и той ни стана партньор през 1993 година.\" Това заяви пред bTV бизнесменът и собственик на Efbet Цветомир Найденов. \"Васил Божков не ни е дал нищо. Ние си имахме \"Еврофутбол\" 3 години преди той да се появи. Тогава се разбрахме, че е 60% на 40% за него фирмата. Съгласихме се, за да можем да развиваме бизнес. Сега в момента имаме 16% на хартия и не получаваме нищо, откакто ни заплаши, че ще ни ликвидира. Той държи 51% и на нас парите са ни спрени от лятото на миналата година. Той контролира \"Еврофутбол\", разкри Найденов.\"На 15 декември дойдох при вас и ви дадох цялата информация за заплахите за убийство. За вестник \"Дневник\" също дадох интервю в продължение на 12 часа. И какво стана? Нищо не излезе нито при вас, нито при тях. Специализираната прокуратура образува досъдебно производство още на 20 декември миналата година. Аз на 15 декември ви дадох цялата информация и вие не направихте нищо. Сега ще ви кажа още нещо за Васил Божков. Този човек е сериен изнасилвач. Един от най-големите в България. Изнасилил е стотици жени, включително и непълнолетни. Това е публична информация. Вие не знаете ли? Има жалби за неговите изнасилвания. Проверете дали тези жалби не са потулени и покрити. Обиколете нощните заведения, по които ходи този господин, и ще разберете всичко. Казал съм тези неща на когото трябва - разследващите органи. Не мога да коментирам повече, защото тече досъдебно производство и аз също съм разпитван\", обяви Цветомир Найденов.\"Не съм се интересувал за данъците на Божков и започнах да се заравям в тази тема след заплахите, че ще ни ликвидира. Да, той ни заплаши. В момента говоря концепцуално и общо, защото тече разследване и аз съм сред разпитваните. Казал съм ви всичко още на 15 декември. Кой беше вътрешен министър, когато стреляха по Манол Велев? Румен Петков беше. Какъв е Румен Петков? Личен приятел на лицето Васил Божков. Нито откриха стрелците, нито нищо. Не правя никакви внушения. Казал съм ви всичко още на 15 декември. Пуснете си записите оттогава и ще чуете какво съм казал\", обърна се Найденов към водещия Антон Хекимян.\"Единствената фирма, която имаме за моментна лотария, пак се контролираше от Васил Божков. Той винаги е искал да бъде монополист. Това е причината да корумпира всичко по пътя си. Корумпирал е и Комисията по хазарта. Не мога да кажа повече. Дал съм всички документи на разследващите органи и виждате, че има акции, задържани. Аз не съм хазартен бос. Аз съм хазартен оператор и правя бизнес в Европа и САЩ. Лицето Васил Божков може да прави хазарт само в България. Той е блеклистата в цяла Европа и САЩ. Всички председатели на Комисията по хазарта са били на крака в офиса на Васил Божков, може би без Калоян Кръстев и Мария Филипова. Какво са правили там? Васил Божков ни спираше бизнеса постоянно. И не само на нас, а и на редица чуждестранни компании. Щом разбереше, че някой иска лиценз за някаква дейност, задействаше Комисията по хазарта и бизнеса приключваше. Тази комисия е купена, и то от 20 години\", каза Найденов, цитиран от novini.bg.\"Активизирах се, след като ни заплаши на 12 юни. Евала на държавата и всички прокурори, защото това лице е много опасно и никой не смееше да му застане на пътя. Няма да стане да му прехвърля бизнеса си. Аз съм го казал в очите това, ако иска да ни убива. Няма да стане да ни вземе бизнеса. Аз по мои сметки съм изчислил, че Божков дължи на държавата над 470 млн. лева. Не може да има двойно плащане на такси. Има човек, който си затваря очите, но всичко съм казал на полиция и прокуратура. Не знам дали е имало политически чадър на Васил Божков. Каквото знам, съм го казал на разследващите органи. Поканете Иван Костов и американския посланик и ги питайте за Васил Божков. Иван Костов махна Пламен Орешарски като номинация за кмет на София, защото е бил в офиса на Божков\", каза още Цветомир Найденов.\"България няма нужда от криминални престъпници като Васил Божков. Вчера го слушам, че казва, че е на Балканите. Знайте тогава, че е на Филипините. Естествено, че ме е страх за живота ми. Ходя с охрана. Четох по медиите, че е пратил някакви грузински килъри за нас и не се учудвам. Той е способен на това. Сайтът Efbet в момента е подложен на петата по големина хакерска атака в историята на интернет. На кой да се оплача сега? Кой се занимава с киберсигурността в държавата? Явор Колев, който е бил дългогодишен член на Комисията по хазарта. Не правя никакви внушения. Аз съм се оплакал на когото трябва\", добави Найденов.", "date": "2020.01.31", "title": "(СНИМКИ) Цветомир Найденов: Божков е изнасилил много момичета и е в черния списък на ЕС и САЩ"}
{"url": "https://www.novinite.bg/articles/185231/Mesechen-horoskop-za-fevruari-2020", "text": "Януари е към края си и само след 2 дни вече ще бъде февруари- сезонът на Водолеите. На 3 февруари Меркурий се премества в Риби. Около 16-ти ще имате малко вътрешна борба. От една страна, вие искате да свършите много неща за най-кратко време, благодарение на Марс, който преминава в Козирог. От друга страна, ретроградният Меркурий ще ви вдъхнови да поемете дълбоко въздух и да изчакате. Ето какво още ви очаква през месец февруари, според вашата зодия:Оглеждайте се за нови възможности, свързани с кариерата ви. Не се колебайте да говорите с шефа си и да поискате повишение - това може да ви донесе повече позитиви, отколкото можете да си представите. На 7-ми Венера се премества във вашия знак, карайки ви да изглеждате и да чувствате страхотно. Увереността ви ще стигне до небето. Това е вашият момент да блестите, Овни.През февруари ще ви бъде трудно да бъдете мотивирани на работа. Ще бъдете леко разочаровани от този аспект от живота си от 5-ти до 9-ти. Когато Венера се премести в Овен на 7-ми, вие ще започнете да обмисляте по-внимателно нещата и ще спрете да разхищавате парите си. Преди да си купите нещо, ще се замисляте дали наистина ви е необходимо, и това ще ви се отрази много добре. Пълнолунието на 9-ти ще ви напомни, че не всичко в живота е работа. Прекарвайте повече време с близките и приятелите си. Ще бъдете обвзети от мисли относно кариерата. Ще се чудите дали не трябва да направите някаква промяна. След 7-ми, когато Венера се премества в Овен, най-доброто нещо, което можете да правите, е да се мотаете с приятели. Напоследък получавате прекалено много натиск от всичко. Опитайте да се освободите и да почувствате свободата, която заслужавате. Вижте повече на:", "date": "2020.01.31", "title": "Месечен хороскоп за февруари 2020"}
{"url": "https://www.novinite.bg/articles/185257/Futbolist-1-na-Balgariya-Jena-mi-ne-e-kifla", "text": "Футболист №1 на България за 2019 година Димитър Илиев се радва на прекрасно семейство. Той и дамата до него Мартина Илиева са заедно повече от 10 години. Имат и син, който иска да се развива по стъпките на татко си и гони топката.Капитанът на Локомотив Пловдив признава, че не обича да говори за личния си живот. \"Жена ми е далеч от болшинството, които смело мога да нарека кифли, които са около футболистите. Тя винаги ме е подкрепяла, радвам се, че е до мен, и гледам да съм настрани от медийното пространство\", споделя Илиев в едно от малкото си интервюта по темата.Футболната половинка работи в магазин за дамски дрехи в Пловдив. Нападателят разкрива, че перфектният ден за него се изразява в разходка със семейството му.\"Вниманието ми беше привлечено от това колко много държи на семейството си и с каква любов говори за тях. В днешно време това е рядкост\", коментира пред \"България днес\" красивата футболната психоложка на Локо (Пд) Лилия Стефанова.", "date": "2020.01.31", "title": "Футболист №1 на България: Жена ми не е кифла"}
{"url": "https://www.novinite.bg/articles/185239/Navarshvat-se-109-godini-ot-rojdenieto-na-Vanga", "text": "Навършват се 109 години от рождението на петричката пророчица Ванга (Вангелия Пандева Гущерова). Нейната майка умира още когато е невръстно дете. На 12-годишна възраст започва постепенно да губи зрението си и от 1925 г. живее в дом за слепи, където прекарва три години.След смъртта на втората ѝ майка, Ванга се прибира вкъщи за да се грижи за по-малките си братя и сестри. Вярата в пророческите ѝ способности възниква постепенно.Става известна през годините на Втората световна война. Отчаяни хора, загубили връзка с близките си, отивали при Ванга с надеждата да ги успокои или да им каже къде се намират лобните им места.През последните години от живота си Ванга построява параклиса \"Света Петка Търновска\" в местността Рупите, Петричко. Умира на 11 август 1996 г.Завещава цялото си движимо и недвижимо имущество на държавата. А къщата, в която е живяла в Петрич днес е музей.", "date": "2020.01.31", "title": "Навършват се 109 години от рождението на Ванга"}
{"url": "https://www.novinite.bg/articles/185275/Zdravnata-vnoska-za-bezrabotnite-veche-e-2440-lv-mesechno", "text": "От 1 януари 2020 г. хората, които сами внасят задължителните си здравни вноски (например трайно безработни, които не получават обезщетение за безработица и не се осигуряват от държавата и др.) и не са регистрирани като самоосигуряващи се по смисъла на Кодекса за социално осигуряване, дължат месечно по 24,40 лева, съобщиха от пресцентъра на Агенцията.Промяната е свързана с увеличението на минималния осигурителен доход от началото на тази година, който вече е 610 лв. Според Закона за здравното осигуряване, неосигурените на друго основание се осигуряват върху доход, не по-малък от половината от минималния месечен доход за самоосигуряващите се лица. Така, здравноосигурителната вноска за тях се изчислява в размер на 8% върху не по-малко от 305 лв. и не повече от 3000 лв. месечно.От НАП напомнят, че срокът за внасяне на тези вноски е до 25-то число на месеца, следващ месеца, за който се отнасят. Здравната вноска за месец януари 2020 г. трябва да се внесе най-късно до 25 февруари 2020 г.Всички, за които възниква задължение сами да внасят здравноосигурителните си вноски, подават в НАП декларация Образец 7, припомнят още от приходната агенция. Тя се подава в офиса на агенцията по постоянен адрес, в срок до 25-то число на месеца, следващ месеца, за който е възникнало задължението за внасяне на здравноосигурителните вноски. Тоест, ако от 1 януари 2020 г. трябва сами да внасяте здравноосигурителни вноски, то следва да подадете декларация Образец 7 до 25 февруари. Санкцията за неподаване на тази декларация е от 500 до 1000 лева.Здравноосигурителните права на гражданите, които се осигуряват за своя сметка, се прекъсват, ако не са внесени повече от три дължими месечни вноски за период от 36 месеца. Периодът се брои до началото на месеца, предхождащ месеца, в който лицето потърси медицинска помощ, платена от Националната здравноосигурителна каса. Здравноосигурителните права на гражданите, които са с прекъснати здравноосигурителни права се възстановяват, при условие, че заплатят всички дължими здравноосигурителни вноски за последните 60 месеца. Правата се възстановяват от датата на заплащане на всички дължими здравноосигурителни вноски за този период.Гражданите могат да направят справка за здравноосигурителния си статус, както и да проверят периодите, за които им липсват здравноосигурителни вноски, чрез електронната услуга на НАП на www.nap.bg.Справка за здравния статус клиентите на администрацията могат да направят и по телефона на 0700 18 700. Услугата е автоматична и изисква само въвеждане на ЕГН чрез клавиатурата на телефона. Освен това системата дава данни и за всички месеци и години, за които не са платени задължителните здравноосигурителни вноски. Справката за здравен статус по телефона работи по всяко време на денонощието.", "date": "2020.01.31", "title": "Здравната вноска за безработните вече е 24,40 лв. месечно"}
{"url": "https://www.novinite.bg/articles/185270/Pernik-bez-parno-zaradi-avariya-v-TEC-Republika", "text": "Перник остана без парно заради авария в основно съоръжение в ТЕЦ \"Република\", предаде БНР.Работи се по отстраняването ѝ, съобщиха от местната топлофикация. Очаква се нормалният режим на работа да бъде възстановен в края на деня.От дружеството се извиняват на абонатите за причинените неудобства. По-рано днес бе съобщено, че перничани ще могат да следят какво се гори в пещите на ТЕЦ „Република“.", "date": "2020.01.31", "title": "Перник без парно заради авария в ТЕЦ \"Република\""}
{"url": "https://www.novinite.bg/articles/185280/Geshev-Beglecat-Vasil-Bojkov-e-zadarjan-v-OAE", "text": "\r\nВасил Божков е задържан в Обединените арабски емирства (ОАЕ), съобщи главният прокурор Иван Гешев тази вечер. Очаква се утре да пристигнат официалните документи. На въпроса кога бизнесменът ще бъде екстрадиран у нас, Гешев отговори, че това зависи от местното законодателство. „Това е резултат на добрата работа на българските служби за сигурност, прокуратурата и външно министерство“, заяви Иван Гешев.\r\n \r\nЧовекът, който подаде повечето сигнали срещу Божков - Цветомир Найденов, не пропусна да се пошегува веднага, след като научи новината.\r\n\r\n„Информацията все още е неофициална. Ще я обявим официално утре, след като получим потвърждение от съответната държава“, каза главният прокурор. „Благодарен съм на колегите в ОАЕ, защото там днес е почивен ден, а те свършиха това, за което ги помоли българската държава“, добави Гешев. По думите му, с Божков са задържани още две лица, като едното се издирва с международна заповед за арест от Интерпол. Иван Гешев уточни, че връщането на Божков зависи от съдебната система на ОАЕ.\r\n \r\n„Аз вярвам, че тяхната правосъдна система ще изпълни международните си ангажименти“, каза главният прокурор.\r\n\r\n\r\n\r\n\r\n", "date": "2020.01.31", "title": "Гешев: Беглецът Васил Божков е задържан в ОАЕ"}
{"url": "https://www.novinite.bg/articles/185242/GERB-i-BSP-se-skaraha-zaradi-jertvite-na-komunisticheskiya-rejim", "text": "ГЕРБ и БСП си размениха обвинения във връзка с жертвите на комунистическия режим. В началото на пленарното заседание Спас Гърневски прочете декларация от името на ПГ на управляващата партия по повод 1 февруари и 75 години от Народния съд.Той припомни още банковите фалити през прехода, като в същото време, по думите му, \"другарите, облагодетелствани от чл.1 от Конституцията и забогатели от грабежите си, се втурват в криминалната приватизация\".Гърневски цитира изказване на депутата от БСП Иво Христов, \"който счита 80% от българите за дебили\", където той признава, че \"номенклатурата на БКП и ченгетата на ДС да демонтирали държавата и са присвоили активите, създадени с кръв и пот от българския народ през онези 45 години\".„Днес бившите другари и другарки от номенклатурата са изискани дами и господа, щастливи и заможни представители на новобогаташката капиталистическа върхушка в България”, коментира депутатът.Според Гърневски левицата непрекъснато говори за по-високи заплати и доходи, пенсии, за чиста храна и въздух, но не посочва колко са били заплатите и пенсиите в годините на техните управления, както и кой скри от народа истината за Чернобил.„Питам Ви, другарко Нинова, сега или тогава народът ни бе накаран от Вашата партия \"да диша рак и да пие отрова\", попита от трибуната представителят на ГЕРБ. Той призова социалистите да коленичат пред народа и да поискат прошка за \"всички безчинства\".„Крайно време е да спрем да ровим костите на тези хора, за да трупаме политически дивиденти, това е най-голямата гавра с тях”, реагира на прочетеното от Гърневски Александър Симов от \"БСП за България\". И добави, че всяка жертва на политически режим у нас заслужава уважение.„За мен винаги е странно как антикомунистически есета може да чете човек, който е писал стихотворения във възхвала на комунизма”, възмути се депутатът от левицата.По думите му, да се описва от ГЕРБ България като стабилна и просперираща е \"особено поетично въображение\". Симов напомни, че две правителства на Бойко Борисов са паднали заради улични протести. И третото е на път да падне, защото България е по улиците, къде я видяхме тази стабилност, учуди се Симов. Според него есетата в прослава на Борисов се четат, за да се четка неговото его, и това е един от проблемите на съвременна България. ", "date": "2020.01.31", "title": "ГЕРБ и БСП се скараха заради жертвите на комунистическия режим"}
{"url": "https://www.novinite.bg/articles/185268/Dominik-Tijm-torpilira-Zverev-i-e-na-final-sreshtu-Djokovich", "text": "Победа №60 от Големия шлем на Доминик Тийм е и една от най-сладките и ценни до момента за него. Австриецът надигра Александър Зверев с 3-6 6-4 7-6(3) 7-6(4) и ще играе на първия си финал на Australian Open.Двукратният финалист на Ролан Гарос досега бе стигал най-много до четвъртфинал на някой от другите „мейджъри“, като стори това на US Open ’18. В Мелбърн беше стигал на два пъти до осминафиналите, но никога не бе прескачал този етап.В мача за титлата Тийм ще се изправи срещу рекордьорът по титли (7) Новак Джокович, който все още не е губил финал, а броят на участията му в последния двубой от турнира също е рекорден – предстои №8. Балансът помежду им е 6-4 в полза на сърбина, но световният №5 е спечелил четири от последните им пет срещи, включително две на турнира от Шлема в Париж.На тазгодишния Australian Open той преодоля Адриан Манарино, Алекс Болт, Тейлър Фриц, Гаел Монфис и Рафаел Надал, като постигна обрат от 1-2 сета срещу австралиеца във втори кръг.И двамата започнаха колебливо, като непредизвикана грешка донесе пробив на Зверев още в откриващия гейм, но в ответния  той успя да влезе в разигравания на всяка от точките на сервис на съперника си и след 24 удара при 0-30 се стигна до три поредни точки за рибрейк. Първата беше спасена със сервис, но при втората австриецът стигна до стоп волето на опонента си и изравни – 1-1.Продължаваха да търсят ритъма си, като при 2-2 заваля, кортът трябваше да бъде подсушен и след кратка почивка, в която пуснаха покрива, играта бе подновена.След тази почивка Зверев откри формата си на начален удар, което бе ключово за него. Дългите разигравания в подаванията му изчезнаха и напрежението се прехвърли върху опонента му. При 3-3 Тийм подари два брейкбола с двойна грешка, а след това отстъпи в следващата точка.Саша затвърди на 0, след което отново четири непредизвикани грешки от страна на петия поставен сложиха край на сета – 6-3.Втората част започна обнадеждаващо за германеца, който я откри с подаване на 0, но първият по-напрегнат момент дойде именно на негов сервис. При 1-1 допусна две поредни двойни грешки, а две други непредизвикани грешки довършиха започнатото и той бе пробит на 30.Отговорът на Зверев дойде при 2-3, когато той поведе с 30-15 след два ретур уинъра. Впоследствие и Тийм помогна с непредизвикана, за да може Саша да изравни резултата. Щастието за германеца обаче не продължи дълго, тъй като мрежата изигра ключова роля за рибрейка на съперника му – 4-3.Интригата се запази до 5-4, когато световният №5 трябваше да сервира за сета. Пропусна на два пъти да завърши със смач на мрежата, като чудесната защита на Зверев на два пъти довеждаше до брейкбол. Форхендът на австриеца обаче работеше много добре днес и го измъкна от ситуацията, за да може да затвори втората част с ас – 6-4.Макар да възстанови представянето си от първия сет на начален удар, Александър все пак бе поставен под повече напрежение в началото на третия сет. При 1-1 видяхме бекхенда на Тийм в пълния му блясък, а минаващ удар му донесе предимство от 30-0. Последва дълго разиграване, в което Доминик атакуваше систематично форхенда на съперника си и в крайна сметка успя да го пречупи.Много силен бекхенд, минаващ удар и дълго разиграване, в което австриецът наблягаше на форхенда на опонента си и в крайна сметка го пречупи. Зверев спаси първите два брейкбола, но не успя да се справи с третия – 2-1.В следващите два гейма и двамата изпитаха трудности. Тийм спаси точка за пробив с воле, а момент по-късно изпусна свой брейкбол с непредизвикана грешка. При 1-3 и 40-40 двамата ни поднесоха едно от разиграванията на мача, в което австриецът веднъж се спаси с воле с плонж, но все пак бе преодолян на мрежата от съперника си.Това изглежда вдъхнови Саша, който получи два брейкбола след двойна грешка на противника си. Тийм се измъкна с ас и добра къса, но ретурът на Зверев отново впечатли и му донесе нов шанс. Този път сервиращият не бе прецизен и равенството бе възобновено – 3-3.При 4-4 и 30-30 първият сервис на Зверев беше отсъден в аут, а макар да не вярваше, че това е правилното отсъждане, той нямаше право на повече обжалвания и развоят доведе до гневна реакция на световния №7. Последваха обаче два поредни аса, първият от които на втори сервис. Междувременно Саша получи предупреждение поради реплики по адрес на съдията на линията.Този момент донесе още повече увереност на германеца, а съперникът му изпадна в дупка, пише tenniskafe.com. Четири непредизвикани грешки подариха сетбол на Зверев, но в този момент Тийм реагира перфектно с изключителен бекхенд уинър по правата. Саша получи още една възможност да сложи край на третата част, но и този път опонентът му реализира печеливш удар.Стигна се до тайбрек, който започна с минипробив след брилянтно стоп воле на австриеца. Двамата влязоха в серия от добри начални удари, като едно от редките разигравания в дългия гейм дойде при 5-3. От основната линия финалистът от Ролан Гарос взе бързо инициативата и завърши форхенд уинър по правата. Тийм материализира още първия си сетбол и поведе с 3-6 6-4 7-6(3).В четвъртия и двамата бяха почти перфектни в подаванията си, като до 4-4 световният №5 бе загубил само точка на първи сервис, а №7 – две. След този момент обаче започнаха да влизат все по-често в разигравания и показаха много висококачествен тенис. При 4-5 Зверев водеше с 40-0, но допусна да се стигне до първия дюс в сета, преди ас №15 за него в двубоя да му донесе шанс да изравни геймовете.  Стори го със сервис-мрежа на втори начален удар.Стигна се до тайбрек и Тийм получи предимството от два минипробива и 3-0 след двойна грешка и минаващ удар в аут от страна на опонента си. В четвъртата точка австриецът имаше инициативата, но Зверев се защити по чудесен начин и дочака грешка от страна на сервиращия. Петият поставен прибърза в следващото разиграване и рискува от форхенд, без да намери корта – 2-3. Саша изпълни прекрасен сервис, но след това сгреши смача, давайки отново минипробив аванс на противника си. Доминик Тийм спечели следващите две точки и си осигури три поредни мачбола. Първият бе спасен след сечен сервис, но при следващата австриецът спаси смач и успя да си изработи предимство в точките, за да затвори двубоя при 3-6 6-4 7-6(3) 7-6 (4).", "date": "2020.01.31", "title": "Доминик Тийм торпилира Зверев и е на финал срещу Джокович"}
{"url": "https://www.novinite.bg/articles/185260/20-godishniyat-nerez-Hasan-nahlu-v-doma-na-starica-i-ya-iznasili-v-shumensko-selo", "text": "Районната прокуратура в Шумен ще привлече към наказателна отговорност 20-годишен младеж за изнасилване на възрастна жена в шуменско село – престъпление по член 152, ал. 2 от Наказателния кодекс. Предстои днес той да бъде задържан с постановление на наблюдаващ прокурор за срок до 72 часа, съобщиха от пресцентъра на Апелативна прокуратура във Варна.На 29 януари 2020 г. Хасан А. влязъл в дома на самотно живееща жена и я изнасилил. На сутринта 75-годишната жертва, която била вдовица от 12 години, подала сигнал за престъплението и посочила извършителя.Пострадалата е освидетелствана и е разпитана пред съдия.20-годишният Хасан е осъждан за кражба на пробация. Наказанието си е изтърпял на 3 януари тази година.Териториалното отделение на Районната прокуратура в Шумен във Велики Преслав ще внесе искане в съда за вземане мярка за неотклонение \"Задържане под стража“ на Хасан А.", "date": "2020.01.31", "title": "20-годишният нерез Хасан нахлу в дома на старица и я изнасили в шуменско село"}
{"url": "https://www.novinite.bg/articles/185253/Razyaren-maj-otkri-strelba-po-jena-si-v-plovdivska-bolnica", "text": "Мъж е стрелял в частна болница в Пловдив. Сигналът е получен в 11.37 ч. На спешния телефон 112 е получена информация, че мъж с пистолет е произвел изстрели в частната болница „Тримонциум“.Очевидци твърдят, че мъж е прострелял жена си на регистратурата в болницата. На място пристигна и комисар Виктор Празов, началник на Отдел „Охранителна полиция“ към Областната дирекция на МВР-Пловдив.Няма информация какво е състоянието на простреляната жена. Тя в откарана с линейка в друго болнично заведение. Не са ясни причините за стрелбата.Служителите на аптека, намираща се близо до болничното заведение, заявиха пред DarikNews, че са чули изстрелите. В аптеката дори изтичали да се скрият хора, изплашени от стрелбата.Районът е отцепен от полицията. Стрелецът е задържан.", "date": "2020.01.31", "title": "Разярен мъж откри стрелба по жена си в пловдивска болница"}
{"url": "https://www.novinite.bg/articles/185244/Rusiya-s-embargo-za-vnos-na-kitajski-smarfoni-zaradi-koronavirusa", "text": "Русия спря вноса на на китайски смартфони заради коронавируса: производители на Huawei, Xiaomi, Vivo, Realme, ZTE и Lenovo започнаха да отлагат сроковете си на доставка на техниката заради разпространението на новия смъртоносен вирус. Това съобщи руският \"Коммерсантъ”, цитиран от , позовавайки се на източници сред бизнес бартньори на тези марки.Това се дължи на факта, че заради коронавируса фабриките удължиха почивните дни в чест на китайската Нова година, те няма да работят поне до 10 февруари, но този срок може да бъде продължен. Един от събеседниците на изданието добавя, че това се отнася и за продуктите на Apple, които се сглобяват в Китай.Для тех компаний, чье производство сосредоточено в КНР, сроки поставок сместятся по крайней мере на две недели. Тем не менее, ретейлеры не ждут дефицита товаров. Если же поставки остановят, то это приведет к повышению стоимости смартфонов на 10-15 процентов, указал аналитик Mobile Research Group Эльдар Муртазин. Подорожание обрушит спрос, что вкупе негативно отразится на всем рынке.За тези компании, чието производство е съсредоточено в Китай, времето за доставка ще се измести с най-малко две седмици. Търговците на дребно обаче не очакват недостиг на стоки. Ако доставките бъдат спрени изцяло, това ще доведе до увеличаване на цената на смартфоните с 10-15 процента, заяви Елдар Муртазин, анализатор от Mobile Research Group. Поскъпването пък ще намали търсенето, което заедно ще се отрази негативно на целия пазар.Към днешна дата в Китай общият брой на заболелите от новия коронавирус е близо 10 000, а на починалите – 213.В Италия потвърдиха  два случая на болни от новия коронавирус, във Франция вече има шести заразен, а в Германия – пети.В САЩ пък бе регистриран първият случай на заразяване с коронавируса на човек от човек в страната, с което общият брой на заболели там става 6.За момента коронавирусът е открит в 18 държави по света.Световната здравна организация обяви вчера в края на деня глобална тревога заради новия коронавирус и призова държавите към координирани действия за ограничаване на разпространението му. По думите на генералния директор на организацията Тедрос Гебрейесус, СЗО вярва във възможностите на Китай да спре епидемията.Facebook пък информира, че е предприела мерки за противодействие срещу дезинформация за новия коронавирус. В Instagram, която също принадлежи на социалната мрежа, са ноложени същите мерки. Компанията обещава да оповестява резултати от проверки на онези потребители, които неумишлено споделят недостоверно съдържание.САЩ, Великобритания, Япония и други държави започнаха да извеждат своите граждани от Ухан, които при пристигането си в родините им, са поставяни под карантина.Напомняме, че зравните власти в България строго следят медицинското състояние на две българки, завърнали се от Китай и Тайланд. Двете жени в момента са под медицинско наблюдение в инфекциозни структури. Тази мярка е с превантивен характер заради съобщени от лицата грипоподобни симптоми и необходимостта да бъдат направени съответните изследвания с цел категоричното отхвърляне носителството на 2019-nCoV.На брифинг здравният министър Кирил Ананиев съобщи, че с негова заповед вече функционира оперативна работна група, в която са включени всички компетентни институции.До седмица на Летище София, Терминал 1, както и на летищата във Варна и Бургас, ще бъдат монтирани нови термокамери, които вече са поръчани. За нуждите на медицинските специалисти вече е направена поръчка за допълнително специализирано медицинско облекло, ръкавици и маски.Снощи в Националния център по заразни и паразитни болести пристигнаха китовете за генетична диагностика чрез real-time PCR на новия коронавирус 2019-nCoV. Te бяха заявени от Националния център преди 3 седмици и са синтезирани на основание доказаните вируси от Китайския център за контрол и превенция на заболяванията, съобщиха от здравното министерство. Така вече и в България е възможно да бъде зиагностицирано коварното заболяване.", "date": "2020.01.31", "title": "Русия с ембарго за внос на китайски смарфони заради коронавируса"}
{"url": "https://www.novinite.bg/articles/185269/Shefat-na-policiyata-v-Plovdiv-Strelecat-v-bolnicata-e-vzel-na-mushka-i-policaj-okolo-Koleda-se-razdelil-s-jena-si", "text": "Шефът на МВР-Пловдив Йордан Рогачев и говорителят на Районна прокуратура –Пловдив Атанас Илев дадоха допълнителни подробности за инцидента в  МБАЛ \"Тримонциум\" днес, при който обезумял мъж откри стрелба по жена си и полицай, извади и нож.\"Мъжът и жената са се разделили около Коледа. Извършителят е бивш съпруг на една от рецепционистките. Той е  влетял в болницата и се нахвърлил върху вече бившата си съпруга. Започнал да я рита и я наръгал с нож в бедрото. Той е носил два пистолета - един газов и един пневматичен. Произвел е изстрели и към един от полицаите. Тук е моментът да спомена, че колегите са се отзовали изключително бързо и не се е стигнало до по-голям инцидент. Извършителят е леко ранен в главата от полицейска палка при опит да бъде неутрализиран. Наказанието, което може да получи е следното: закана за убийство - до 6 шест години лишаване от свобода и причиняване на телесна повреда по хулигански подбуди. Тепърва ще се изясни каква е тя. Ако е лека, то наказанието е до 6 години\", спомена Атанас Илиев,\"Дамата е на 58, а извършителят е на 54. И двамата в момента са в болница, без опасност за живота. Мъжът е имал  криминални прояви за заплаха за убийство и хулигански подбуди, но на по-късен етап е реабилитиран. Има незаконно притежаван газов пистолет. На болницата ще бъде осигурена полицейска охрана за 24 часа, след извършване на огледа пациентите отново ще имат възможност да посетят здравното заведение\", завърши Рогачев.", "date": "2020.01.31", "title": "Шефът на полицията в Пловдив: Стрелецът в болницата е взел на мушка и полицай, около Коледа се разделил с жена си"}
{"url": "https://www.novinite.bg/articles/185255/Franciya-zabranyava-plastmasovite-otpadaci", "text": "Френският парламент прие закон, с който до 2040 година ще забрани на търговците на дребно да унищожават непродадени маркови дрехи и ползването на пластмасовите опаковки за еднократна употреба.Законопроектът забранява ресторантите за бързо хранене да сервират храна, която не е за изнасяне от заведението, в пластмасови опаковки след 2023 година. Всички пластмасови опаковки за еднократна употреба ще бъдат забранени напълно след 17 години.Законопроектът изисква създаването на \"индекс за ремонтируемост\" за електронни стоки, което позволява на бъдещите клиенти да се запознаят преди покупката колко лесно би било да се поправи дадено устройство и как да се получат резервни части.Партията на президента Еманюел Макрон, която се опитва да засили зелената си политика, представи закона като гигантски скок напред в битката срещу икономическия модел „произвежда, консумира и изхвърля“.Законът предвижда още няколко важни действия:- От 2022 година на супермаркетите и онлайн търговците на дребно се забранява да унищожават непродадени стоки, включително дрехи и почистващи продукти.- На търговците и ресторантите вече е забранено да унищожават непродадена храна - вместо това трябва да я даряват.- От 2023 година супермаркетите трябва да продават повече продукти без да ги опаковат.- Въвежда се принципът „замърсителят плаща“ в строителния сектор, за да се ограничи броя на строителите, изхвърлящи незаконно строителни отпадъци.", "date": "2020.01.31", "title": "Франция забранява пластмасовите отпадъци"}
{"url": "https://www.novinite.bg/articles/185263/Brexit-Kakvo-shte-se-sluchi-na-1-fevruari-2020-g", "text": "Очаква се Обединеното кралство да напусне Европейския съюз на 31 януари 2020 г. в полунощ (брюкселско време). Страната ще престане да бъде държава — членка на Европейския съюз. Това е решение, за което ЕС изразява съжаление, но го зачита. ЕС и Обединеното кралство проведоха интензивни преговори за постигане на съгласие по условията за оттегляне на Обединеното кралство и за създаване на правна сигурност, след като правото на ЕС престане да се прилага по отношение на Обединеното кралство. По време на тези преговори Европейската комисия осигуряваше приобщаващия характер на процеса, като организираше редовни срещи с 27-те държави — членки на ЕС, както и с Европейския парламент и с националните парламенти. По време на процеса допълнителната информация от консултативните органи на ЕС и от заинтересованите страни помогна на Европейската комисия да събере данни. Беше осигурена безпрецедентна прозрачност: Европейската комисия публикува на своя уебсайт преговорни документи и всички други релевантни документи. Резултатът от преговорите е Споразумението за оттеглянето на Обединеното кралство Великобритания и Северна Ирландия от Европейския съюз и Европейската общност за атомна енергия. Днес то бе официално подписано от председателя на Европейския съвет Шарл Мишел и от председателя на Европейската комисия Урсула фон дер Лайен. Министър-председателят Борис Джонсън ще подпише Споразумението днес в Обединеното кралство. Това е една от последните стъпки в процеса на ратифициране на Споразумението за оттегляне, което ще бъде сключено от Съвета на 30 януари, след като Европейският парламент даде одобрението си на 29 януари. Когато Обединеното кралство напусне Европейския съюз на 31 януари 2020 г. след пълна ратификация на Споразумението за оттегляне, ще започне да тече преходният период. Този ограничен във времето период бе договорен като част от Споразумението за оттегляне и ще продължи поне до 31 декември 2020 г. Дотогава няма да има промяна от сегашното положение за гражданите, потребителите, предприятията, инвеститорите, студентите и научните изследователи както в ЕС, така и в Обединеното кралство. Обединеното кралство вече няма да бъде представено в институциите, агенциите, органите и службите на Съюза, но правото на ЕС все още ще се прилага в Обединеното кралство до края на преходния период. ЕС и Обединеното кралство ще използват тези месеци, за да се споразумеят за ново и справедливо партньорство за бъдещето въз основа на Политическата декларация, договорена между ЕС и Обединеното кралство през октомври 2019 г. На 3 февруари Комисията ще приеме всеобхватен проект на указания за водене на преговорите. След това Съветът по общи въпроси трябва да одобри този мандат. После могат да започнат официалните преговори с Обединеното кралство. Колкото до структурата на преговорите, тя ще бъде договорена между ЕС и Обединеното кралство. В съответствие с Решението на Комисията от 22 октомври 2019 г. Работната група за отношенията с Обединеното кралство отговаря за подготовката и провеждането на преговорите относно бъдещите отношения с Обединеното кралство. Ръководител на Работната група е Мишел Барние. Работната група ще координира работата на Комисията по всички стратегически, оперативни, правни и финансови въпроси, свързани с отношенията с Обединеното кралство. Работната група ще продължи също да извършва координация с другите институции, а именно с Европейския парламент и Съвета, под прякото ръководство на председателя на Европейската комисия Урсула фон дер Лайен. Преходният период е ограничен във времето период, който започва да тече на 1 февруари 2020 г. Конкретните условия на преходния период са определени в четвърта част от Споразумението за оттегляне. Понастоящем се предвижда преходният период да приключи на 31 декември 2020 г. Той може да бъде удължен еднократно с не повече от една до две години. Решение за това трябва да бъде взето съвместно от ЕС и Обединеното кралство преди 1 юли 2020 г. Считано от 1 февруари 2020 г., Обединеното кралство вече няма да бъде държава — членка на Европейския съюз и на Европейската общност за атомна енергия. Като трета държава то вече няма да участва в процесите на вземане на решения в ЕС. По-специално: вече няма да участва в институциите на ЕС (като например Европейския парламент и Съвета), агенциите, службите или други органи на ЕС. - През преходния период обаче всички институции, органи, служби и агенции на Европейския съюз продължават да разполагат с правомощията, предоставени им съгласно правото на ЕС по отношение на Обединеното кралство и на физическите и юридическите лица, пребиваващи или установени в Обединеното кралство. През преходния период Съдът на Европейския съюз продължава да има компетентност по отношение на Обединеното кралство. Това се отнася и за тълкуването и прилагането на Споразумението за оттегляне. Преходният период предоставя време на Обединеното кралство за договаряне на бъдещите отношения с ЕС. Накрая, през преходния период Обединеното кралство може да сключва международни споразумения с трети държави и международни организации дори в области от изключителната компетентност на ЕС, при условие че тези споразумения не се прилагат по време на преходния период. Цялото законодателство на ЕС, във всички области на политиката, ще продължи да се прилага по отношение на Обединеното кралство и на територията му, с изключение на разпоредбите на Договорите и актовете, които не са били обвързващи за и в Обединеното кралство преди влизането в сила на Споразумението за оттегляне. Същото се отнася и за актовете за изменение на тези актове. По-специално Обединеното кралство: ще остане в митническия съюз и в единния пазар на ЕС, като ще се прилагат четирите свободи и всички политики на ЕС; - ще продължи да прилага политиката на ЕС в областта на правосъдието и вътрешните работи:[1]Обединеното кралство може да решава как да упражни правото си на участие/неучастие по отношение на мерки, които изменят, заместват или се основават на тези актове на ЕС, с които Обединеното кралство е било обвързано по време на членството си; - ще бъде подчинено на механизмите на ЕС за правоприлагане, като например процедурите за нарушение; - ще трябва да спазва всички международни споразумения, които ЕС е подписал, като то няма да може да прилага нови споразумения в области от изключителната компетентност на ЕС, освен ако ЕС не даде разрешение за това. Европейската обща външна политика и политика на сигурност (ОПСО) ще се прилага спрямо Обединеното кралство по време на преходния период. Например, Обединеното кралство ще продължи да има възможността да участва в мисии и операции по линия на ОПСО. Ограничителните мерки на ЕС ще продължат да се прилагат за и в Обединеното кралство. Винаги, когато е налице необходимост от координиране, Обединеното кралство ще бъде консултирано за всеки отделен случай. Обединеното кралство ще бъде обвързано от общата политика на ЕС в областта на рибарството и от условията на съответните международни споразумения. Обединеното кралство ще може само да предприема мерки за подготовка и изготвяне на нови международни споразумения, включително в областите от изключителната компетентност на ЕС. Такива споразумения могат да влязат в сила или да започнат да се прилагат по време на преходния период единствено ако ЕС изрично е разрешил. Преходният период започва на 1 февруари 2020 г. и ще приключи на 31 декември 2020 г., освен ако преди 1 юли 2020 г. ЕС и Обединеното кралство не вземат решение за удължаването му по взаимно съгласие. Такова удължаване може да бъде решено само веднъж, и то за период от 1 или две години.", "date": "2020.01.31", "title": "Brexit: Какво ще се случи на 1 февруари 2020 г."}
{"url": "https://www.novinite.bg/articles/185233/Kubrat-nastoyava-za-7-miliona-dolara-za-da-izleze-na-ringa-sreshtu-Djoshua", "text": "Кубрат Пулев и неговите агенти са поискали хонорар, близък до този на Анди Руис, за мача с Антъни Джошуа за титлата на IBF. Това разкриха пред \"България днес\" запознати с преговорите. В първия мач срещу Ей Джей мексиканецът получи твърди 7 млн. долараПромоутърът на Джошуа - Еди Хърн, не е склонен да извади подобна сума и за това се смята, че почти сигурно организаторът на мача ще бъде излъчен на търг. Преговорите между двете страни продължават вече месец, като днес изтича първоначалният срок, в който мениджърите трябваше да си стигнат ръцете. Те обаче поискаха нова отсрочка и IBF им разреши да продължат преговорите до 14 февруари.Препъникамък са именно финансовите претенции на Кубрат Пулев, както и мястото за провеждане на двубоя. Българинът предлага за домакин турския мегаполис Истанбул, докато Антъни Джошуа настоява да се бие във Великобритания.", "date": "2020.01.31", "title": "Кубрат настоява за 7 милиона долара, за да излезе на ринга срещу Джошуа"}
{"url": "https://www.novinite.bg/articles/185264/Zaharieva-Trimata-balgari-ot-Uhan-se-pribirat-utre", "text": "Тримата българи от Ухан ще отпътуват утре от Китай, потвърди вицепремиерът и министър на външните работи Екатерина Захариева в отговор на журналистически въпрос днес.Трима български граждани, които живеят в Ухан, са изявили желание за извеждането от града. Двама са в списъка на пътниците в самолета, който излита от Франция, което е европейска мисия, обясни Захариева. В самолет, изпращан от Германия, ще лети българка, която е с двойно гражданство. Утре самолетите ще излетят от Ухан.Предприели сме всички мерки с Министерството на здравеопазването, за да бъде осигурен карантинен период, когато се приберат в България, обясни Захариева. Тримата българи в момента са в добро здравословно състояние.", "date": "2020.01.31", "title": "Захариева: Тримата българи от Ухан се прибират утре"}
{"url": "https://www.novinite.bg/articles/185234/Vrancha-se-probudi-s-trus-ot-51-po-Rihter-kojto-se-useti-i-u-nas", "text": "Силен трус  разтърси Румъния, в района на Вранча. По данни на Националния институт по геофизика, геодезия и география към БАН магнитудът е 5,4 по скалата на Рихтер, а според Европейския сеизмологичен център - 5,1 по Рихтер, предаде Нова телевизия.Епицентърът е на 153 километра северно от Букурещ и само на 33 километра от град Фокшани. Дълбочината е 100 километра.Трусът е разлюлял Румъния в 3:26 часа българско време. Земетресението е било усетено в цяла Румъния, Молдова, Украйна и в някои части на Североизточна България - Русе, Шумен, Велико Търново.В сайта на Европейския сеизмологичен център коментарите от Румъния посочват, че трусът е бил “кратък, но силен\".На 185 километра от епицентъра в Силистра пишат, че са усетили силата му “достатъчно, за да се събудят”. Няма паника сред хората.Окръг Вранча се намира между Централните и Южни Карпати и е най-опасната сеизмична зона в Румъния. През 1977 г. земетресение с магнитуд 7,5 разлюля в Букурещ, при което загинаха 1,5 хиляди души.", "date": "2020.01.31", "title": "Вранча се пробуди с трус от 5,1 по Рихтер, който се усети и у нас"}
{"url": "https://www.novinite.bg/articles/185247/Kompaniyata-chiito-helikopter-pogubi-Kobi-spira-da-operira", "text": "Компанията Island Express - собственик на хеликоптера, в който загинаха девет души при катастрофата му, включително 41-годишният баскетболист Коби Брайънт и 13-годишната му дъщеря, спира да лети. Това съобщи в четвъртък CNN, цириран от , позовавайки се на представители на Island Express.Компанията \"спира полетите си по оперативни причини\", заяви един от двамата източници пред телевизията, като отказа да коментира други подробности за причините, довели до това крайно решение.Според телевизионната компания, екипажите на Island Express извършват редовни полети от Калифорния до остров Санта Каталина, разположен в Тихия океан в близост до пристанището на Лонг Бийч. Компанията има лиценз за въздушен транспорт при благоприятно време и добра видимост. Това изискване очевидно е било нарушено по време на полета, който приключи със смъртта на пътниците и пилота миналата неделя.Говорителката на Националната администрация по безопасност на транспорта на САЩ заяви във вторник, че S-76B на Sikorsky не е бил оборудван със система за предупреждение за  сблъсък със земни обекти (TAWS) - в противоречие с препоръките отпреди 15 години. \"TAWS, разбира се, щяха да помогнат\", каза  Дженифър Хоуменди. Тя обаче призна, че не може да се тмвърди със сигурност, че тази система би могла да предотврати катастрофата в Калифорния.Припомняме, че 41-годишният легендарен бивш баскетболист Коби Брайънт загина при катастрофа с частен хеликоптер на 26 януари. Летателният апарат се разби в Калабасас – град в окръг Лос Анджелис, Калифорния, като се блъсна в местно възвишение заради непрогледна мъгла и влошени метеорологични условия. Заедно с него на борда беше  и 13-годишната му дъщеря Джиана Мария Оноре - Джиджи, която е била изгряваща баскетболна звезда. Освен тях загинаха още 7 техни спътници.Баща и щерка са били на път към Академия Мамба за баскетболна тренировка, когато е станала катастрофата с частната летателна машина на НБА иконата. Академията е в близост до мястото на инцидента.Джиана Мария-Оноре Брайънт е втората по възраст дъщеря на Коби и съпругата му Ванеса. 13-годишната Джиджи има още три сестри - Наталия (17), Бианка (3) и Капри, която се роди през юни миналата година.Телата на всичките деветима загинали бяха открити едва вчера, като тепърва започва разпознаването им.Междувременно в. \"Сън” разкри” за оцевидец на трагедията, пожелал анонимност, който твърди, че като огнена топка, появила се от мъглата, е рухнал на земята хеликоптерът \"Сикорски”.Свидетелят карал своя маунтийн байк в района заедно с друг колоездач, когато от небето паднала горящата машина. Той направил снимки от местопроизшествието, но разбрал кой е пътувал в машината, едва когато с другия велосипедист се прибрали с колелата до паркинга с колите им.\"От мъглата се появи хеликоптер и се заби в хълм на около 200 фута (182 м) от мястото, където бяхме ние\", сподели колоездачът, който карал заедно с приятел по пътеките. \"Толкова близо бяхме, че ни лъхна раздвижения от перките въздух, беше една огромна огнена топка\".Една от вратите на вертолета паднала на десетина метра от колоездачите. \"Парчета хвърчаха във всички посоки, от хеликоптера не остана много\".Двамата очевидци не побегнали да се спасяват, а обратното – изтичали на мястото, за да помогнат, ако някой е ранен. \"Но беше очевидно, че няма живи хора. Не знаехме, че Коби Брайънт е на борда, докато не стигнахме до паркинга. Бяхме шокирани от самия факт, че цял хеликоптер пълен с хора се разби\".Вчера пък съпругата на легендата - Ванеса, направи изключително емоционално изявление в профила си в Instagram. Вдовицата се обърна към милионите хора, които са подкрепили в тази мъка семейството им и помоли за разбиране и пространство в този труден момент.\"Моите момичета и аз искаме да благодарим на милионите, които си подкрепиха и ни изпратиха своята любов в това ужасяващо за нас време. Благодаря ви за молитвите! Определено се нуждаем от тях. Ние сме напълно опустошени от неочакваната загуба на моя прекрасен съпруг Коби - невероятният баща на нашите деца, и на моята прекрасна сладка Джиана - любяща, умна и чудесна дъщеря и сестра на Наталия, Бианка и Капри. Ние сме опустошени и заради семействата, които загубиха своите обични в неделя, споделяме скръбта им. Няма достатъчно думи, които да опишат болката ни в момента\", сподели Ванеса.\"Утешавам се с мисълта, че Коби и Джиана знаеха колко ги обичаме. Бяхме благословени да ги имаме в живота си. Иска ми се да бяха с нас завинаги. Те бяха нашата красива благословия, която ни бе отнета твърде рано. Не съм сигурна как ще продължи живота ни оттук нататък, защото е невъзможно да си представя живота без тях. Но ние се будим всяка сутрин, опитвайки се да продължим заради Коби, заради нашето момиченце Джиджи, които ни дават сили. Любовта ни към тях е безкрайна, толкова неизмерима, че просто искам да ги прегърна, да ги целуна...\", пише още тя.", "date": "2020.01.31", "title": "Компанията, чиито хеликоптер погуби Коби, спира да оперира"}
{"url": "https://www.novinite.bg/articles/185243/Samo-za-den-Dvojno-poveche-jertvi-ot-koronavirusa-v-Kitaj", "text": "Властите в Китай обявиха, че вече 9692 души са заразени с новия коронавирус, като 213 са починали от вируса, за който все още няма открита ваксина, съобщават световните осведомителни агенции. Последните официални данни от властите в Китай вчера бяха за 132 жертви и 7711 заразени с коронавируса.Почти всички смъртни случаи и повечето заразени са в провинция Хубей, чиято столица Ухан е огнището на заразата, пише Nwws.bg.Вчера Световната здравна организация (СЗО) обяви глобално извънредно положение заради настъпващия коронавирус по света. Вирусът вече е обявен като \"глобална пандемия\".Вчера стана ясно, че коронавирусът е достигнал до всеки регион в континентален Китай.Вирусът се разпространи и в най-малко още 15 страни.", "date": "2020.01.31", "title": "Само за ден: Двойно повече жертви от коронавируса в Китай"}
{"url": "https://www.novinite.bg/articles/185265/Vnimanie-Ima-povishena-opasnost-ot-lavini-v-planinite", "text": "Повишена опасност от лавини в планините. За това предупреждават от Планинската спасителна служба. “През последните няколко дни в планините духат силни ветрове. Вали слаб сняг, но вятърът предизвиква формиране на снежни дъски”, уточняват от ПСС.От понеделник се наблюдават спонтанни и предизвикани от хора лавини. С през почивните дни опасността е още по-голяма, заради високите температури. Рискът от инциденти се увеличава и от добрите условия за сноуборд и ски, които несъмнено ще накарат много хора да излязат в планината.Планинските спасители съветват да се избягват стръмни склонове с източно и североизточно изложение. При силни ветрове дъските често се цепят в средните части на склоновете, а не там, където е най-високо. Това може да създаде измамно усещане, че “няма опасност, тъй като улеите са издухани и твърди в стръмните им части.Освен това снежната основа на места е много неблагоприятна - има скреж (дебели слоеве в гористи местности), снежна захар (цели слоеве), ледени кори и суграшица върху тях, предупреждават от ПСС.", "date": "2020.01.31", "title": "Внимание: Има повишена опасност от лавини в планините"}
{"url": "https://www.novinite.bg/articles/185276/V-Rusiya-byaha-potvardeni-dva-sluchaya-na-zarazeni-s-koronavirus", "text": "В Русия бяха потвърдени два случая на заразени хора с новия коронавирус. И двамата са граждани на Китай, съобщи руският вицепремиер Татяна Голикова, цитирана от БТА.\"Службите на Роспотребнадзор на територията на Русия са потвърдили за двама заразени от новия коронавирус - в Забайкалския край и в Тюменска област. Те се намират под строго наблюдение, изолирани са и им се оказва необходимата помощ. И двамата са граждани на Китай\", каза Голикова, която е председател на щаба за предотвратяване на разпространението на вируса на територията на Русия.Руското правителство подготвя проект за временно спиране на издаване на работни визи за китайски граждани, заяви още тя пред журналисти след заседание на оперативния щаб за контрол и предотвратяване на разпространението на новия коронавирус в Русия.\"Подготвяме проект за правителствено постановление за временна забрана за издаване на работни визи за граждани на Китай\", каза Голикова и добави:\"Започваме евакуация на нашите граждани от Ухан и Хубей. До края на днешния ден ще изясним, колко руски граждани се намират там. По предварителни данни в Ухан се намират 300 души, а в провинция Хубей те са 341.\"", "date": "2020.01.31", "title": "В Русия бяха потвърдени два случая на заразени с коронавирус"}
{"url": "https://www.novinite.bg/articles/185267/Prerazpredelenie-na-mestata-v-Evropejskiya-parlament-sled-Brekzit", "text": "От 1-ви февруари, броят и разпределението на местата в Европейския парламент се променя във връзка с оттеглянето на Обединеното кралство от ЕС.От 1-ви февруари, след оттеглянето на Обединеното кралство от ЕС на 31 януари 2020 г., Европейският парламент ще има 705 места, в сравнение с предишните 751 (максималният позволен брой в договорите на ЕС).От общо 73 места на Обединеното кралство, 27 са преразпределени на други държави членки, като останалите 46 ще бъдат запазени в резерв за възможни бъдещи разширявания на ЕС.Кои са новите евродепутати?Всички нови евродепутати бяха избрани по време на европейските избори през май 2019 г.В зависимост от националните правила, някои имена вече бяха потвърдени от съответните държави членки, докато други все още се очаква да бъдат получени от администрацията на ЕП. Може да намерите имената на всички настоящи евродепутати на специалната уебстраница на Европейския парламент.Разпределение на местата: няма губещиПреразпределението на местата гарантира, че нито една страна на ЕС няма да изгуби от това, докато някои държави членки ще получат от едно до пет допълнителни места, за да се компенсира недостатъчното им представителство след демографските развития в тези страни.Новото разпределение на местата взема предвид размера на населението на държавите членки, както и необходимостта от минимално представителство за европейските граждани в по-малките страни.Принципът на „регресивна пропорционалност“ означава, че по-малките страни имат по-малко членове на ЕП в сравнение с по-големите държави, но също така, че евродепутатите от по-големите страни представляват повече граждани от техните колеги от по-малките държави.Следващи стъпкиЕвропейският парламент ще продължи да оказва влияние на преговорите относно бъдещите отношения между ЕС и Обединеното кралство. Брекзит ще засегне и състава на комисиите и междупарламентарните делегации на ЕП. За да научите повече за промените, можете да прочетете нашата информационна бележка.", "date": "2020.01.31", "title": "Преразпределение на местата в Европейския парламент след Брекзит"}
{"url": "https://www.novinite.bg/articles/185229/Mladej-s-rezachka-napravi-golyama-belya-darvo-premaza-dete-boryat-se-za-jivota-mu", "text": "Момче на  11 години е настанено в УМБАЛ „Свети Георги“ в Пловдив с тежка черепно –мозъчна травма, след като е било премазано от дърво вчера. Детето е от габровското село, а инцидентът е станал в землището на хисарското село Паничери около 11,30 часа на 29 януари.По данни на полицията става дума за нещастен случай при рязане на дърво с моторна резачка в коритото на реката в землището на селото. Смята се, че група е отшила да сече дърва за огрев. Инцидентът се е случил докато 21-годишен е рязал акация, която пада върху момчето.Младият мъж, отрязал дървото, се казва Курти М. Родом от сливенското село Градец. Той е арестуван в РУ Хисаря.От пресслужбата на УМБАЛ „Св. Георги“ уточниха, че детето е с опасност за живота, за него се борят в Клиниката по анестезиология и интензивно лечение.", "date": "2020.01.31", "title": "Младеж с резачка направи голяма беля, дърво премаза дете, борят се за живота му"}
{"url": "https://www.novinite.bg/articles/185256/Izoliraha-genom-na-kovarniya-koronavirus", "text": "Специалисти от японския Национален институт по инфекциозни болестта изолираха геном на коронавируса от нов тип, който засегна 9,7 хиляди души в Китай, съобщава агенция „Киодо”.По данни на агенцията са взели проба от ларингеалната лигавица от пациент с потвърден коронавирус. Когато по време на експеримента изолираният вирус заразил други клетки, учените обявили, че са изолирали успешно генома на новия коронавирус. Това е първият случай на самостоятелно изолиране на генома в Япония. Преди това патогенът беше установен от китайски специалисти.Експертите се надяват, че изолирането на генома на коронавируса от нов тип ще помогне при разработването на лекарства и ваксини срещу него в бъдеще.Към момента в Япония са потвърдени 14 случая на заразени с коронавирус. При два от случаите тестът за наличието на вируса е бил положителен независимо от липсата на симптоми. В други два случая заразяването е станало на територията на Япония: разболяла се е екскурзоводка от Осака, придружавала група туристи от Ухан. Преди това вирусът е бил открит и в организма на шофьора на автобуса, превозвал същата туристическа група.Предполага се, че някой от туристите е бил заразен, но не е проявил симптоми на заболяване, затова е успял да премине безпрепятствено през границата.", "date": "2020.01.31", "title": "Изолираха геном на коварния коронавирус"}
{"url": "https://www.novinite.bg/articles/185236/Prodaljava-deloto-za-Carskite-konyushni", "text": "Днес в Специализирания наказателен съд ще се проведе заседание по делото за „Царските конюшни”. Процесът е срещу областния управител на Софийска област Веселин Пенев и лицензирания оценител на държавните имоти Юлия Цекова.Веселин Пенев отговаря за две престъпления. Първото е за умишлена безстопанственост – за това, че като длъжностно лице, в условията на продължавано престъпления (с две деяния) не положил достатъчно грижи за ръководенето, управлението, стопанисването и запазването на повереното му имущество. А именно, за бюджетни средства на Софийска област и на Българската държава в размер на общо 118 439,20 лева, както и за държавен имот, в резултат на което са настъпили значителни вреди.Второто обвинение на Пенев е за това, че като длъжностно лице съзнателно сключил три неизгодни сделки от името и за сметка на Българската държава. Чрез транслация на притежаваната от държавата част от собствеността на \"Царските конюшни\" в полза на „Евротрансбилд“ ЕООД, а не чрез обособяване на реален дял със статут на частна държавна собственост, продал държавната част от недвижимите имоти по занижени цени – за сумата от общо 658 870 лв. без ДДС, при обща пазарна стойност към същата дата в размер на 10 989 000. От действията му са произлезли вреди за Българската държава в размер на 10 330 130 лв.Юлия Цекова е обвинена за това, че в качеството си на лицензиран оценител, дала неверни оценки и заключения за определяне пазарната стойност на три недвижими имота в центъра на София – частна държавна собственост, възложени й от областния управител на област София. От това произтекла щета за Българската държава в размер на 10 330 130 лв.", "date": "2020.01.31", "title": "Продължава делото за „Царските конюшни”"}
{"url": "https://www.novinite.bg/articles/185246/Eksperti-prognozirat-rekordni-goreshtini-prez-sledvashtite-5-godini", "text": "Следващите 5 години може да са най-горещите регистрирани някога в света, оповести Британската метеорологична служба, цитирана от Франс прес.Възможно е температурите да се повишат с 1,5 градуса Целзий до 2024 г.Прогнозите са направени въз основа на изследване на възможни тенденции в климата през следващите 10 години. Предвижда се за всяка година през периода 2020-2024 г. температурата да е с 1,06-1,62 градуса Целзий по-висока от нормалната. Рекордът от 2016 г. - най-горещата регистрирана някога година, вероятно ще бъде подобрен през въпросния период.\"Най-новите прогнози за следващата петилетка навеждат на мисълта за продължаване на затоплянето в съответствие с повишените нива на парниковите газове\" - заяви експертът Дъг Смит. - \"Тези прогнози включват някои неизвестности, но повечето райони, по-специално в Северна Европа, Азия и Северна Америка, вероятно ще се затоплят.\"Ако не се стигне до голямо вулканично изригване, което да забави затоплянето, блокирайки слънчевите лъчи, средните температури през следващите 5 години вероятно ще са с 1,15-1,46 градуса Целзий по-високи от тези от прединдустриалната епоха. През периода 2015-2019 г., който е най-горещият регистриран някога, средните температури надхвърляха с 1,09 градуса Целзий тези от прединдустриалната епоха.Парижкото споразумение за климата от 2015 г. предвижда глобалното затопляне да бъде ограничено до под 2 градуса Целзий и дори до 1,5 градуса Целзий до 2100 г. в сравнение с прединдустриалната епоха. За целта е нужно да се намалят незабавно и драстично дължащите се на човешка дейност парникови емисии. Нарастването им обаче не е спряло. Според Британската метеорологична служба има около 10-процентен риск затоплянето през една от годините в периода 2020-2024 г. да надхвърли 1,5 градуса Целзий.", "date": "2020.01.31", "title": "Експерти прогнозират рекордни горещини през следващите 5 години"}
{"url": "https://www.novinite.bg/articles/185251/Dimitar-Margaritov-Novite-pravomoshtiya-na-KZP-sa-navremenni-i-neobhodimi", "text": "В динамиката на трансграничната онлайн търговия новите правомощия на Комисията за защита на потребителите при борбата с нарушенията в дигитална среда са необходима и навременна мярка. Това каза председателят Димитър Маргаритов по bTV. „Оптимизира се комуникацията между националните органи за защита на потребителите в държавите-членки. КЗП ще има правомощия да разпорежда при определени обстоятелства ограничаване на трафика до сайтове или премахване на домейни“, обясни Маргаритов.„Създава се нова система за обмен на информация между държавите-членки за установяване на нарушения и нелоялни практики и оттам вече – за предприемане на последващи мерки по забрана на тези практики и санкционирането на нарушителите. А, ако не си вземат бележка, премахване на сайта с цел максимална защита на потребителите и това да не бъде допуснато те да се полъгват по подобни анонси“, добави той. Санкции са предвидени също за хостинг компаниите, които не ограничат достъпа до онлайн интерфейс, както и за регистраторите на домейни, които не заличат адреса на отговорния за нарушението търговец при искане от страна на КЗП. Те са в размер на от 1000 до 5000 лв. В студиото на bTV Димитър Маргаритов каза още, че с влизането в сила на новите правила вече ще може да бъде ограничаван достъпът до електронно съдържание с търговски характер не само когато има предположение за престъпление, а и когато има по-малки, но съществени нарушения на потребителските права, като например фалшиви цени или промоции. Към момента КЗП и ГД БОП си сътрудничат, когато са необходими повече усилия за установяването на даден търговец с цел да му бъде ангажирана отговорността.„Липсата на информация за търговеца и трудността за осъществяване на връзка с него не означава, че той не може да бъде открит, посочи Маргаритов. „Има случаи, в които това е изключително труден процес и в него ние бихме могли да разчитаме на колегите от ГД БОП, които често ни оказват съдействие“, каза Маргаритов. През миналата година КЗП е изпратила до органа за борба с организираната престъпност 13 писма за електронни търговци, които предлагат в Интернет фалшиви стоки и дефектни продукти. Сред най-често констатираните и санкционирани от КЗП нарушения на онлайн търговци през 2019 година са отсъствие на данни за търговеца, недоставена стока или забавена пратка, липса на информация за правото на отказ в 14-дневния срок, препятстване правото на отказ, невъзстановяване на парите и липса на напомняне за наличието на законова гаранция. За тях са съставени 87 акта.", "date": "2020.01.31", "title": "Димитър Маргаритов: Новите правомощия на КЗП са навременни и необходими"}
{"url": "https://www.novinite.bg/articles/185230/Oblachen-den-no-s-temperaturi-do-14-gradusa", "text": "Атмосферното налягане днес ще се понижава и до вечерта отново ще стане по-ниско от средното за месеца.Облачността, отначало висока и средна, ще се увеличи и към края на деня и през нощта срещу събота на отделни места в Източна България ще превали слаб дъжд. Ще духа до умерен запад-югозападен вятър. Максимални температури между 9° и 14°, в София около 10°, сочи прогнозата на НИМХ.В планините ще духа силен, по-късно през деня и бурен северозападен вятър. Облачността постепенно ще се увеличи, но само на отделни места по високите части ще превали слаб сняг. Максималната температура на 1200 метра ще бъде 6°, на 2000 метра около 0°.Над Черноморието облачността ще се увеличи и през нощта срещу събота е възможно да превали слаб дъжд. Ще духа умерен югозападен вятър. Максималните температури на въздуха ще бъдат между 9° и 12°. Температурата на морската вода е 8°. Вълнението на морето ще бъде 1-2 бала.На 31.01.2020 слънцето ще изгрее в 7:43 часа и ще залезе в 17:36 часа. Продължителност на деня 9:53 часа.На 31.01.2020 луната ще изгрее в 11:02 часа и ще залезе в - часа. Осветеност на диска в 0h UT 37 %. Фаза на луната: първа четвърт.", "date": "2020.01.31", "title": "Облачен ден, но с температури до 14 градуса"}
{"url": "https://www.novinite.bg/articles/185258/Idva-li-koronavirusat-v-Balgariya", "text": "Риcкът кoрoнaвируcът дa cтигнe Бългaрия e нулeв. Хoрaтa, кoитo щe пътувaт - трябвa дa ce инфoрмирaт cвoeврeмeннo и зaдължитeлнo дa взeмaтa прeдпaзни мeрки. Тoвa кaзa в eфирът нa БНТ нaчaлникът нa Втoрa Клиникa пo инфeкциoзни зaбoлявaния във ВМA дoц. Рaйничкa Михaйлoвa.Тя утoчни, чe cпoрeд пoвeчeтo eкcпeрти ce кacae зa пo-лeкo прoтичaщa вируcнa инфeкция в cрaвнeниe c тaзи oт 2002-рa гoдинa. \"Cлучaитe ca пo-лeки и нeзaвиcимo oт нaрacтвaщия брoй нa зaбoлeлитe - cмъртнocттa e пo-ниcкa. Риcкът зa Бългaрия e пoчти нулeв и умeрeн зa тeзи, кoитo пътувaт пo цeлия cвят. Кoрoнaвируcитe ca пoзнaти oщe oт 1930 г., нo ocнoвнo oт вeтeринaритe, зaщoтo причинявaт дocтa зaбoлявaния при живoтнитe, включитeлнo нaшитe кучeтa и кoтки бoлeдувaт oт кoрoнaвируcи\", рaзяcни Михaйлoвa.Пo думитe ѝ нa пo-къceн eтaп ca ce пoявили и при хoрaтa, нo ca причинявaли мнoгo лeки зaбoлявaния при хoрaтa зa cрaвнитeлнo бързo врeмe. Тe нe ca прeдcтaвлявaли интeрec зa мeдицинaтa дo 2002 г., кoгaтo избухвa eпидeмия oт ТOРC, извecтeн кaтo SАRS, и ce уcтaнoвявa, чe тoй ce причинявa oт кoрoнaвируc. Тoгaвa зa пeриoдa 2002-2003 г. зaбoлявaт 8 000 души.Тя oбяcни,чe кoрoнaвируcитe \"прecкaчaт мeждувидoвaтa бaриeрa\", a причинитeлят нa ceгaшния вируc вce oщe нe e яceн.", "date": "2020.01.31", "title": "Идва ли коронавирусът в България?"}
{"url": "https://www.novinite.bg/articles/185261/Ne-e-lotariya-Vijte-kak-s-2-stotinki-mojete-da-izkarate-lesno-15-000-leva", "text": "Монета от 2 стотинки, изсечена по време на соца, е сред най-скъпите в момента. Това съобщи Георги Георгиев, шеф на Софийското номизматично дружество, пише \"Телеграф\".  Цената ѝ върви от 6 до 8 хиляди лева. Специализирани сайтове обаче я предлагат и за 15 000 лева. Двете стотинки са изсечени, за да се пуснат в масово обръщение през 1981 година. От тях има милиони. Има обаче няколко, които са със сбъркан надпис и затова са толкова скъпи и търсени от колекционерите.  Те се броят на пръстите на ръцете, казва Георгиев.  Други нумизмати уточняват, че бройката е само 20. Ако се разровите в чекмеджета и шкафове, където държите непотребни вещи и попаднете на монета от две стотинки от 1981 година с надпис на реверса \"Народна република България\", то трябва да знаете, че за нея може да получите сума, с която да си купите сравнително нова кола.  Ще сте късметлия и ако попаднете на монета от 1 стотинка от същата година и със същия надпис.  Цената ѝ е малко по-скромна - около 10 000 лева, тъй като от нея има малко повече бройки - 137.Нимизматите обясняват и защо тези монети са толкова уникални.  По времето на соца в чест на 13 века от създаването на България БНБ решава да смени обичайния надпис на обикновените размени монети и вместо \"Народна република България\" на тях да пише \"Хиляда и триста години България\".  Според Георгиев, за смяната на надписа е настояла лично Людмила Живкова.  Само, че някой от монетния двор забравя да смени матриците на 1 и 2 стотинки и така за изсечени 20 броя монети от 2 стотинки и 137 броя от монетите със стойност 1 стотинка.  Нумизматите обаче предвижат, че сред редките монети има и фалшификати.", "date": "2020.01.31", "title": "Не е лотария! Вижте как с 2 стотинки можете да изкарате лесно 15 000 лева"}
{"url": "https://www.novinite.bg/articles/185262/Levskari-se-sabraha-pred-parlamenta-zadavat-interesni-vaprosi", "text": "Десетки привърженици на футболния отбор Левски се събраха пред Народното събрание, за да подкрепят спасяването на синия отбор, предаде БГНЕС.Сред присъстващите няма ултраси и радикално настроени запалянковци. Протестът за момента е мирен, не се чуват политически послания.Протестиращите не скандират и не носят плакати, някои от тях са облечени с фланелки на любимия отбор и носят шалчета.Феновете отказват да говорят за ситуацията в Левски и твърдят, че са се събрали, за да изпият по едно кафе, тъй като мачове не са играни от месец декември и футболът им липсва.“Дошли сме тук да се видим, да си говорим. Какво да се повтарям – за едни майка за едни мащеха, за едни стадиони, първенства, бази, парите са им чисти и кристални, за другите – давай да ликвидираме, постоянно да пречим. Едни парашутисти, собственици, дългове. Домусчиев? Не могат да го пипнат, не искат да го пипнат, е това е истината”, заяви фен на Левски. “Следващият път със сигурност ще сме повече. Иначе тази дума протест никой не я е споменал тук, събрали сме се приятели. От декември не сме се виждали, искаме да пием по кафенце”, коментира друг от запалянковците. ", "date": "2020.01.31", "title": "Левскари се събраха пред парламента, задават интересни въпроси"}
{"url": "https://www.novinite.bg/articles/185259/Audio-zapis-vmesto-diktovka-na-maturata-po-BEL-za-4-klas", "text": "Министерството на образованието и науката внася промени в начина на провеждане на националното външно оценяване по български език и литература след 4 клас. Занапред диктовката ще бъде пускана на аудио запис, вместо да бъде четене от учител, каквато е практиката до момента.Причината – необходимостта от еднакви условия за всички ученици при провеждането на изпитите, което до доведе и до еднакъв стандарт при оценяването на знанията на четвъртокласниците.„Това е в духа на всички международни стандарти за провеждането на изпити. По този начин, освен възможността да се избегнат говорни проблеми, неточна комуникация или неподходяща сила на гласа при отделни учители, се създават условия диктовката да е прочетена при изпълнение на съответните механически изисквания за четене и диктовка, с темпо, съобразено с възможностите на учениците в 4 клас“, обясни образователният министър Красимир Вълчев по време на днешния парламентарен контрол.При наличие на технически проблем, който не позволява възпроизвеждането на аудио файла, правилата предвиждат диктовката да бъде прочетена от учител. За целта обаче те ще бъдат определени от регионално управление по образование.На началните учители вече са предоставени записи, както и примерни бланки за отбелязване на отговорите, за да могат учениците да се упражняват, а на самия изпит да се чувстват уверени и спокойно, обясни още просветният министър. Материалите ще са налични в началото на втория учебен срок, за да може да стигне времето за запознаване с тях до матурата на четвъртокласните, която ще се проведе на 27 май.Предстои да стартира и обучението на близо 1 500 начални учители за оценяване на отворените въпроси на двата изпита от националното външно оценяване.", "date": "2020.01.31", "title": "Аудио запис вместо диктовка на матурата по БЕЛ за 4 клас"}
{"url": "https://www.novinite.bg/articles/185249/Ot-parvo-lice-Izlekuvana-ot-koronavirusa-kitajka-razkaza-za-zabolyavaneto", "text": "Китайка, която се възстанови от тежката пневмония, предизвикана от новия коронавирус, разказа за болестта и преживяванията си пред Агенция „Синхуа”, предаде БГНЕС.\"Фамилията ми е Цзян, на 44 години съм. Произхождам от окръг Ухан, Чунцин (Югозападен Китай) и работя в Ухан през последните няколко години. Днес ме изписаха от централната болница в Санся”, започва разказа си тя.„На 15 януари се прибрах да отпразнувам китайската Нова година. Съпругът ми дойде на жп гарата да ме посрещне и видя, че се чувствам много зле. Веднага ме закара в местната болница. Няколкодневното лечение не даде положителен резултат. На 21 януари ме прехвърлиха в Централната болница в Санся, настаниха ме в изолационно отделение и ми поставиха диагноза пневмония, причинена от нов тип коронавирус. Проведоха антивирусно и антиинфекциозно лечение, лекарите дори използваха методите на традиционната китайска медицина. В последните дни всички симптоми се промениха към по-добро. Лекарите казаха, че могат да ме изпишат. За цялото лечение болницата не ми взе нито един юан”, разказва още жената.„Вярвам, че най-важното е да не се страхувате за себе си и да се предпазите максимално добре. Много е важно да носите маска и да миете ръцете си по-често. Ако температурата ви се повиши, имате кашлица и други симптоми, трябва незабавно да отидете в болницата. Не е нужно да се притеснявате и страхувате, че ще сте в изолация. Трябва да поддържате добро си настроение, да правите всичко, което ви казват лекарите, да им се доверите и тогава определено ще се оправите\", съветва тя.Междувременно в Германия бе потвърден пети случай на заразен с коронавируса.Пациентът е работил в същата компания, както и останалите четирима души, които са се заразили от колега, който наскоро се е върнал от командировка в Китай. Това потвърди предаването на вируса от човек на човек в страната.„До настоящия момент никой друг служител, който работи във фирмата, не е показал положителен тест за вируса”, заявиха представители на баварските здравни служби.", "date": "2020.01.31", "title": "От първо лице: Излекувана от коронавируса китайка разказа за заболяването"}
{"url": "https://www.novinite.bg/articles/185237/Zapochna-miene-na-ulicite-vav-Veliko-Tarnovo", "text": "Цялостно почистване и измиване на улиците започна във Велико Търново. Използва се чиста вода както заради хигиеничността, така и заради ефективността. Във връзка със спекулации в социалните мрежи, Община Велико Търново уточнява и подчертава, че нито е допустимо, нито би било ефикасно да се използва вода от р. Янтра заради речната тиня. Ако се използва речна вода, това би довело до допълнително замърсяване на улиците с кал и тиня, както и до неприятни миризми. Измиването с чиста вода е утвърдена практика от години и е най-ефикасният начин за премахване на праховите частици и остатъците от инертни материали, натрупани по време на зимния сезон. Зареждането на машините се осъществява чрез специално определени хидранти. Всички разходи, включително и за количествата вода, се заплащат от Община Велико Търново. Последното измиване на града е на стойност от около 10 000 лева, а разходите за вода са по сметките на Общината към ВиК-дружеството.", "date": "2020.01.31", "title": "Започна миене на улиците във Велико Търново"}
{"url": "https://www.novinite.bg/articles/185248/Borisov-Vajno-e-s-Turciya-da-imame-stabilna-vrazka", "text": "Стабилното и устойчиво развитие на двустранните отношения с Турция е важна част от българската външна политика, заяви министър-председателят Бойко Борисов по време на срещата си с министъра на външните работи на Република Турция Мевлют Чавушоглу.По време на разговора им в Министерския съвет премиерът Борисов отбеляза интензивния двустранен политически диалог, който българската и турската страна водят, съблюдавайки принципите на добросъседство и взаимно уважение. Според българския министър-председател настоящата му среща с Чавушоглу, предхождана от разговора им в Давос, както и срещата му с турския президент Реджеп Тайип Ердоган при откриването на „Турски поток“ в Истанбул са добра възможност да бъде затвърдена положителната атмосфера в отношенията между двете страни.Премиерът Бойко Борисов посочи, че Турция е наша непосредствена съседка, съюзник в НАТО и важен партньор на ЕС за справяне с редица предизвикателства като миграционния натиск върху Европа, борбата срещу тероризма, енергийните доставки и енергийната сигурност, инфраструктурата, селското стопанство, търговията и икономиката. „Високо ценим ангажимента на Турция в прилагането на Съвместната декларация между ЕС и Турция за миграцията от 2016 г., както и отличното двустранно сътрудничество в тази област, което осигури нулев натиск върху общата ни граница“, заяви министър-председателят Борисов. Българският премиер отбеляза сериозната тежест, която Турция носи, предоставяйки убежище на голям брой сирийски бежанци на своя територия.Премиерът Борисов изтъкна целенасочената работа на българското правителство за диверсификация в енергийната сфера. Министър-председателят акцентира върху сътрудничеството между България и Турция във връзка с развитието на междусистемната свързаност на газопреносните мрежи на двете страни, което ще допринесе за диверсификацията на маршрутите за доставка на природен газ. Българският министър-председател обърна внимание и на дейностите на българската държава по реализацията на проекта за разширение на газопреносната инфраструктура от българо-турската до българо-сръбската граница. Премиерът Борисов изтъкна още, че Турция е една от държавите, през които преминава „Южният газов коридор“, а България също е неразделна част от развитието на този коридор с проекта си за интерконектор с Гърция.В рамките на разговора на премиера Бойко Борисов с турския външен министър беше поставен фокус и върху наличието на значителен потенциал за по-нататъшно развитие на търговските и икономическите отношения между България и Турция. Министър-председателят Борисов обърна внимание на нарастващия стокообмен, който за периода януари – септември 2019 г. се е увеличил с 10.7% на годишна база и достига 3 017 млн. евро. Туризмът беше посочен като друго поле за сътрудничество между двете страни с големи възможности за развитие. ", "date": "2020.01.31", "title": "Борисов: Важно е с Турция да имаме стабилна връзка"}
{"url": "https://www.novinite.bg/articles/185252/Maya-Manolova-ospori-naredbata-za-parnoto-na-Temenujka-Petkova", "text": "Председателят на Гражданската платформа „Изправи се.БГ” Мая Манолова изпрати становище до министъра на енергетиката Теменужка Петкова в рамките на срока за обществено обсъждане на новата Наредба за топлоснабдяването, който е до 13 февруари 2020 г.   В становището Манолова оспорва повече от десет формулировки в наредбата. Тя иска въвеждане на разбираеми сметки за парно, с ясна информация колко топлинна енергия, гореща вода, сградна инсталация и разходи за общи части се начисляват  и по какви цени са остойностени услугите за съответния отчетен период.   Във видео на Манолова, публикувано в нейната фейсбук страница, тя заявява, че „Изправи се.БГ” ще обжалва и тази наредба в съда, ако остане в същия вид. В понеделник „Изправи се.БГ” проведе форум, посветен на наредбата, на който и експертите бяха категорични, че тя само заобикаля решението на ВАС за отмяната й и възпроизвежда старата методика и старите нормативни текстове. Участващите организации ще изпратят свои становища в рамките на общественото обсъждане.   „Настояваме в наредбата да се включат задължителни изисквания към минималното съдържание от данни, които топлинните счетоводители  да предоставят на гражданите в изравнителните и месечните сметки, които са на база реално отчитане”, пише Манолова до министър Теменужка Петкова.  Манолова посочва, че проектът на наредбата не решава основните проблеми на гражданите с топлофикационните дружества и топлинните счетоводители и подчертава, че това са два монопола, от които потребителите страдат, но МЕ не предприема коригиращи действия.   Според нея предложеният текст, по който топлофикациите ще трябва да извършват настройките на абонатните станции, е неясен, неразбираем  за хората и противоречащ на друг нормативен акт - Наредба № 15/ 2005 г.   Относно даденото определение за „щранг лира” за първи път в нормативната уредба, от екипа на Манолова са категорични, че то може да създаде нови проблеми за собствениците на имоти, които нямат налични проекти за сградите. „Не става ясно кой ще определя дали в даден имот има щранг лира - топлинните счетоводители или топлофикационните дружества”, са критични експертите от „Изправи се.БГ”.  „Считаме, че ако остане в този вид, наредбата ще създаде нови проблеми за сградите етажна собственост, вместо да  ги решава”, посочват от екипа на Манолова и прогнозират хаос в отчитането и сметките, ако наредбата влезе в сила.", "date": "2020.01.31", "title": "Мая Манолова оспори наредбата за парното на Теменужка Петкова"}
{"url": "https://www.novinite.bg/articles/185240/Veliko-Tarnovo-prodaljava-da-raste-naselenieto-nadhvarli-69-000-dushi", "text": "Велико Търново продължава да расте. Това показват данните на Националния статистически институт и ГРАО за динамиката на населението, което в Старата столица вече надхвърля 69 000 души. За пета поредна година жителите се увеличават, а градът е сред малкото в страната с подобна положителна тенденция. Към 31 декември миналата година във Велико Търново живеят 69 021 души. През 2015 година те са били 68 320, през 2016-а г. – 68 478, за 2017-а година жителите са 68 870, а към 31 декември 2018-а – 68 859. Статистиката не обхваща студентите, които са още около 10 000. Старопрестолният град става все по-предпочитано място за младите хора, показват и данните за раждаемостта. За четвърта поредна година (2016-2019) бебетата са над 1000 годишно.", "date": "2020.01.31", "title": "Велико Търново продължава да расте – населението надхвърли 69 000 души"}
{"url": "https://www.novinite.bg/articles/185245/Bojko-mladshi-praznuva-rojden-den-dnes", "text": "Бoйкo-млaдши, внукът нa прeмиeрa Бoйкo Бoриcoв, cтaвa нa 4 гoдинки нa 31 януaри. Мaлчугaнът щe пoлучи изнeнaди oт мaйкa cи Вeнeтa, тaткo cи Ивaн, кaктo и oт дядo cи. Ocвeн дa ce рaдвa нa игрaчкитe cи, внукът нa прeмиeрa вeчe щe трупa книжки в библиoтeкaтa, тъй кaтo cкoрo ce зaхвaщa c учeниeтo.Oт 5-гoдишнa възрacт тoй щe трябвa дa зaпoчнe дa пoceщaвa пoдгoтвитeлнa групa в дeтcкaтa грaдинa, кoятo щe гo изcтрeля към първи клac. Другoтo гoлямo cъбитиe зa Бoйкo-млaдши oт изминaлaтa гoдинa e, чe cтaнa хриcтиянчe. Прeмиeрът cтaнa кръcтник нa внуцитe cи в рaзгaрa нa юли.Ритуaлът ce cъcтoя в хрaм \"Cвeтa Пeткa\" в Клиcурcкия мaнacтир дeн cлeд гoлeмия прaзник Илиндeн. \"Бoйкo и Ивaн вeчe ca хриcтиянчeтa\", нaпиca тoгaвa миниcтър-прeдceдaтeлят във Фeйcбук и cпoдeли cнимкa oт вaжнoтo ceмeйнo cъбитиe. Двeтe брaтчeтa приeхa Хриcтoвaтa вярa в крacиви кocтюмчeтa, мaйкa им Вeнeтa блecтeшe в eфирнa бялa рoкля, a тaткoтo Ивaн бe в eлeгaнтeн кocтюм.Бoйкo-млaдши ce прeдcтaвил пoвeчe oт дoбрe и c любoпитcтвo cлушaл думитe нa oтeцa. Oт cъвceм мaлък тoй зaдaвaл ocтрoумни въпрocи, умeeл дa брoи, дa cмятa, знaeл aзбукaтa и мнoгo думи нa aнглийcки. В ceмeйcтвoтo му прeдричaт cвeтлo бъдeщe в тoчнитe нaуки.Eдинcтвeнaтa дъщeря нa Бoйкo - Вeнeтa, имa три виcши oбрaзoвaния кaтo и тритe cи диплoми e пoлучилa в CAЩ. Кoгaтo ce прибрa в Бългaрия, тя рeши дa cвиe ceмeйнo гнeздo c пoлoвинкaтa cи Ивaн. Първият им cин Бoйкo ce рoди нa 31 януaри 2016 гoдинa, a втoрoтo мoмчeнцe - Ивaн, прoплaкa 2 гoдини пo-къcнo в ръцeтe нa cъщия eкип oт лeкaри caмo мeceц cлeд рoждeния дeн нa дядo cи, пишe \"Рeтрo\".", "date": "2020.01.31", "title": "Бoйкo-млaдши празнува рожден ден днес"}
{"url": "https://www.novinite.bg/articles/185241/Katastrofa-blokira-Kresnenskoto-defile", "text": "Пътят в Кресненското дефиле продължава да бъде затворен за движение. Това е най-натоварената в страната отсечка, път Е-79 и изградените магистрални участъци, които свързват България с Гърция.По-рано имаше информация, че около 9 часа се очаква да бъде отворено движението.Очакваше се катастрофиралият тежкотоварен камион с ремарке да бъде изведен – камионът на самоход, а ремаркето със специализирана техника от пътното платно. Към момента това все още не се е случило.Полицаите правят оглед на мястото.От полуремаркето са изпаднали и доста кашони, вероятно със стока, които са на пътното платно.Пътят ще остане затворен поне в близкия половин час, казаха от полицията. Лошото в случая е, че има обоходен маршрут, но той е доста дълъг.Обходният маршрут е Симитли - Разлог - Гоце Делчев - Попови ливади- Катунци - пътен възел „Генерал Тодоров“ и обратно.Рано сутринта тежкотоварен камион с ремарке се удари в крайпътен скат и препречи цялото платно в отсечката между Кресненските ханчета и разклона за село Ощава. Няма пострадали хора.Катастрофиралият товарен камион е „Волво” с благоевградска регистрация, пътуващ за Чехия.Вчера шофьорът предупредил собственика на фирмата, че има сериозен проблем с предното ляво колело на машината. Този курс е щял да бъде последен, преди да се направи ремонт.Заради катастрофата се образуваха задръствания.", "date": "2020.01.31", "title": "Катастрофа блокира Кресненското дефиле"}
