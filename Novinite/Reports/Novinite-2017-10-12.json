{"url": "http://www.novinite.bg/articles/151201/Plenumat-na-VSS-opredeli-chlenovete-na-komisiite-kam-nego", "text": "Пленумът на Висшия съдебен съвет определи състава на четири комисии, конституирани към него, съобщиха от ВСС, цитира NOVA. В Комисия „Бюджет и финанси“ са избрани Боян Магдалинчев, Севдалин Мавров и Боряна Димитрова - представители на Съдийската колегия, и Гергана Мутафова, Калина Чапкънова и Георги Кузманов – представители на Прокурорската колегия.За членове на Комисия „Управление на собствеността“ са определени Боян Новански, Олга Керелска и Стефан Гроздев от Съдийската колегия, както и Евгени Диков, Пламена Цветанова и Огнян Дамянов от Прокурорската колегия.Комисия по правни и институционални въпроси в състав: Вероника Имова, Атанаска Дишева, Цветинка Пашкунова и Стефан Гроздев от Съдийската колегия, както и Пламен Найденов, Георги Кузманов, Даниела Машева и Евгени Диков от Прокурорската колегия.За членове на Комисия „Професионална квалификация и информационни технологии“ са определени Даниела Марчева, Боряна Димитрова и Севдалин Мавров от Съдийската колегия, както и Калина Чапкънова, Гергана Мутафова и Светлана Бошнакова от Прокурорската колегия, уточнява БГНЕС.", "date": "2017.10.12", "title": "Пленумът на ВСС определи членовете на комисиите към него"}
{"url": "http://www.novinite.bg/articles/151156/Smart-na-novorodeno-ima-li-lekarska-nemarlivost", "text": "Това е една история за смърт на новородено, при която има съмнение за лекарска немарливост. Бебето е недоносено, но с малко - появява се на бял свят в началото на 9-тия месец.Предупреждаваме ви – историята е особено тежка, защото ни среща с една майка, която вместо да прибере детето си у дома в деня на изписването, научава, че то е починало, информира НОВА.От дете мечтае да е лекар. Такъв, който спасява живот. И проправя път на живота.Но тази история не е за лекар и пациент. Защото тук, лекарят е пациент. А в този дом, болката си има име. И това име е Емануил.Носи го под сърцето си 9 месеца. Но Емануил живее само 9 дни.В деня на изписването не се оказва точно така – лекарите й съобщават, че имат съмнение за вродена аномалия – стеснение, при което храната не може да преминава през стомаха на бебето.Така детето е преместено с линейка в „Пирогов”.  Няколко дни по-късно лекарите отхвърлят опасността от аномалия. И за втори път Елена се подготвя да прибере Емануил у дома. Купува и торта – за благодарност на колегите.Не знае, че вместо да го посрещне, ще трябва да го изпрати.Кръвните изследвания от деня на смъртта показват наличие на псевдомонас.Становището на медицинския одит пристига три месеца по-късно. Макар че в него се споменават двете отрицателни проби в двете болници, изводът на финала е, че „липсват категорични данни относно това инфектираността да е вътреболничен произход”.А пробите са кръвни, пише в документите от „Майчин дом”. И отново – отрицателни.Емануил умира на седмия ден от престоя си в „Пирогов”.А инспекторите от РЗИ хигиената в отделението си е била на ниво.В отговора си обаче, от медицинския одит споменават, че в детските клиники на „Пирогов” е имало два изолирани случая на псевдомонас. Т.е. още две деца с бактерията, но те не са били в контакт с Емануил. Документите показват, че детето е вяло и не се храни добре още предната вечер. Дежурният лекар вика реаниматор, който идва на два пъти.През цялото време, до Елена неотлъчно е Виктор – неин брат и вуйчо на Емануил.От „Пирогов” засега предпочитат да мълчат. А Елена не се съмнява, че ще попадне под обстрела на хората, които довчера с чест е наричала свои колеги. Но това не я плаши. Най-страшното вече й се е случило.И макар че от дете иска да е лекар – такъв, който спасява живот. И който му проправя път – вече не може. Не води раждания. И не преглежда бременни жени. ", "date": "2017.10.12", "title": "Смърт на новородено - има ли лекарска немарливост?"}
{"url": "http://www.novinite.bg/articles/151202/Samo-do-3-ot-balgarite-se-vaksinirat-sreshtu-grip", "text": "Само 2-3% от българите се ваксинират срещу грип. Това е нисък процент, за да се предпазим от заболяването, заяви в Русе проф. Татяна Червенякова - председател на Българското дружество по инфекциозни болести и национален консултант по инфекциозни болести, информира ДАРИК.  По думите й България изостава от други европейски страни, където ваксиналното покритие е между 70 и 80%. Проф. Червенякова обясни, че работодателят също трябва да има грижата за своите служители - има фирми, които отделят определена сума за купуването на ваксина за персонала си, но това, по думите й, не е масова практика. \"Ефектът е изключително добър. Цената на ваксината е десетократно по-малка от цената на лечението\", обясни специалистът. По думите й това е грижа не само на отделния човек, това е грижа и на цялото общество. Според нея, ако ваксиналното покритие в страната не е 60-70%, няма как да се справим с разпространението на грипа. Ваксината е особено наложителна за хората над 65 години и за децата. Периодът за нейното поставяне е октомври, тъй като са нужни 20-25 дни за образуването на съответните специфични антитела.Тя каза, че до момента няма регистриран случай на грип у нас. По думите й през есента и зимата ще ни атакува грипен щам \"Мичиган\" - тип А, който е малко срещан в предишни години.", "date": "2017.10.12", "title": "Само до 3% от българите се ваксинират срещу грип"}
{"url": "http://www.novinite.bg/articles/151182/Nad-polovinata-djipita-u-nas-sa-na-vazrast-nad-55-godini", "text": "В момента у нас има само един специализант по обща медицина, който предстои да стане общопрактикуващ лекар. Оказва се, че над 60 процента от джипитата в България и над 50 процента от всички лекари са на възраст над 55 години. Това показват последните данни на Лекарския съюз, изнесени по време на здравна конференция на Федерацията на синдикатите в здравеопазването, която се провежда в столицата. Подобна е ситуацията и при медицинските сестри, акушерките и фелдшерите, информира БНТ. Различни проблеми в сектора бяха дискутирани по време на конференцията. Според председателя на федерацията д-р Иван Кокалов един от тях е, че Здравната каса продължава да бъде една голяма аптека. Предвид бюджета за догодина и разходите на здравноосигурителната институция, Кокалов заяви, че от Лекарския съюз едва ли ще успеят да договорят някакво чувствително увеличение на заплащането за различни услуги. Кокалов обаче е категоричен, че тази промяна не трябва да се състои във въвеждането на диагностично свързаните групи, вместо клиничните пътеки, за което апелират редица политици. Проблемът е в това, че от една страна въпросната система, по която се предлага касата да плаща, е остаряла, а от друга – за да се внедри тя, ще трябва да се платят двойно повече пари, отколкото сега са заложени.", "date": "2017.10.12", "title": "Над половината джипита у нас са на възраст над 55 години"}
{"url": "http://www.novinite.bg/articles/151144/Sindikatite-tarsyat-nachini-za-spravyane-s-nasilieto-nad-lekari", "text": "Как да спрем насилието над лекари? След МВР и прокуратурата темата срещу зачестилите нападения над медици ще бъде обсъдена и от синдикатите.Целта на дискусията е да очертае международния опит в справянето с рисковете на работното място, предаде НОВА.Ще бъдат представени конкретни примери на взаимодействие между пациенти, лекари и държавни органи при справянето с агресията в болничните заведения. ", "date": "2017.10.12", "title": "Синдикатите търсят начини за справяне с насилието над лекари"}
{"url": "http://www.novinite.bg/articles/151197/Hvanaha-400-kg-kontrabanden-tyutyun-na-magistrala-Hemus", "text": "Служители на ОД на МВР-Шумен намериха и иззеха близо 400 кг тютюн без бандерол. Акцизната стока е открита по време на специализирана полицейска операция по линия на противодействие на разпространението на акцизни стоки без бандерол, предава ДАРИК. Около 11.30 ч. днес на магистрала \"Хемус\" край Нови пазар е извършена проверка на товарен автомобил \"Мерцедес Спринтер\" с благоевградска регистрация. Водачът - 30-годишен мъж от Гоце Делчев, бил видимо притеснен.  По време на извършения оглед в хладилния товарен автомобил полицейски служител забелязал, че между предния и задния отсек, които имитирали хладилни помещения, има фуга. Там впоследствие бил открит тайник, замаскиран с лайсни. В него служители на РУ-Нови пазар, криминалисти от сектор \"Противодействие на икономическата престъпност\" в областната дирекция и полицейски служители от РУ- Шумен открили 390 кг нарязан тютюн без акцизен бандерол, поставен в чували.    ", "date": "2017.10.12", "title": "Хванаха 400 кг контрабанден тютюн на магистрала \"Хемус\""}
{"url": "http://www.novinite.bg/articles/151203/MVR-aktivno-po-sledite-na-izmamnika-Aleksandar-ot-Fejsbuk", "text": "МВР по следите на измамника Александър от \"Фейсбук\", ужилил десетки с евтини самолетни билети, пише news.bg Разследването върви активно, сподели шефът на ГДБОП Ивайло Спиридонов. Множество жалби са постъпили при антимафиотите.Над 40 лица са свидетели по въпросното разследване, изтъкна Спиридонов.При събиране на достатъчно данни за извършени престъпления ще го докладваме в прокуратурата, обеща и главсекът Младен Маринов.Все още се събират данни от пострадали, допълни той и увери: \"Няма никакъв проблем\".Работим по случая и този човек рано или късно ще бъде задържан, коментира Маринов. По непотвърдена информация, истинското име на измамника е Спас Василев. Измамите на Василев възлизат на сума, надвишаваща 20 хил. лв.Измамникът предлагал евтини самолетни билети от фалшивия си профил в социалната мрежа.", "date": "2017.10.12", "title": "МВР активно по следите на измамника Александър от Фейсбук"}
{"url": "http://www.novinite.bg/articles/151154/Dneven-horoskop-za-12-oktomvri", "text": "\r\n\r\nПо принцип нямате врагове, но през днешния ден ще се чувствате сякаш имате. Ще получите страхотно предложение за работа, което ще се отрази много добре на кариерата ви стига да го приемете.\r\n\r\nВашите приятели се нуждаят от вас днес и трябва да реагирате много бързо. Използвайте цялата си енергия, за да им помогнете. В края, когато видите резултата, ще се чувствате много удовлетворени.\r\n\r\nОтношенията ви с колегите или съседите ще се променят и вие ще бъдете изключително доволни от този факт. Денят е подходящ да започнете нещо или да подобрите нещо старо.\r\n \r\nАко сте представител на някой от останалите зодиакални знаци, можете да намерите своя дневен хороскоп .\r\n", "date": "2017.10.12", "title": "Дневен хороскоп за 12 октомври"}
{"url": "http://www.novinite.bg/articles/151165/Chetirima-balgari-osadeni-vav-Franciya", "text": "Четирима българи бяха осъдени във Франция на затвор от 3 до 5 години заради транзакции на стойност над 2 милиона евро, извършени с кредитни карти, предаде Франс прес, цитирано от ДАРИК.   Издадени са заповеди за ареста на четиримата, които се явиха пред съда във вторник, но не присъстваха на произнасянето на присъдата днес.   Властите са получили сигнал за престъпленията с международен елемент през 2007 г. след серия оплаквания на жители на Западна Франция. Те сигнализирали за подозрителни преводи, извършени от техните сметки в Южна Африка.   Разследването показало, че данните на кредитните им карти са били откраднати на бензиностанции, където на автоматичните устройства били поставени скимиращи устройства, позволяващи да се копира информацията от магнитната лента на картата.   След това престъпниците записвали данните на празни карти и извършвали транзакции в Южна Африка, Италия, Гърция и на други места. Благодарение на научните изследвания в областта на мобилните комуникации френската жандармерия открила мрежа от престъпници, които вече действали в Дания и в Германия. Освен това били открити двайсетина бензиностанции във Франция, използвани за кражба на данни.   След обиски в Германия и в България били открити 5340 фалшиви кредитни карти и 10 633 извършени незаконни транзакции на стойност 2,04 милиона евро. Обвинението смята, че 46-годишният Георги Мартинов, строителен предприемач, е бил финансистът на групата. Съдът в Рен му наложи присъда от 5 години затвор и глоба от 100 000 евро.   35-годишният Мартин Златарев получи присъда от 3 години затвор и 15 000 евро. 49-годишният Елин Елин, представил се като мениджър, беше осъден на 4 години затвор и глоба от 80 000 евро. 51-годишният Веселин Милушев, който се представя като студент, е бил осъден на 4 години затвор и глоба от 30 000 евро.", "date": "2017.10.12", "title": "Четирима българи осъдени във Франция"}
{"url": "http://www.novinite.bg/articles/151209/Uslovni-prisadi-za-dvama-lihvari-preprali-nad-100-hil-leva", "text": "Условни присъди получиха двама обвиняеми за лихварство и пране на пари, съобщиха от ската окръжна прокуратура, информира news.bg Иво А. и Милен Н. се признаха за виновни за това, че за периода от 01 януари 2006 г. до 31 декември 2009 г. в градовете Гулянци и Плевен заедно са извършвали банкови сделки. Двамата предоставяли кредити без да имат специално разрешително за подобна дейност. Срещу отпуснатия заем искали 10% месечна лихва. Те дали заеми на 13 души за общо 211 200 лева.Иво А. се призна за виновен и по повдигнато му обвинение за това, че от неустановен ден до 14 януари 2015 г. в Плевен държал огнестрелно оръжие - сигнално-газов пистолет \"IDEAL BLACK\", 9 мм, с пълнител, преработен в боен. Той имал и боеприпаси за огнестрелно оръжие - 6 патрона, без да има за това надлежно разрешение.Третото обвинение, по което е осъден Иво А., е за това, че между 21 декември 2007 г. -12 февруари 2013 г. в Плевен е направил имуществени сделки за 102 323 лева, което е обект на \"пране на пари\". Иво А. е знаел, че то е придобито от него и другия обвиняем чрез престъпление. Той е осъден на три години лишаване от свобода, отложено с пет години изпитателен срок и глоба 5000 лева и да заплати в полза на държавата 102 323 лв. - равностойността на липсващия предмет на престъплението.На Милен Н. е наложено наказание две години лишаване от свобода с тригодишен изпитателен срок и конфискация на една втора от имуществото на дееца - три поземлени имота в землището на село Сомовит. Сключените споразумения имат последици на влезли в сила присъди.", "date": "2017.10.12", "title": "Условни присъди за двама лихвари, \"препрали\" над 100 хил. лева"}
{"url": "http://www.novinite.bg/articles/151172/Niki-Mihajlov-trenira-s-Kristal-Palas", "text": "Вратарят Николай Михайлов от няколко дни тренира с елитния английски Кристъл Палас, пише БТА. 29-годишният страж в момента е свободен агент и може веднага да подпише с \"орлите\", ако получи предложение за договор.\r\nЛондончани имат сериозни проблеми от началото на сезона, като след изиграването на 7 кръга от Висшата лига са на последното 20-о място без точка. Освен това тимът на Рой Ходжсън е с най-слабата защита в местния елит - 17 допуснати гола, а все още не е отбелязал попадение.\r\nДо момента \"орлите\" разчитаха под рамката на вратата на уелския национал Уейн Хенеси, който обаче не се представя на ниво. Негова резерва е аржентинският ветеран Хулиан Сперони, а задачата е да се намери още един човек на този пост. \r\nТъй като вече има достатъчно тренировки, синът на президента на БФС Борислав Михайлов очаква отговор дали ще му бъде предложен контракт или не.\r\n", "date": "2017.10.12", "title": "Ники Михайлов тренира с Кристъл Палас"}
{"url": "http://www.novinite.bg/articles/151183/Prokuraturata-povdigna-obvinenie-na-policejskiya-nachalnik-ot-Plovdiv", "text": "Пловдивската окръжна прокуратура повдигна обвинение за вземане на подкуп на заместник началника на Трето районно управление Стоян Павлов, информира БНТ.\r\nМотивът - вместо да уведоми полицията за телефонни измами, за които той е бил течение, полицейският шеф е прикривал престъпниците. До момента има данни, че е прибрал подкуп от 300 лева при една от измамите. Проверява се участието му и в други случаи.\r\nТой е обвинен по разследване на телефонни измами. Извършени са измами на над 180 000 лева срещу възрастни хора от септември до сега. Извършва се разследване дали е съдействал на измамниците по схемата полицията иска съдействие с парични средства, хвърлени през терасата. Наказанието е от 3 до 10 години затвор.\r\n ", "date": "2017.10.12", "title": "Прокуратурата повдигна обвинение на полицейския началник от Пловдив"}
{"url": "http://www.novinite.bg/articles/151171/Nadal-navleze-v-Shanhaj", "text": "\r\nСветовният №1 Рафаел  записа 13-та си поредна победа в тура след експресно 6-2 6-1 над Джаред Доналдсън във втория кръг на Мастърса в Шанхай. Мачът продължи само 55 минути, в които Матадора не остави никакви шансове на младия американец, заемащ №56 в световната ранглиста, пише  .\r\nЗа място на четвъртфиналите лидерът в световната ранглиста ще срещне Фабио Фонини, който на старта на турнира преодоля Лука Пуй със 7-6(7) 6-3. Двамата вече играха на два пъти през настоящия сезон, а Рафа записа два успеха – на хард в Маям и на клея в Мадрид. Победата бе 62-а за Матадора през сезона срещу само 9 поражения.\r\nЗа целия мач  загуби едва 4 точки на свой първи сервис и не допусна 21-годишният му опонент да се добере до нито един брейкбол. Същевременно световният №1 проби по два пъти във всеки от сетовете.\r\n", "date": "2017.10.12", "title": "Надал навлезе в Шанхай"}
{"url": "http://www.novinite.bg/articles/151179/Istorichesko-postijenie-za-Balkan-Botevgrad", "text": "Отборът на \"Балкан\" Ботевград ще играе в групите на турнира за Купата на ФИБА Европа за първи път в своята история. Тимът на Небойша Видич допусна две загуби от унгарския \"Сомбатхей\" във втория квалификационен кръг, но премина в следващата фаза като един от трите \"щастливи губещи\" тима, информира бТВ.\"Балкан\" е с обща точкова разлика от -11 след двете срещи, след като отстъпи с 95:96 у дома и със 74:84 на реванша в Унгария. Това обаче се оказа достатъчно за място в групите на турнира.Другите два отбора, които подобно на ботевградчани ще продължат в следващата фаза, са израелският \"Бней Херцлия\", който е с показатели от -1 точка от двата двубоя, както и руският \"Химик Южни\" (-7). За съжаление другият български представител в тази фаза на турнира \"Берое\" Стара Загора не успя да продължи към групите, след като допусна две загуби, съответно с 19 и 13 точки от белгийския \"Белфиус Монс-Айно\".По-късно днес ще стане ясно и в коя група ще попадне \"Балкан\". Това ще бъде определено чрез жребий, който ще бъде теглен в швейцарския град Мийс.", "date": "2017.10.12", "title": "Историческо постижение за Балкан Ботевград"}
{"url": "http://www.novinite.bg/articles/151157/Pravyat-balistichna-ekspertiza-na-sadiyata-hvanat-da-brakonierstva", "text": "Висш съдия беше хванат след гонка с полицията по подозрение в незаконен нощен лов. Магистратът беше хванат с криминално проявен мъж край плевенско село в четвъртък в гората в село Бохот, информира НОВА.Оказва се, че един от нарушителите е съдията Иван Иванов, а другият - бизнесмен с богато криминално минало. У магистрата полицаите откриват и черна маска с прорези за очите и устата. Съдията не носил документи за самоличност и не се представил като магистрат.„Джипът се е придвижвал с изгасени фарове, но светещ боен фар. Движил се е в кръг, което по принцип дава сигнал за нощно ловуване, което е абсолютно забранено”, обясни говорителят на главния прокурор Румяна Арнаудова„Тази маска е открита в самия съдия. Тя е предадена на прокурорите от спецзвено „Антикорупция”, които бяха изпратени на място от главния прокурор Сотир Цацаров, който първи беше уведомен за този случай. Предстои изготвянето на балистична, дактилоскопна и физико-химична експертиза. Взети са и натривки от ръцете на съдията, за да се установи дали има ДНК-материал по маската. На този етап съдията не е разпитван – нито като свидетел, нито като обвиняем”, заяви говорителят на прокуратурата Румяна Арнаудова.  ", "date": "2017.10.12", "title": "Правят балистична експертиза на съдията, хванат да бракониерства"}
{"url": "http://www.novinite.bg/articles/151186/Kak-da-usvoim-po-dobre-vitaminite-v-salatata", "text": "Учени съветват да слагаме повече олио или зехтин в салатата, защото така витамините се усвояват по-добре, съобщи Интернешънъл бизнес таймс.Ефектът може да се постигне и с други източници на мазнини, като ядки и сирене. Оптималното количество е 32 гр мазнина, което е равно на две супени лъжици. Мазнините подобряват усвояването на осем полезни съставки, сред които витамините А, Е и К, които предпазват от рак и подобряват зрението. При двойно количество мазнина се удвоява и усвояването на витамини.Според предишни изследвания олиото подобрява усвояването на ликопена от доматите и бета-каротина от морковите.Изследването за усвояването на хранителните съставки е извършено от учени от университета на Айова. Те са работили с 12 жени, като са им давали салати с 0, 2, 4, 8 или 32 гр соево олио, добавено към соса.Максимално усвояване на полезните съставки имало при 32 гр мазнина. ", "date": "2017.10.12", "title": "Как да усвоим по-добре витамините в салатата"}
{"url": "http://www.novinite.bg/articles/151155/Kakva-e-vrazkata-na-policejski-shef-s-alo-mafiyata", "text": "Полицейският началник, задържан в Пловдив, ще бъде задържан за 72 часа. Това съобщи говорителят на главния прокурор Румяна Арнаудова, информира НОВА.Заместник-шефът на Трето РПУ Стоян Павлов е обвинен в подкуп. Твърди се, че е имал взаимоотношения с тартори на банди за телефонни измами. Има подозрения, че зад тези контакти може да е извършвал определени услуги. „Прокуратурата има намерение още днес полицейският служител да бъде задържан за срок от 72 часа по обвинения за подкуп. Лицето има връзка с лица, извършили телефонни измами”, заяви говорителят на прокуратурата Румяна Арнаудова.  ", "date": "2017.10.12", "title": "Каква е връзката на полицейски шеф с \"ало\" мафията?"}
{"url": "http://www.novinite.bg/articles/151152/Ravnosmetka-sled-gorskite-pojari-v-Kaliforniya", "text": "Тежка равносметка от горските пожари, които бушуват от неделя в Северна Калифорния.21 са вече жертвите на огнената стихия. Пламъците са унищожили 3 500 сгради в най-известите винарски райони на Калифорния, информира НОВА.Десетки хиляди са евакуирани заради разрастващите се пожари.Службите за противопожарна безопасност съобщават, че бушуват над 20 отделни огнища в осем окръга на щата. ", "date": "2017.10.12", "title": "Равносметка след горските пожари в Калифорния"}
{"url": "http://www.novinite.bg/articles/151150/Shte-izlyazat-li-na-svoboda-dvama-inkaso-obirdjii", "text": "Обвиняемите за въоръжения грабеж на инкасо автомобил - Явор Георгиев и Илиян Илиев искат да излязат на свобода. Софийски градски съд ще заседава по мярката им за неотклонение, а те са в ареста вече повече от 4 месеца.Обирът стана на 27 януари в близост до търговски център на \"Цариградско шосе\".Отнетата сума беше около 360 000 лв, съобщава НОВА. ", "date": "2017.10.12", "title": "Ще излязат ли на свобода двама инкасо обирджии?"}
{"url": "http://www.novinite.bg/articles/151170/Grisho-vidya-smetkata-na-Kueri", "text": "\r\n взе скалпа на втори американец на Мастърса в Шанхай. Нашето момче отнесе с 2:0 сета (6:3 и 7:6 (3) бомбардира от Щатите Сам Куери за по-малко от час и половина игра. Хасковлията вече е на четвъртфинал в мегаполиса, а там го чака почти сигурно Рафаел Надал. Гришо ще има възможност да вземе реванш от Матадора, който преди няколко дни го би в полуфинал в Пекин, пише.\r\nГригор имаше леки колебания в началните минути, но още във второто си подаване записа гейм на нула за 2-1, а след това осъществи и пробив, който реши първата част. Куери направи първата си двойна грешка при 15-30, а в следващото разиграване Димитров добре се защити със сечения си бекхенд преди да пласира форхенд уинър по правата, за да си заслужи брейкбол, който материализира.\r\nБългаринът затвърди пробива, а в осмия гейм при 5-2 изпусна три сетбола, след като поведе с 0-40 в подаването на американеца. Все пак няколко минути по-късно Григор приключи първата част с ас.\r\nВторият сет започна с леко отпускане на Димитров, който изигра изпълнен с грешки свой първи сервис гейм и бе пробит на нуло за 0-2. Реакцията му обаче беше категорична – моментален рибрейк, също на нула, като в последната точка нашият вдигна публиката на крака с интелигентен прехвърлящ удар.\r\nЗаредиха се спокойни за сервиращите геймове, а след точно час игра Димитров приключи осмия с ас за 4-4. Григор на два пъти повеждаше в началото на 11-ия, но последваха няколко негови грешки и при 6-5 Куери си гарантира минимум тайбрек. На геймбол при 40-30 нашият направи двойна грешка, но след това приключи успешно гейма си.\r\nКуери пръв поведе с минипробив, но Димитров го върна бързо, а след ас на българина двамата смениха полетата при 3-3. Малко по-късно американецът сбърка воле на мрежата и Григор дръпна с 5-3, а след нова негова грешка, този път от бекхенд, вече имаше три сетбола, първите от два от които на свой сервис. И още от първия сложи точка на спора след 80 минути игра.\r\n", "date": "2017.10.12", "title": "Гришо видя сметката на Куери"}
{"url": "http://www.novinite.bg/articles/151160/Bolen-ot-Parkinson-e-nameril-nachin-sam-da-se-bori-s-bolestta", "text": "Пловдивчанин, болен от Паркинсон, е намерил начин сам да се бори с коварната болест. 57-годишният Румен Велев е открил апарат – портативен невростимулатор, за който твърди, че облекчава състоянието му. Устройството обаче не се признава от българските лекари, информира БНТ.Румен Велев се сблъсква с болестта преди пет години. Схваща му се ръката и след поредица изследвания разбира от лекарите, че страда от Паркинсон. Сега заради втвърдяване на мускулите мъжът трудно движи своите крайници.Румен Велев: \"Много от нещата, които можех да върша спокойно и без напрежение, сега ми създава много големи трудности. Например шофирането на кола – почти избягвам да шофирам кола. Обличането, закопчаването на копчетата – това са си неща, които обикновеният човек върши спокойно, за мен това е затруднение.\"У нас Паркинсон се лекува само с медикаменти. Те обаче не облекчават изцяло състоянието на болния, казва Румен.\"На моменти има подобрение, на моменти се влошава състоянието – в зависимост от натовареността, физическото състояние, сезона на годината. В студено време се влошава доста състоянието.\"Мъжът е приемал и лекарство от Индия, което обаче не е клинично тествано в България и е доста скъпо.Румен Велев: \"Доста добре се чувствах след това - около месец, месец и половина. Но не мога да си позволя лечението с това лекарство, защото първо не знам какви са отрицателните последствия и чисто финансово не мога да си позволя това лекарство.\"Преди половин година научил, че в Америка има разработен апарат, който облекчава състоянието при редица заболявания като множествена склероза и Алцхаймер. Приятел на Румен сглобил за него портативния невростимулатор и сега болният го ползва четири пъти на ден по 20 минути.Румен Велев: \"През него, през тези 96 площадки, които са на лъжичката, има напрежение с 27 волта и с определен импулс, който стимулира чрез нервите на езика мозъка и клетките в мозъка, за да се създадат нови връзки между загиналите клетки, които са в мозъчната кора.\"В България обаче не е доказано, че апаратът помага на болните, затова не се признава от лекарите.Румен Велев: \"Щом този апарат не се представя на конгресите, значи той не върши никаква работа.\"Румен иска да бъде създадена методика за ползване на невростимулатора. В редица държави той се прилага успешно при лечение на тези заболявания. Мъжът има предложения за лечение от болници в Москва и Франкфурт, където се извършват процедури на болни с този апарат. Един лечебен курс обаче струва 8000 евро, непосилни за пловдивчанина.Екип на БНТ ни потърси мнението на един от водещите специалисти в областта на лечението на Паркинсон в България - проф. Лъчезар Трайков - водещ специалист по дегенеративни заболявания на мозъка и ръководител на отделение в клиниката по неврология в УМБАЛ “Александровска”.Професор Лъчезар Трайков обясни, че стимулиране с електричество или магнитно поле за повлияване симптомите на Паркинсон се провеждат дори в момента в болниците в България, но те са с апаратура с изрично доказан ефект и клинични изпитания, приети в цял свят. Случаят с този апарат обаче е коренно различен.Проф. Лъчезар Трайков: - Значи става дума за един така наречен стимулатор, неинвазивен, който е с невромодулиращ ефект, евентуално. Теоретичният модел, идеята е, че подавайки този електрически стимул върху езика, това нещо ще активизира ядрата на двата нерва, които отговарят за инервацията на лицето. Това са тригиминалния нерв и лицевия. И тези два нерва са на едно точно определено място в мозъка, в ствола. Значи, ако приемем, че ядрата на двата нерва - лицевият и другият се намират в тази структура, която не е малка структура, тя е все пак ствола - съставен от три части, те са в неговата средна част. В неговата горна част се намира онова прословуто ядро, което страда при паркинсоновата болест, и тук надеждата, но никъде няма в литературата доказателствен материал, че това нещо ще се случи.Чисто анатомично трудно е да го приема аз поне, а и много мои колеги и в България, и по света, да приема, че на това разстояние - между там, където действат тези влакънца и другите ще има някакво стимулиращо въздействие. И даже да има стимулиращо въздействие, то това въздействие ще спре паркинсоновата болест.\"", "date": "2017.10.12", "title": "Болен от Паркинсон е намерил начин сам да се бори с болестта"}
{"url": "http://www.novinite.bg/articles/151158/Vulkan-izrigna-v-Yaponiya-i-zasipa-s-pepel-chetiri-selishta", "text": "Вулкан в югозападна Япония изригна за първи път от шест години и засипа с пепел околните селища, съобщи Асошиейтед прес, цитирано от БНТ.\r\nЯпонската телевизия Ти Би Ес излъчи кадри с ученици, предпазващи се от пепелта с каски и маски, на път за училището си в подножието на а Шинмоедаке.\r\nТелевизията съобщи, че от кратера на а се е издигнал стълб с височина 1700 метра и пепел е паднала над най-малко четири селища в префектура Миядзаки.\r\n", "date": "2017.10.12", "title": "Вулкан изригна в Япония и засипа с пепел четири селища"}
{"url": "http://www.novinite.bg/articles/151159/75-migranti-byaha-spaseni-kraj-Libiya", "text": "Поредната лодка с десетки мигранти бе засечена и прибрана от либийската брегова охрана край столицата Триполи. По тяхна оценка мигрантите от различни африкански страни са представлявали проблем и са били спасени, информира БНТ.Доброволка: Броят на хората е 75 - 19 жени, четири деца и останалите мъже. Оказана им е медицинска помощ, предоставена им е храна и ще бъдат изпратени в приюти.Италия и Европейският съюз предоставят различна подкрепа за Либия - обучение, екипировка и различно оборудване, в опитите да бъде пресечено нелегалното и опасно преминаване на препълнени лодки с хора, опитващи се да достигнат европейския бряг.", "date": "2017.10.12", "title": "75 мигранти бяха спасени край Либия"}
{"url": "http://www.novinite.bg/articles/151162/Naj-malko-40-dushi-sa-zaginali-sled-potop-vav-Viena", "text": "Най-малко 40 души са загиналите и други 22 са изчезнали в резултат на наводненията, причинени от непрекъснатите проливни дъждове в Северен и Централен Виетнам, съобщи в четвъртък Националният координационен комитет за борба с последиците от природните бедствия.Сред изчезналите е и журналист от държавната информационна агенция, който е бил отнесен от стихията, докато е правил репортаж в провинция Йен Бай. Според информацията централните райони Нге Ан, Тхан Хоа, Сон Ла, Хоа Бин са пострадали най-много от наводненията. Там, повече от 1,2 хил. жилищни сгради са били наводнени и унищожени от свлачищата, а пътищата продължават да са абсолютно парализирани. Хиляди местни жители бяха принудени да напуснат домовете си, бягайки от постоянно покачващото се ниво на водата.В някои провинции земеделските земи са под вода, електропроводите и комуникациите не функционират. Поради наводняването в близост до железопътната линия и срутването на една скална формация, движението на влаковете по трансвиетнамската железопътна линия Север-Юг също е временно прекъснато.Виетнамският премиер Нгуен Суан Фук посети лично един от залятите райони днес. Ръководителят на виетнамското правителство изиска от местната власт да засили контрола си върху развитието на ситуацията с наводненията и незабавно да предприеме всички мерки за бързото връщане на нормалния живот към населените места, засегнати от природните стихии. ", "date": "2017.10.12", "title": "Най-малко 40 души са загинали след потоп във Виена"}
{"url": "http://www.novinite.bg/articles/151166/Predstaviteli-na-malcinstvo-ni-v-Ukrajna-podkrepiha-zakona-za-obrazovanieto", "text": "Представители на българското малцинство в Украйна изразиха подкрепа за новия закон за образованието, но отбелязаха липсата на квалифицирани учители по български език и учебни пособия, предаде агенция Укринформ, информира БНТ.В сградата на българското посолство в Киев вчера се състоя кръгла маса, посветена на прилагането на член 7 от новия закон \"За образованието\", се казва в съобщение на украинското образователно министерство, цитирано от информационната агенция.Приемането на новия закон носи доста по-малко промени за българското малцинство в Украйна, отколкото например за унгарското или румънското, защото \"училища с преподаване на български отдавна работят по правилата, които се въвеждат сега\", каза на кръглата маса българският посланик Красимир Минчев. По думите му България разбира, че децата трябва да изучават и държавния език на Украйна.Присъстващите представители на българските малцинства в Одеската, Запорожката, Кировоградската и Николаевската област заявиха, че най-ефективният начин за изучаването на двата езика е в началния курс да се преподава на български, а в основните и средните училища - на украински.Директорът на училището в Болградския район на Одеската област Мария Пинти сподели, че учениците в първите класове в нейното училище имат по пет часа седмично украински език, а останалите предмети се преподават на български. По думите ѝ от пети клас нататък на учениците се преподава на официалния държавен език, но имат като отделен предмет и български език.Представител на малцинството в Запорожката област се оплака, че там има огромен недостиг от учители, които могат качествено да преподават български език, както и от учебници. Това е голям проблем за селските училища, където техническите средства не са съвременни.Украинският заместник-министър на образованието Павло Хобзей увери присъстващите, че подготовката на учители е сред първостепенните задачи на неговото ведомство. По думите му в държавния бюджет за догодина са предвидени 500 млн. гривни (около 16 млн. евро) за повишаване на квалификацията на учители от националните малцинства. Присъстващата Лиляна Друмева, съветник на българския министър на образованието, изрази мнение, че е възможно украински учители по български език да повишат квалификацията си в педагогически институти в България, предаде Укринформ.", "date": "2017.10.12", "title": "Представители на малцинство ни в Украйна подкрепиха закона за образованието"}
{"url": "http://www.novinite.bg/articles/151167/Velikobritaniya-otchete-nashestvie-na-balgari-i-rumanci-prez-poslednite-dve-godini", "text": "Броят на румънците и българите, живеещи в Обединеното кралство, се е увеличил с близо 80 процента през последните две години. Това показват данни на британската статистика, информира Off News.Ограниченията за мигранти от двете страни отпаднаха през 2014 година.Според данните на Националната статистическа служба през миналата година на острова са живели 413 000 румънци и българи, в сравнение с 234 000 през 2014 г.Близо 80 процента от българите и румънците в Обединеното кралство са в трудоспособна възраст, а броят на безработните сред тях е едва 11 500.Около 25 процента от гражданите на двете държави във Великобритания са самоосигуряващи се, докато средният процент на Острова е 14 на сто. Според 23% от румънците и българите и румънците са заети в дистрибуцията, ресторантьорството и хотелиерството, а други 23% са в строителния сектор.Британската статистика обаче отчита и много висок процент на българи, заети в сектор банки и финанси. Средното възнаграждение на гражданите на двете балкански държави във Великобритания е 8.33 паунда на час при средно национално ниво от 11.30 паунда на час.", "date": "2017.10.12", "title": "Великобритания отчете нашествие на българи и румънци през последните две години"}
{"url": "http://www.novinite.bg/articles/151161/Zemetresenie-razlyulya-Meksiko", "text": "Земетресение от 5,1 по Рихтер разтърси в сряда вечерта щата Оахака, намиращ се в южната част на Мексико, съобщи Националната сеизмологична служба на страната, предаде ДАРИК. Според данните на агенцията епицентърът се намира на 20км югоизточно от град Сантяго Пинотепа Насионал и на 2 км. дълбочина.За момента няма постъпила информация за разрушения или пострадали. През септември Мексико преживя две катастрофални земетресения, които доведоха до смъртта на стотици хора. При първото с магнитуд 8,2 жертвите бяха 96. 12 дни по-късно, на 19 септември трусът с магнитуд 7, 1 пък отне живота на 369 човека.", "date": "2017.10.12", "title": "Земетресение разлюля Мексико"}
{"url": "http://www.novinite.bg/articles/151173/Belgiya-e-gotova-da-prieme-dobrovolno-migranti", "text": "Белгия е готова да приеме доброволно догодина още 1150 мигранти, съобщи държавният секретар по убежището и миграцията Тео Франкен, информира БНТ.\r\nПредвижда се да бъде осигурен подслон за още 600 сирийци, достигнали Турция, 350 сирийци от Ливан, 100 - от Йордания, както и 50 конгоанци от Уганда и още 50 , достигнали Либия. Досега  е приела 976 разселени  по задължителните квоти на ЕК, а трябваше да подслони 3812 души.\r\nЕвропейската комисия представи преди месец предложение за нови, доброволни квоти, и изрази готовност да осигури по 10 000 евро на приет по тях мигрант. Тази нова и доброволна схема ще замени досегашните задължителни квоти, които не бяха изпълнени. Общият бюджет за изпълнението на новите квоти е половин милиард евро, достатъчни да покрият разноските за 50 000 мигранти. Предвижда се приемането на кандидати основно от Африка.\r\nПрез септември ЕК отчете, че от предвидените 160 хиляди  за разселване по задължителните квоти ще бъдат обхванати едва до 37 000 души. Комисията добави, че скоро близо 1,5 милиона  трябва да бъдат върнати там, откъдето са дошли, защото не отговарят на изискванията да останат в ЕС.\r\n", "date": "2017.10.12", "title": "Белгия е готова да приеме доброволно мигранти"}
{"url": "http://www.novinite.bg/articles/151178/Amerikanski-dron-likvidira-Byalata-vdovica-v-Siriya", "text": "Американски боен безпилотен апарат е ликвидирал в Сирия британката Сали Джоунс, сражаваща се за \"Ислямска държава\"(ИД), известна като \"Бялата вдовица\", заедно с 12-годишния й син. Екзекуцията е била извършена в околностите на обкръжения от кюрдски бойци град Рака, съобщава в.\"Таймс\". \"Предположението, че Джоунс, заедно със сина си, са мъртви, бе потвърдено\", е съобщил военен източник, цитиран от изданието. МИ-6, външното разузнаване на Великобритания, от години следи Сали Джоунс, информира в. \"Сега\".Историята на \"бялата вдовица\" стана отново известна на широката общественост през юли. Тогава арабският в.\"Ал Хайат\" разказа, как преди четири години една 45-годишна британка, майка на две деца, позната като член на рап групата Крънч, неочаквано се омъжила за мюсюлманин - основният вербовчик на ИД в Европа. След това тя заминава за Сирия, където става помощник на съпруга си. Другата жертва на удара на САЩ, малкият син на Сали Джоунс, стана печално известен с това, че на \"рекламните\" видеоклипове на ИД изпълняваше екзекуциите на пленени войници или невинни граждани. Мъжът на тази \"Бяла вдовица\" беше ликвидиран преди 2 години също от американски дрон, След това тя продължи своята терористична дейност заедно с невръстния си син.", "date": "2017.10.12", "title": "Американски дрон ликвидира \"Бялата вдовица\" в Сирия"}
{"url": "http://www.novinite.bg/articles/151184/Parij-se-bori-s-globalnoto-zatoplyane", "text": "Властите на френската столица Париж планират да забранят до 2030 г. всички автомобили, задвижвани от двигатели с вътрешно горене, включително онези, използващи дизел и бензин, обяви служител на кметската управа на Париж, цитирани от \"Ройтерс\".\"Става дума за дългосрочно планиране със стратегия, която ще намали парниковите газове\", изтъкна Кристоф Найдовски, служител, отговарящ за транспортната политика в кабинета на кмета Ан Идалго.\"Транспортът е един от основните производители на парникови газове... така че ние планираме изход от превозните средства с двигатели с вътрешно горене, или превозни средства, използващи изкопаеми горива, до 2030 г.\", допълни Найдовски.Френската столица, която ще е домакин на Олимпийските игри през лятото на 2024 г. и която беше домакин през 2015 г. на последното световно споразумение за политиките за ограничаване на глобалното затопляне, вече се беше прицелила в забраната на дизеловите автомобили до провеждането на Олимпийските игри.Ала забраната и на бензиновите автомобили бележи радикална ескалация на екологичната политика в най-посещавания град в света.Електрическите автомобили няма да бъдат засегнати.", "date": "2017.10.12", "title": "Париж се бори с глобалното затопляне"}
{"url": "http://www.novinite.bg/articles/151193/Sto-kmetstva-v-Kataluniya-rabotyat-na-nacionalniya-praznik-na-Ispaniya", "text": "Кметствата в повече от 100 населени места в испанската автономна област Каталуния решиха днес да бъде работен ден, въпреки че се отбелязва националният празник на Испания, съобщи в. „Периодико”, цитиран от NOVA. Денят е неработен за цялото кралство. Сред градовете, решили да пренебрегнат празника, са Жирона, Бадалона, Берга.По този начин местните власти протестират срещу действията на служителите на реда на 1 октомври, когато се проведе референдум за независимост на Каталуния, смятан от Мадрид за незаконен.На 1 октомври испанските органи на реда в целия регион се опитаха да предотвратят гласуването като изземаха урни и бюлетини и затваряха избирателни секции. Често това водеше до сблъсъци с местни жители.В резултат на действията на правоприлагащите органи, според властите в Каталуния са пострадали близо 1000 д,уши, а по данни на испанското МВР са били ранени над 400 полицаи и гвардейци. ", "date": "2017.10.12", "title": "Сто кметства в Каталуния работят на националния празник на Испания"}
{"url": "http://www.novinite.bg/articles/151190/Hamas-i-Fatah-obyaviha-pomirenie", "text": "Палестинската радикална групировка \"Хамас\" обяви, че е постигнала споразумение с противниковата палестинска групировка \"Фатах\", слагайки край на продължил 10 години разрив между двете формации, съобщава БиБиСи.\"Хамас\", която контролира палестинския анклав Ивицата Газа, уточни, че подробностите от споразумението ще бъдат публикувани по-късно днес. \"Фатах\" не са коментирали.Египет е посредник на помирителните преговори в Кайро.\"Преговорите са позитивни, а египетската страна е безпристрастна\", посочи говорителят.През миналия месец \"Хамас\" се съгласи да разпусне комитета, който управлява Газа. Този ход беше основно изискване на палестинския президент Махмуд Абас, чиято организация \"Фатах\" управлява части от Западния бряг.Палестинският премиер Рами Хамдала след това направи рядко посещение в Газа. Той коментира, че палестинската власт ще започне да поема контрола върху административните въпроси и отговорността по сигурността в Газа.Египет и Израел, главният противник на \"Хамас\", поддържат блокада върху Газа от 2006 г. насам. \"Хамас\" призовава за унищожението на Израел и води три войни с еврейската държава.Израел твърдо се противопоставя на каквото и да е участие на \"Хамас\" в палестинската власт. Еврейската държава разглежда \"Хамас\" като терористична групировка и се зарече, че няма да има отношения с палестинско правителство, в което участват членове на \"Хамас\".\"Хамас\" като цяло, или в някои случаи военното му крило, са определени за терористи от Израел, САЩ, Европейския съюз, Великобритания и други сили.", "date": "2017.10.12", "title": "\"Хамас\" и \"Фатах\" обявиха помирение"}
{"url": "http://www.novinite.bg/articles/151194/Katalunskiyat-premier-reagira-na-ispanskiya-ultimatum", "text": "Каталунският премиер Карлес Пучдемон реагира на ултиматума на испанското правителство да се откаже от плановете за независимост, защото в противен случай ще бъдат прекратени правомощията му, като заяви в Twitter: \"Ние искаме диалог и отговорът е да се постави на масата член 155. Посланието е разбрано\", информира \"Асошиейтед прес\", цитирана от NOVA. Пучдемон имаше предвид разпоредбата, привеждаща в сила неизползвани досега конституционни правомощия, която испанското правителство заплаши, че ще задейства, ако плановете за независимост не бъдат изоставени преди определения краен срок на 19 октомври.По-рано Пучдемон предложи на каталунските депутати да замразят прилагането на плана за отцепване, за да дадат време за преговори с испанските власти по въпроса за независимостта.Министър-председателят на Испания Мариано Рахой отхвърля какъвто и да е диалог, докато отцепването се предлага като възможност.Каталунският вицепремиер Ориол Жункерас каза на Рахой в Twitter: \"Това, което иска международната общност и което очаква Каталуния, е искрен диалог, а не конфронтация и нови заплахи\".  ", "date": "2017.10.12", "title": "Каталунският премиер реагира на испанския ултиматум"}
{"url": "http://www.novinite.bg/articles/151187/Rusiya-Vashington-umishleno-rushi-otnosheniyata-ni", "text": "Москва остро протестира пред Вашингтон във връзка с премахването на руския флаг от дипломатическо имущество в САЩ.Това заяви говорителят на руското външно министерство Мария Захарова, цитирана от руски медии, информира News.bg.\"Вчера ново, мога да окажа официално, враждебно действие на американските власти срещу нашите дипломатически институции стана известно. Руски флагове бяха свалени от сгради на руската търговска мисия във Вашингтон и от генералното консулство в Сан Франциско, които по-рано бяха окупирани от американски агенти\", поясни тя.Според Захарова Москва разглежда инцидента като оскърбление на руския държавен символ, допълвайки, че Москва вече \"изрази силен протест пред САЩ\".По думите й подобни действия и някои определени политически сили в САЩ умишлено унищожават отношенията с Русия.По-рано американските власти премахнаха руското знаме от сградите на генералното консулство в Сан Франциско и търговското представителство във Вашингтон.Москва изпрати протестна нота на Вашингтон.Руското правителство разглежда тази мярка като \"изключително неприятелска стъпка\" и поиска незабавното връщане на флага.От Държавния департамент се защитиха, че руският флаг е свален с \"уважение\" от американските власти и е съхранен в сградите.", "date": "2017.10.12", "title": "Русия: Вашингтон умишлено руши отношенията ни"}
{"url": "http://www.novinite.bg/articles/151199/Erdogan-Turciya-ne-zavisi-ot-SASht", "text": "Турция не зависи от САЩ. Това заяви турският лидер Реджеп Ердоган, цитиран от световни агенции и news.bg Неприемливо е, ако САЩ искат да се откажат от стратегическото партньорство заради казуса около американския посланик Джон Бас, смята Ердоган. Посланикът е отговорен за кризата, подчерта турският държавен глава и поясни, че правителството му не е зависимо от САЩ.Коментарът на Ердоган идва след разпространението на информация, че делегация от Вашингтон ще пристигне в Анкара в опит да се разреши дипломатическият спор.Според турския държавен глава Вашингтон \"жертва\" отношенията си с Анкара.\"Нека бъда ясен, човекът, който причини това, е посланикът. Неприемливо е за САЩ да жертват стратегическо партньорство за посланик, който не знае мястото си\", каза Ердоган пред местни управители в Анкара.Вицепремиерът Бекир Боздаг заяви, че двете страни са се съгласили да работят заедно.През уикенда САЩ обявиха, че всички дипломатически мисии в Турция временно ще прекратят визовите услуги за \"оценка на ангажимента на Турция\" по охраната на американската мисия. Анкара предприе реципрочни действия. Вашингтон взе решението след задържането на американско дипломатическо лице от турските власти.", "date": "2017.10.12", "title": "Ердоган: Турция не зависи от САЩ"}
{"url": "http://www.novinite.bg/articles/151153/Ispaniya-otbelyazva-nacionalniya-si-praznik", "text": "Испания се готви да отбележи националния си празник на фона на продължаващата политическа криза.Правителството в Мадрид даде ултиматум на Каталуния да поясни обявила ли е независимост. Срокът за отговор е до понеделник, информира НОВА.Ако сепаратистите потвърдят, че се отделят от Испания, ще им бъде даден още един срок от три дни за оттегляне на декларацията. В противен случай автономията на Каталуния ще бъде отнета.В сряда премиерът Мариано Рахой каза пред парламента, че страната е изправена пред най-сериозната заплаха за своята 40-годишна демокрация. ", "date": "2017.10.12", "title": "Испания отбелязва националния си празник"}
{"url": "http://www.novinite.bg/articles/151177/Tropicheskata-burya-Ofeliya-nabra-sila", "text": "Тропическата буря Офелия набра сила в Атлантическия океан и вчера се превърна ураган, съобщи Националният център по ураганите. Това е десетият ураган за сезона. Той е с ветрове от 120 км/ч и се намира на 1200 км югозападно от Азорските острови. Стихията постави рекорд за най-много поредни бури, достигнали силата на ураган, каза метеоролог от Колорадския щатски университет. За последен път толкова много поредни бури са станали урагани през 1893 г.Белият дом призова Конгреса да отпусне 5 млрд. долара за облекчаване на финансовата криза в Пуерто Рико след урагана Мария, информира в. \"Сега\".Централните власти в Пуерто Рико, редица общини и други местни власти страдат от недостиг на ликвидни средства, след като природната стихия блокира приходите им и изтощи ресурсите на острова.", "date": "2017.10.12", "title": "Тропическата буря Офелия набра сила"}
{"url": "http://www.novinite.bg/articles/151200/SASht-napuskat-YuNESKO", "text": "САЩ планират да се оттеглят от ЮНЕСКО (Организацията на обединените нации за образование, наука и култура), съобщиха дипломати, цитирани от Ройтерс, предава news.bg Според осведомителната агенция това би било допълнителен удар върху агенцията, която среща затруднения при събирането на средства.Базираната в Париж агенция, която започва работа през 1946 г., трябва да избере нов генерален секретар тази седмица.Трима дипломати разкриха, че САЩ, които почти изцяло спряха парите за ЮНЕСКО още през 2011 г. като протест срещу решение да се гарантира пълно членство на Палестина, ще обявят решението в рамките на следващите дни.\"Не е официално още, но е истина\", каза западен дипломат.Делегацията на САЩ в ЮНЕСКО призова Ройтерс да се обърне за коментар към Държавния департамент. От ЮНЕСКО отказват коментар.Списание \"Форин полиси\" писа по-рано, че Вашингтон официално ще обяви оттеглянето си, след като 58-местният Изпълнителния комитет на ЮНЕСКО избере нов директор в петък.Списанието допълва, че с решението се цели да се спестят пари и да се протестира срещу антиизраелската позиция в организацията.САЩ предоставяха около 80 милиона долара на година, което е около 1/5 от бюджета на ЮНЕСКО. Държавата все още има право на вот в съвета и се очаква да получи статут на наблюдател.По други причини Великобритания, Япония и Бразилия все още не са платили задълженията си към агенцията за тази година.", "date": "2017.10.12", "title": "САЩ напускат ЮНЕСКО"}
{"url": "http://www.novinite.bg/articles/151181/Plamna-kulata-na-Gote-vav-Frankfurt", "text": "Една от главните туристическа забележителност в германския град Франкфурт - дървената кула на Гьоте, е унищожена от избухнал пожар тази нощ. Високата 43 метра кула е построената през 1931 г. Причините за запалването й са неизвестни, съобщават агенциите. От градската пожарна служба съобщават, че огнеборците не са могли да я спасят, затова и усилията им са били в посока да ограничават пламъците, за да не се прехвърли огънят в съседното кафене, информира в. \"Сега\".Дървената кула е построена първоначално в родния град на Гьоте през 1867 г. с височина 22 метра, но до края на Първата световна война тя е демонтирана, заради лошо състояние и опасност от саморазрушаване. През 1931 г., в навечерието на честването на 100-годишнината от смъртта на поета, е възстановена с височина 43 метра. Тя беше една от най-високите точки в града и един от най-характерните му символи.", "date": "2017.10.12", "title": "Пламна кулата на Гьоте във Франкфурт"}
{"url": "http://www.novinite.bg/articles/151212/Bankata-na-Rusiya-puska-novi-banknoti-s-Krim-i-Dalechniyat-iztok", "text": "Крим и Далечният Изток попаднаха върху руските пари. Банкнотите с деноминации от 200 и 2000 рубли се пускат в обръщение в Русия, съобщава Euronews, цитиран от news.bg Новите банкноти бяха представени на пресконференцията от ръководителя на централната банка Елвира Набюлина.\"Символите бяха избрани за да показват населението на Русия. От днес банкнотите влизат в обръщение. През октомври, първите нови банкноти ще бъдат изпратени в регионите, които са изобразени на тях - Далечният Изток, Крим и Москва \", коментира Набюлина.Символите за новите банкноти са избрани с конкурса през 2016 г. За почетното място върху нови банкноти са се борили около пет хиляди забележителности от 1113 руски града. Масовото пускане в обръщение на банкноти е планирано за декември.Набюлина увери журналистите, че кримските забележителности върху руските банкноти, по никакъв начин няма да засегнат тяхната \"валутна стойност\".Това обаче може да доведе до недоволство в чуждестранните партньори, които считат присъединяването на Крим към Руската федерация за анексиране.", "date": "2017.10.12", "title": "Банката на Русия пуска нови банкноти с Крим и Далечният изток"}
{"url": "http://www.novinite.bg/articles/151143/Ochakva-ni-slanchev-i-topal-za-sezona-den", "text": "Днес ще бъде предимно слънчево, след обяд със слаб западен вятър. Очаква ни топло време с максимални температури между 19 и 24 градуса, в София – около 21. В по-ранните часове обаче ще бъде по-хладно, като само по Черноморието минималните температури ще бъдат около 10 градуса, навсякъде другаде ще са доста по-нискиАтмосферното налягане е по-високо от средното за октомври и няма да се променя съществено.Над планините ще е предимно слънчево. Ще духа слаб, по билата – до умерен северозападен вятър. Температурите ще се повишат и максималната на височина 1200 метра ще около 15 градуса, на 2000 метра – около 8.Над Черноморието ще е предимно слънчево. Вятърът ще е слаб от запад-северозапад. Максимална температура на въздуха ще са 19-21 градуса. Температурата на морската вода е 17-18. Вълнението на морето ще е 1-2 бала. ", "date": "2017.10.12", "title": "Очаква ни слънчев и топъл за сезона ден"}
{"url": "http://www.novinite.bg/articles/151151/Evropejski-strani-ni-pomagat-v-bitkata-sas-zamarsyavaneto", "text": "Мръсният въздух в София - отново на дневен ред. Представители на Австрия, Холандия, Франция и България обменят опит как да се справим със замърсяването, информира НОВА.Намаляването на трафика и изключването на твърдите горива от отоплението в столицата - ще са част от възможностите, които ще обсъждат експертите. Междувременно ще станат ясни и резултатите от изследването на вредните емисии от автомобилите на софиянци. ", "date": "2017.10.12", "title": "Европейски страни ни помагат в битката със замърсяването"}
{"url": "http://www.novinite.bg/articles/151163/Spirat-vodata-na-13-oktomvri-v-chast-ot-stolicata", "text": "На 13 октомври 2017 г. (петък), във връзка с подмяна на спирателен кран на бул. „Д-р Петър Дертлиев“, жк. „Люлин“ 5, се налага спиране на водоподаването от 10:00 до 18:00 часа на клиентите на „Софийска вода”, живеещи в района на: бл. 541, бл. 546, бл. 561, бл. 565 (висока зона) бул. „Д-р Петър Дертлиев“ №129  При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: паркинга на бл. 541. На 13 октомври 2017 г. (петък), във връзка с пресвързване на уличен водопровод на бул. „Овча купел“  жк. „Овча купел“, се налага спиране на водоподаването от 9:00 до 21:00 часа на клиентите на „Софийска вода”, живеещи в района на: бул. „Президент Линкълн“, ул. „Кърпи кожух“, ул. „Кукуряк“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пред магазин „Кауфланд“. На 13 октомври 2017 г. (петък), във връзка с изпълнение на инвестиционен проект за реконструкция на уличен водопровод на ул. 21 кв. „Симеоново“, се налага спиране на водоподаването от 9:00  до 19:00 часа на клиентите на „Софийска вода”, живеещи в района на: бул. „Симеоновско шосе“, ул. „Ягода“, ул. „Малина“, ул. „Божур“, ул. „Шумако“ ул. 77, ул. 82, ул. 85, ул. „Околовръстен път“, бул. „Симеоновско шосе“, ул. „Горска ела“, ул. „Проф. Боян Ничев“, ул. „Златен век“, ул. „Куила“     При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Босилек“ ъгъла с бул. „Симеоновско шосе“. След възстановяване на водоснабдяването е възможно временно повишаване  мътността на водата. След реализацията на този инвестиционен проект клиентите на „Софийска вода” живеещи в района ще почувстват значително подобреното качество на предоставяните услуги. На 13 октомври 2017 г. (петък), във връзка с подмяна на спирателен кран на ул. „Княз Борис I“, Център, се налага спиране на водоподаването от 9:00 до 21:00 часа на клиентите на „Софийска вода”, живеещи в района на: по бул. „Патриарх Евтимий“ от ул. „Ген.Скобелев“ до ул. „Княз Борис I“ по ул. „Княз Борис I“ от бул. „Патриарх Евтимий“ до ул. „Гургулят“  При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Княз Борис I“ ъгъла с ул. „Гургулят“. На 13 октомври 2017 г. (петък), във връзка с подмяна на сградно водопроводно отклонение до бл. 301, жк. „Дружба“ 2, се налага спиране на водоподаването от 9:00 до 19:00 часа на клиентите на „Софийска вода”, живеещи в района на: бл. 301 При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пред бл. 301. На 13 октомври 2017 г. (петък), във връзка с подмяна на сградно водопроводно отклонение на ул. „Георги Раковски“, вилна зона „Мало Бучино“, се налага спиране на водоподаването от 9:00 до 16:00 часа на клиентите на „Софийска вода”, живеещи в района на: ул. „Хаджи Димитър“ и ул. „Христо Ботев“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Георги Раковски“ ъгъла с ул. „Хаджи Димитър“. На 13 октомври 2017 г. (петък), във връзка с изключване на уличен водопровод на ул. „Нишава“, жк. „Стрелбище“, се налага спиране на водоподаването от 10:00 до 17:00 часа на клиентите на „Софийска вода”, живеещи в района на: по ул. „Нишава“ от ул. „Червена роза“ до ул. „Златишки проход“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Нишава“ ъгъла с ул. „Червена роза“. На 13 октомври 2017 г. (петък), във връзка с прекъсване на сградно водопроводно отклонение на ул. „Тодор Каблешков“, жк. „Бъкстон“, се налага спиране на водоподаването от 10:00 до 14:00 часа на клиентите на „Софийска вода”, живеещи в района на: ул. „Тодор Каблешков“ от ул. „Ген.Ал.В.Суворов“ до бул. „Цар Борис III“ бул. „Цар Борис III“ от ул. „Пирин“ до ул. „Тодор Каблешков“ ул. „Майор Горталов“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Пирин“ №1. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 121 21 или да следят за развитието на всички текущи теренни дейности в реално време чрез Виртуалния информационен център на дружеството -  . “Софийска вода” АД предварително се извинява на своите клиенти за причинените временни неудобства! Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2017.10.12", "title": "Спират водата на 13 октомври в част от столицата"}
{"url": "http://www.novinite.bg/articles/151146/Zakrivat-internatite-i-promyana-v-60-godishen-zakon", "text": "Нов закон за детско правосъдие, който да замени сега действащата 60-годишна норма. Това искат от Българския хелзинкски комитет и Националната мрежа за децата, съобщава НОВА.Неправителствените организации ще направи дискусия пред Народния театър с конкретни искания към властта - закриване на интернатите и създаване на специализирани детски съдилища.Според статистиката всяка година в България 10 000 деца извършват престъпления. ", "date": "2017.10.12", "title": "Закриват интернатите и промяна в 60-годишен закон"}
{"url": "http://www.novinite.bg/articles/151168/Nova-metrostanciya-i-jp-gara-glasuva-SOS-dnes", "text": "Изграждане на нова метростанция ще гласува днес Столичният общински съвет. Тя ще свърже София с Божурище и ще се намира между тези на бул. \"Сливница\" и \"Обеля\", информира Off News.Докладът е внесен от общински съветници от всички политически групи. Очаква се строежът да завърши за около две години и половина. Изграждането на станцията ще струва 24 млн. лева, като 51% от сумата ще бъде платена от частното дружество \"Арсланд Есперия\", а 49% от Столичната община. Дружеството ще строи затворен жилищен комплекс с поликлиника и училище в района, което е причина да се включи в изграждането на метростанцията. Предложението на съветниците Зафир Зарков, Борислав Бориславов, Калоян Паргов, Станил Станилов и Симеон Славчев е на мястото да има и перони на ж.п. спирка - на нея ще пристигат влаковете по маршрута София - Бургас, които ще се движат и след Централна гара до Божурище, Банкя и Иваняне.", "date": "2017.10.12", "title": "Нова метростанция и жп гара гласува СОС днес"}
{"url": "http://www.novinite.bg/articles/151164/Silna-magnitna-burya", "text": "Мощен поток слънчев вятър, който идва от голяма коронарна дупка/зона с понижена плазмена температура предизвика магнитна буря на Земята с мощност 5 бала от 9 възможни, инфромира ДАРИК. Днес се очаква магнитната буря да намалее, а следващите дни да се усили до 6 бала. Това съобщи завеждащият лаборатория в Института за земен магнетизъм, йоносфера и разпространение на радиовълните Анатолий Белов. Бурята за малко ще стихне на 12 октомври, а на 13-ти отново ще се засили и се очаква да достигне 6 бала. Той предупреди, че това може да се отрази както на здравето на хората, така и на работата на електронна апаратура. ", "date": "2017.10.12", "title": "Силна магнитна буря"}
{"url": "http://www.novinite.bg/articles/151174/Remont-na-osvetlenieto-na-tunela-Trayanovi-vrata", "text": "До 15 часа днес движението в тунел \"Траянови врата\" на магистрала \"Тракия\" ще се осъществява двупосочно в тръбата за Пловдив. Това се налага заради извършване на краткотрайни ремонтни дейности на осветлението в тръбата в посока София. От Агенция \"Пътна инфраструктура\" призовават шофьорите да карат внимателно и със съобразена скорост, спазвайки пътната сигнализация, информира БНТ. ", "date": "2017.10.12", "title": "Ремонт на осветлението на тунела \"Траянови врата\""}
{"url": "http://www.novinite.bg/articles/151147/Masova-prodajba-na-cigari-okolo-uchilishtata", "text": "В над 96% от училищните райони у нас се продават и активно се рекламират тютютневи изделия.Това сочи най-новото проучване на коалиция \"За живот без тютюнев дим\", предаде НОВА.Изследването включва и тревожните данни, че 20% от  децата у нас палят първата си цигара на 10-годишна възраст. Редовни пушачи сред учениците са над 28%.  ", "date": "2017.10.12", "title": "Масова продажба на цигари около училищата"}
{"url": "http://www.novinite.bg/articles/151188/Balgariya-zaplashena-ot-novi-globi-zaradi-mrasniya-vazduh", "text": "3 милиарда евро годишно губи България заради мръсния въздух.Освен това страната ни е изправена пред опасност от нови глоби, които Европейската комисия ще ни наложи, ако не се справим със замърсяването на въздуха и то в кратки срокове. Шест са областите, които не спазват изискванията на ЕС за чистия въздух, като сред тях са София и  Пловдив информира НОВА.От Министерството на околната среда и водите ще инвестират 111 млн. лева за чист въздух, като 1.3 млн. лева ще бъдат за закупуване на електроавтомобили за общинските администрации. ", "date": "2017.10.12", "title": "България заплашена от нови глоби заради мръсния въздух"}
{"url": "http://www.novinite.bg/articles/151180/Pensioneri-ne-sa-poluchili-obeshtaniya-skok-na-pensiite", "text": "На фона на хвалбите на правителството и на драстичния скок на минималната пенсия изненадващо се оказа, че най-вероятно хиляди пенсионери не са получили обещаната индексация от 2.4% от 1 юли. Кабинетът увеличи минималната пенсия на два пъти до 200 лв., или с общо около 25%, а за всички останали пенсии в закона бе записано, че ще се повишат с 2.4%. Сега излиза, че някои пенсионери не са получили реално дори и това минимално увеличение, информира в. \"Сега\".НОИ е залят от жалби от пенсионери в цялата страна, съобщи на блицконтрол в социалната комисия на Народното събрание социалният министър Бисер Петков. Проблемът бе поставен от депутата от БСП Милко Недялков, който сигнализира, че пенсионери от неговия регион - Ловеч, са се оплакали, че са получили по-ниско от 2.4% увеличение на пенсиите. Социалният министър, който, преди да заеме поста, бе управител на НОИ, обясни, че през лятото и той е разбрал за проблема, макар и неофициално от НОИ, и останал крайно изненадан.Не е ясно колко са ощетените пенсионери и с колко точно - тази информация тепърва ще се изготвя от осигурителния институт, който вече четвърти месец публично не е сметнал за нужно да огласи проблема.Засега обяснение на този абсурд няма. Министърът се позова на постановление на Министерския съвет от 2008 г. Заради двукратното увеличение на пенсиите през онази година е било заложено ограничение доколко могат да растат определени пенсии. Проверка на \"Сега\" установи, че въпросното постановление е от 2006 г. С него се определят нови размери на минималните пенсии - обичайна процедура и тогава, и сега. Заедно с това обаче се компенсират с 4-5% някои ниски пенсии, останали без достатъчен ръст. За да не се увеличат прекомерно, е заложена максимална сума, до която те могат да растат и която тогава е била в порядъка на 120-150 лв. Именно това ограничение, което действа и в момента, вероятно е причината за проблема.До тази година тези максимални суми са се увеличавали заедно с всички пенсии по швейцарското правило. Тази година обаче индексацията беше извършена по нов начин - не с процент върху размера на пенсията, а с увеличение на коефициента, който носи всяка година стаж във формулата. Така максималната сума останала без индексация и е попречила на пълно увеличение от 2.4% през юли. Министърът обеща, че за догодина ще запишат текст в закона, който да не позволява повече да се ощетяват пенсионерите при индексацията.За половин година увеличението само на минималната пенсия струва допълнително 100 млн. лв., като тук се включва и ръстът на всички останали пенсии, вързани към нея. Изолираното увеличение на минималния размер на пенсията за стаж и възраст деформира сериозно пенсионната система и демотивира хората да се осигуряват върху реалните си заплати. Минималната пенсия за стаж и възраст се дава и на хора, които нямат внесени осигуровки дори и за минимален размер, но по закон НОИ им приравнява пенсията. А хората, които имат реален принос към системата, получават много по-ниско увеличение - само от 2.4%. При увеличението на 200 лв. вече около 800 хил. са пенсионерите с минимална пенсия, или почти 38% от всички.ФОРМУЛАДо 2016 г. включително коефициентът бе 1.1 за всяка година стаж, а сега е 1.126 (с 2.4-те процента увеличение). Нарастването на коефициента за осигурителен стаж трябва да продължи още около 10 години според прогнозите на НОИ, за да стигне до 1.5. Това бе направено с последната пенсионна реформа от втория кабинет на НОИ, за да се увеличат по-чувствително новоотпусканите пенсии.", "date": "2017.10.12", "title": "Пенсионери не са получили обещания скок на пенсиите"}
{"url": "http://www.novinite.bg/articles/151176/Protest-v-imeto-na-svobodata-na-slovoto-izkaraha-desetki-na-ulicata", "text": "Десетки журналисти и граждани излязоха на протест пред Министерския съвет вчера заради заплахите срещу Виктор Николаев от Нова телевизия. Те бяха изречени в ефир миналата седмица от бившия вече депутат от ГЕРБ Антон Тодоров и вицепремиера Валери Симеонов. След неколкодневни опити заплахите да бъдат омаловажени Тодоров се извини и се раздели с поста си, но заместникът на Бойко Борисов възприе друга тактика - обяви, че ще заведе дела срещу няколко медии. Протестът бе организиран от Асоциацията на европейските журналисти у нас и мина под наслова за опразнените столове, с което Тодоров заплаши Николаев, информира в. \"Сега\".На протеста се появиха редица журналисти от националните телевизии, БНР, всекидневници и информационни сайтове. Те се събраха на площада пред бившия Партиен дом. На входа към подлеза бяха поставени три стола с надписи: \"Кой опразни стола\", \"Медийното мълчание обслужва задкулисието\" и \"Къде е Ани\", намек за свалянето на Ана Цолова от сутрешния блок на Нова тв. Миналата седмица Тодоров намекна, че това се е случило, защото тя задава неудобни въпроси. Протестът бе охраняван от десетки полицаи, а наблизо бяха паркирани камиони на жандармерията и дори новите полицейски бусове, които носят техника за борба с масовите безредици. На място бе лично шефът на \"Охранителна полиция\" към СДВР Борислав Муеров. Но единственият ангажимент на униформените се оказаха групичка младежи с анцузи, които се навъртаха по площада с навити на руло лозунги, които така и не бяха разпънати. Момчетата не отговориха защо са дошли на протеста. В крайна сметка групичката бе привикана за проверка от полицията. На шега в символ на протеста се превърна кучето Райчо, домашен любимец на един от участващите. На каишката му бе закачен лозунгът, че медийното мълчание обслужва задкулисието, а Райчо се оказа най-често сниманият участник в протеста.На протест излязоха и журналисти от Варна.", "date": "2017.10.12", "title": "Протест в името на свободата на словото изкараха десетки на улицата"}
{"url": "http://www.novinite.bg/articles/151206/Kravodaritelska-akciya-za-pomosht-na-rodilka-v-Burgas", "text": "УМБАЛ-Бургас призовава всеки, който има възможност и желание да помогне за спасяването на родилка, която е в тежко състояние.Жената е родила преждевременно близнаци, като в момента има нужда от кръвопреливане. Лекарите от болницата полагат всички грижи за родилката и бебетата.Всеки, който дари кръв, ще помогне за по-бързото възстановяване на жената и това ще ѝ даде възможност да прегърне своите деца.Желаещите могат да дарят кръв в Отделението по трансфузионна хематология (Кръвния център), от 7 и 30 до 14 и 00 часа, на първия етаж на ДКЦ 1.Кръводарителите трябва да са на възраст от 18 до 65 години, да носят личната си карта със себе си, да не са давали кръв в последните 60 календарни дни и да са в добро здравословно състояние.", "date": "2017.10.12", "title": "Кръводарителска акция за помощ на родилка в Бургас"}
{"url": "http://www.novinite.bg/articles/151185/Tyutyunopusheneto-izharchva-10-ot-BVP", "text": "Щетите от тютюнопушенето у нас са равни на 10% от брутния вътрешен продукт (БВП) на България. Това сочи проучване на Коалиция \"За живот без тютюнев дим\" от месец април 2017 година, пише News.bg.Според доклада тютюнопушенето има икономическа цена, която не далеч не се поема само от пушачите. Лечението на заболяванията, причинени от тютюнопушенето, се плащали от всички данъкоплатци, а работодателите имали щети от загубата на производителност на служителите си, които пушат.Материалните щети от тютюнопушенето в България възлизали на около 165 млн. лв.Според новия доклад на коалиция \"За живот без тютюнев дим\" проблемът с тютюнопушенето у нас продължава да се наблюдава. Проучването сочи, че тютюневи изделия се продават и рекламират свободни край повечето училища в София. Според новите данни над 28% от подрастващото население у нас са редовни пушачи.Припомняме, че страната ни е и на една от челните позиции в ЕС по висок дял на редовните пушачи спрямо броя на населението.Погледнато от икономическа гледна точка, старият доклад на противниците на тютюнопушенето показва и че пушачите масово са хора с по-ниски доходи. България обаче е първенец и по този критерии. Страната ни е първа с най-висок дял пушачи при хората с най-високи доходи. За сравнение в богатите страни и в средите на хората с най-високи доходи, тютюнопушенето вече било маргинално. Сред най-богатите финландци тютюнопушенето било сведено до 0%, а при най-заможните шведи - 1.2%.", "date": "2017.10.12", "title": "Тютюнопушенето изхарчва 10% от БВП"}
{"url": "http://www.novinite.bg/articles/151208/Poveche-ot-50-uvelichenie-na-civilnite-jertvi-pri-avioudarite-v-Afganistan", "text": "Цивилните жертви при въздушни удари на САЩ и на афганистанските сили са се увеличи с повече от 50% за година. Това съобщава ООН, позовавайки се на разследване, информира Ройтерс, цитиран от news.bg Осведомителната агенция отбелязва, че информацията е публикувана на фона на увеличените нападения на САЩ и на афганистанската армия срещу талибаните, което е част от новата стратегия, обявена от президента Доналд Тръмп през август. Най-малко 205 цивилни са убити, а 261 са ранени за тази година при бомбардировки в Афганистан, алармират разследващи от ООН.Най-малко 38% от тези цивилни са загинали при бомбардировки на международните сили, докато мнозинството са в резултат на афганистански удари.Повече от 2/3 от цивилните жертви са жени и деца.Вчера беше съобщено, че американски бойни самолети са хвърлили повече бомби от 2010 г. насам.Общо най-малко 2 640 цивилни са загинали, а 5 379 са ранени тази година в сравнение с 2 616 убити и 5 915 пострадали за същия период през миналата година.", "date": "2017.10.12", "title": "Повече от 50% увеличение на цивилните жертви при авиоударите в Афганистан"}
{"url": "http://www.novinite.bg/articles/151211/Psiholog-razkri-kak-e-izgradil-obraza-si-izmamnikat-ot-Facebook", "text": "Избягването на видеоразговори и лични срещи на представилия се за Александър Николов във Facebook са били ясен признак, че профилът е фалшив. Това коментира за Дарик психоложката Лена Лалчева.  Според нея измамникът е градил образ на успял, млад човек с години. Тя допълни, че вероятно представилият се за Николов е познавал добре човешката психика и е успял да спечели доверието на потърпевшите, както и да ги манипулира. Профилът на Александър Николов във Facebook е актуализиран всеки ден. Психоложката Лена Лалчева коментира, че той е създал образ на успял човек, който пътува често и е спечели доверието на хората с комуникативността си и добре изграденото си мнение по обществени проблеми. Лалчева допълни, че според повечето измамени фалшивите профили са прикрити. В тях липсва лична информация, снимки и актуални събития. Специалистът коментира, че не трябва да се подвеждаме по общи приятели или голям брой снимки в профилите във Facebook. Тя допълни, че едно от най-опасните неща в случая е споделянето на лични данни с човек, който никога не сме виждали. Според психоложката в случая на Александър Николов е имало ясни белези, че профилът е фалшив. Лалчева допълни, че според нея от тук нататък хората ще бъдат по-предпазливи.", "date": "2017.10.12", "title": "Психолог разкри как е изградил образа си измамникът от Facebook"}
{"url": "http://www.novinite.bg/articles/151145/Elena-Joncheva-sadi-premiera", "text": "Депутатът от БСП Елена Йончева съди премиера Бойко Борисов и партия ГЕРБ за клевета. Процесът започва в Софийския районен съд, информира НОВА.Претенциите на Йончева са за 20 000 лева -  обезщетение за претърпени неимуществени вреди. Причината е изказване на премиера по време на предизборно събитие на 10 март.Тогава лидерът на управляващата партия каза, че са били принудени да платят милиони за интервютата на Елена Йончева.Думите му бяха провокирани от обвинения на бившата журналистка, че ГЕРБ краде от програмата за саниране. ", "date": "2017.10.12", "title": "Елена Йончева съди премиера"}
{"url": "http://www.novinite.bg/articles/151175/Otnovo-butat-nezakonni-postrojki-v-Arman-mahala", "text": "Багери отново влязоха в пловдивския квартал „Арман махала”, за да бутат незаконни постройки.Над 20 полицаи охраняват акцията. В квартала има напрежение.Ромите се опитаха да спрат акцията, наложи се полицията да се намесиПреди време в махалата бяха съборени 15 постройки. Трябва да бъдат съборени общо 27 къщи, информира бТВ.Причината е строителството на бъдещия бул. „Северен”, чието изграждане е финансирано с европейски средства.Част от обитателите на махалата водят битка с общината и са завели дело в Страсбург.Европейският съд е поискал информация от държавата ни защо се пристъпва към събарянето. Това обаче не спира изпълнението.", "date": "2017.10.12", "title": "Отново бутат незаконни постройки в „Арман махала”"}
{"url": "http://www.novinite.bg/articles/151149/Rumen-Radev-na-poseshtenie-v-Azerbajdjan", "text": "Ще потече ли азерски газ към България? Темата се очаква да бъде ключова при официалното посещение на президента Румен Радев в Азербайджан, което започва в четвъртък, предаде НОВА.Възможностите за пренос и доставка на природен газ от Азербайджан към България са предмет на дългогодишни срещи, преговори и усилия на най-високо ниво. Но засега остават без резултат.  ", "date": "2017.10.12", "title": "Румен Радев на посещение в Азербайджан"}
{"url": "http://www.novinite.bg/articles/151196/Sazdavat-Evropejska-prokuratura", "text": "Съветът по правосъдие и вътрешни работи официално прие създаването на Европейска прокуратура, пише news.bg Позицията на страната ни е категорична. България подкрепя създаването на институционални мерки на европейско равнище, които да позволят ефективно наказателно преследване на престъпления, засягащи финансовите интереси на Европейския съюз, заяви министърът на правосъдието Цецка Цачева днес в Люксембург.В Европейската прокуратура ще участват общо 20 държави-членки.По време на председателството си България ще работи приоритетно за предприемане на необходимите действия по организиране на Европейската прокуратура, заяви министър Цачева. Освен това страната ни ще се наеме и с изграждане на отношения с държавите членски, които не участват в Европейската прокуратура и партньорски институции и служби, включително Евроюст и ОЛАФ.Предвидено е през нашето председателство да се проведе конференция по темата за Европейската прокуратура. В дневният ред на Съвета бе и дебат по взаимното признаване на решения за обезпечаване и конфискация.\r\n\"Темата е изключително важна за ЕС и е насочена към укрепване капацитета на Съюза за борба с финансирането на тероризма и организираната престъпност. Темата е ключова и за България\", заяви министър Цачева.\r\nСпоред нея приемането на общ инструмент в тази посока ще доведе до реални резултати в борбата срещу тежката организация престъпност и финансирането на тероризма.\r\nСпоред Цецка  обезпечаването и конфискацията на имущество, свързано с престъпна дейност, е в основата с борбата с финансирането на тероризма и други тежки престъпления. Подобни действия възпрепятстват \"проникването на незаконни активи в законната икономика\", изтъкна правосъдният ни министър.\r\nКомисар Гюнтер Йотингер и комисар Вера Йоурова излязоха със съвместно изявление във връзка със съгласието на Съвета за създаване на \r\n\"Приветстваме днешното съгласие на Съвета за създаване на \", заявяват еврокомисарите. Според тях създаването на  ще бъде истински повратен момент в историята на ЕС. Йотингер и Йоурова изтъкват, че много от случаите на измама във вреда на бюджета на ЕС са транснационални.\r\nКомисарите изказват надеждите си, че и други от държавите от ЕС ще се включат в Европейската прокуратура. Те са уверени, че всички държави — членки на ЕС, ще подкрепят общите усилия за защита на бюджета на ЕС срещу корупцията и измамите.\r\nПредстои догодина Комисията да определи следващи стъпки за възможно бъдещо разширяване на задачите на прокуратурата. Идеята е те да включват и трансграничните терористични престъпления.\r\n\"След изразеното съгласие на Съвета сега ще действаме с цел Европейската прокуратура да заработи в първите месеци на 2020 г\"., обещават Гюнтер Йотингер и Вера Йоурова.\r\nДнес в Люксембург се обсъждаше и Регламентът за създаване на централизирана система за обмен и съхранение на пръстови отпечатъци и данни за съдимост на граждани на трети държави.\r\n", "date": "2017.10.12", "title": "Създават Европейска прокуратура"}
{"url": "http://www.novinite.bg/articles/151189/Voennomorskiyat-muzej-otbelyazva-134-godini", "text": "Военноморският музей във Варна отбелязва 134 години от своето създаване. Историята на музея започва на 12 октомври 1883 г., когато офицери от Дунавската флотилия в Русе започват да събират старини. От създаването му до 1955 г. се нарича „Mорски музей“, а първата му публична експозиция е открита през 1923 г., заяви Мариана Кръстева, директор на музея, пише БГНЕС. В сегашната сграда се помещава от 1955 г., когато минава под ведомството на Министерството на отбраната и е наречен Военноморски музей, информира БНТ.\r\nВ експозицията на музея са включени почти 1000 експоната, което е едва един процент от богатството във фондовете му. Тя проследява хронологически корабоплаването по бреговете на нашите земи от дълбока древност. Каменните котви са свидетелства за корабоплаването край западния черноморски бряг от времето на похода на аргонавтите и на троянските войни. Възстановка на товарен отсек на античен кораб, натоварен с амфори, допълва представите ни за далечните времена на гребното корабоплаване. Възстановка на оръдейна палуба на военен ветроход от ХVIII век предлага чрез картинни, фото пана и звукови ефекти на мор ска битка, да се възприеме по-пълно кораба като бойно средство. Но оригиналните предмети са незаменими по въздействие с автентичността си – находки от морското дъно, дула на корабни оръдия, рудан от ветроходен кораб, корабно оборудване, оръжия.\r\nВ музея можете и да се „гмурнете“ под морското равнище чрез възстановката на морско дъно.Експонати, каквито в друг български музей няма, са носовите фигури. Те олицетворяват достойнството на кораба и носят късмет на екипажа му. В музея е запазено и част от оборудването на първия кораб, който България купува след Освобождението – яхта „Александър I“.\r\nОсвен морски оръдия и стария фар на варненското пристанище, в двора на Военноморския музей се съхранява яхтата „Кор Кароли“, с която кап. Георги Георгиев прави първата българска самотна ветроходна обиколка на Земята. Чрез моделите на кораби също може да се проследи българската морска и военноморска история. В откритата експозиция на Военноморския музей могат да се видят колекции от морски мини, котви, корабни и брегови оръдия, два вертолета и торпедния катер 123 К.\r\nНай-атрактивният експонат на Военноморския музей е корабът-музей „Дръзки“. Поради ремонтни дейности до 30 ноември кораб-музей „Дръзки“ няма да бъде достъпен за посещения. Ремонтът ще продължи до края на месец ноември, а много от дейностите ще бъдат извършени от доброволци, които ще се включат в тях без заплащане.\r\n", "date": "2017.10.12", "title": "Военноморският музей отбелязва 134 години"}
{"url": "http://www.novinite.bg/articles/151148/Zamraziha-aktivite-na-Dilma-Rusef", "text": "Замразиха активите на Дилма Русеф заради дело за злоупотреба със стотици милиони. Заедно с парите на бившата президентка на Бразилия са блокирани и сметките на бившия финансов министър и трима от борда на директорите на държавната петролна компания, предаде НОВА.Прокуратурата разследва загуби за 580 милиона долара, като подозренията са, че шефовете нарочно са източвали петролната компания. По това време Дилма Русеф е била председател на борда на директорите. Етническата българка отрича да е знаела или участвала в злоупотреби.А медии в Бразилия пишат, че тя се е презастраховала срещу подобен сценарий и единствения й известен имот е малък апартамент в работнически квартал в Порто Алегре. ", "date": "2017.10.12", "title": "Замразиха активите на Дилма Русеф"}
{"url": "http://www.novinite.bg/articles/151205/DPS-prizova-za-ostavka-na-pravitelstvoto", "text": "ДПС призова за оставка на правителството, щом вицепремиерът Валери Симеонов не я подава сам, предава NOVA. Мустафа Карадайъ за пореден път обясни, че националистичски партии нямат място в управението на европейска държава.Веднага последва отговор от Обединените патриоти, които заподозряха ДПС в организирана атака срещу вицепремиера Симеонов.  Междувременно, Мустафа Карадайъ обеща в следващите дни да има специална пресконференция, на която да отговори на журналистическите въпроси, свързани с депутата Делян Пеевски. Но не отговори дали самият Пеевски ще присъства.", "date": "2017.10.12", "title": "ДПС призова за оставка на правителството"}
{"url": "http://www.novinite.bg/articles/151195/Petkov-NOI-e-prilojil-tochno-dejstvashtiya-zakon-za-pensiite-ne-e-dopusnata-greshka", "text": "\r\n е приложил точно действащия , не е допусната грешка. Но има и малко на брой хора, при които пенсиите нямат реално , съобщи социалният министър , цитира БНТ. \r\nТова се отнася до тези, които през 2006 г. са получили повторно  на пенсиите - тогава е дадено допълнително  на най-ниските пенсии, които същевременно са ограничени по размер и това се отнася до 4900 пенсионери, обясни още социалният министър на брифинг по повод подадени в  жалби от пенсионери, които не са получили планираното yвеличение от 2,4% на доходите cи от 1 юли тази година.\r\n\r\nИсторията на пенсиите е доста сложна, неразбирателства се получават при преизчисляването, обясни министърът. От 2017 г. има нов механизъм за преизчисляване и индексиране на пенсиите, който замести прилаганото дълги години т.нар. швейцарско правило, каза министърът. Новото е, че старият размер на пенсията не се увеличава пряко със съответния процент, получен по швейцарското правило.\r\nПроцентът на  на пенсиите за т.г. е 2.4% на база данните за средния осигурителен доход и на индекса на потребителските цени за 2016 г. До 1-ви януари т.г. тежестта на година осигурителен стаж беше 1.1%, а от 1-ви януари 2017 г. за новите пенсии и от 1-ви юли 2017 г. за старите нарасна с 1.26%, което е, всъщност, нарастване с 2.4%. Този нов механизъм, приет през 2015 г., като част от пенсионната реформа, тази година за първи път беше приложен на практика. Целта е да се стимулира участието в пенсионната система и да се отчита осигурителния принос на лицата в по-голяма степен, подчерта министър Петков.\r\nС преизчисляването на пенсиите се определя нов размер на пенсиите към датата на отпускането на пенсията, продължи той.\r\nВ масовия случай то е с 2.4%, но има и малко на брой, при които пенсиите нямат реално увеличение- именно това са тези 4900 пенсионери.\r\nИма жалби от пенсионери, но тези жалби не са много. При някои пенсии са се насложили някои промени в годините на механизми и нормативни актове, коментира Бисер Петков. Целта ни е да надградим този нов механизъм и да отчетем опита, който имаме при сегашното преизчисляване, посочи той.\r\nТези 4900 пенсионери във времето по някакъв начин са били облагодетелствани с увеличени пенсии и тъй като действащият закон е приложен правилно, ние нямаме основание да ревизираме цифрите и да им доплащаме допълнително пари, категоричен бе Петков. Но от следващата година размерът на пенсиите ще нараства съобразно нарастването на тежестта на осигурителния стаж, т.е. ако процентът, който се получава по швейцарското правило на очакваните данни за 2017 г., е 3.8% - с толкова ще се увеличат пенсиите на всички пенсионери, отбеляза министър Петков.\r\n160 са получените жалби при нас от пенсионери до момента, които твърдят, че не са получили  на пенсиите, заяви управителят на  Ивайло Иванов . Всички те, обаче, са получили минималната пенсия, която от 1-ви октомври т.г. вече е 200 лв., добави той.\r\n", "date": "2017.10.12", "title": "Петков: НОИ е приложил точно действащия закон за пенсиите, не е допусната грешка"}
{"url": "http://www.novinite.bg/articles/151207/NPO-iskat-reforma-v-pravosadieto-za-deca", "text": "Неправителствени организации искат реформа в детското правосъдие. Те настояват за нов закон за престъпленията, извършени от малолетни и непълнолетни, пише NOVA. Пред Народния театър \"Иван Вазов\" в столицата авторите на идеята поставиха символична инсталация - метален глобус със затворено вътре плюшено мече. Идеята на кампанията \"Детство без решетки\" е да се закрият интернатите, за да не се изпращат там деца, които са избягали от вкъщи, скитат, просят или крадат храна. Важна стъпка е и създаването на специализирани детски съдилища, смятат още неправителствените организации. Според тях трябва и специално да се обучат полицаите, следователите и съдиите, които работят с деца.Според статистиката всяка година в България 10 000 деца извършват престъпления.", "date": "2017.10.12", "title": "НПО искат реформа в правосъдието за деца"}
{"url": "http://www.novinite.bg/articles/151192/VSS-prodaljava-s-reshenieto-po-kazusa-s-varnatiya-prezidentski-ukaz", "text": "След като решиха, че няма да обявяват нова процедура за избор на председател на Върховния административен съд (ВАС), мнозинството от членовете на Висшия съдебен съвет (ВСС) сметнаха, че ще изслушат Георги Чолаков следващата седмица. Изборът му бе върнат от президента преди малко повече от седмица, информира ДАРИК. На заседанието днес дори имаше предложение Чолаков да бъде поканен веднага, но то беше отхвърлено след като членът на ВСС Цветинка Пашкунова заяви, че съветът ще остави впечатление, че всичко е предрешено.Колегата й Атанаска Дишева предложи двамата кандидати (Георги Чолаков и Соня Янкулова) да бъдат изслушани. Тя обаче намери подкрепа само от шестима свои колеги, а 18 бяха против.Представляващият ВСС Боян Магдалинчев допусна, че към Чолаков може да има въпроси и по отношение на имотните казуси, с които беше обвързана кандидатурата му. Когато се кандидатира за поста, за Чолаков бяха публикувани данни за съмнителни сделки. ВСС обаче не намери проблем.Магдалинчев не изключи възможността още следващата седмица кандидатурата на Чолаков да бъде гласувана.", "date": "2017.10.12", "title": "ВСС продължава с решението по казуса с върнатия президентски указ"}
{"url": "http://www.novinite.bg/articles/151210/Balgariya-e-na-krastopat-mejdu-dve-HIV-epidemii", "text": "България е на кръстопът между две ХИВ епидемии - тази сред мъжете в Централна и Западна Европа, които правят секс с други мъже, и тази сред инжекционно употребяващите наркотици в Източна Европа и Централна Азия. Въпреки че сме страна с ниско разпространение на ХИВ, трябва да имаме предвид, че националната програма за превенция от коварния вирус приключи, и ако не се предприемат мерки подобен тип програми да продължат, можем да очакваме завишаване на серопозитивните лица. Заключението е от семинар по проект за борба с ХИВ и туберкулоза, информираха Дарик организаторите му. Има данни за концентрирана епидемия от ХИВ сред някои конкретни уязвими групи у нас, информира Дарик Анна Любенова, главен секретар на фондация \"Инициатива за здраве\", която е организатор на семинара. \"Това са мъжете, правещи секс с мъже, и инжекционно употребяващите наркотици. Последните са специфични групи, които трябва да бъдат достигани със специализирани услуги, които до момента се предоставяха от неправителствени организации. Към момента се търсят възможности за финансиране, за да бъдат продължени\".. Като динамика на разпространението на ХИВ и засегнатост на уязвимите групи България не прави изключение спрямо развитите държави, посочи Любенова.", "date": "2017.10.12", "title": "България е на кръстопът между две ХИВ епидемии"}
{"url": "http://www.novinite.bg/articles/151198/KNSB-nastoyava-za-debat-za-vavejdane-na-neoblagaem-minimum", "text": "24 000 лева от доходите на младоженците да бъдат необлагаеми за годината, в която са сключили брак, предлагат от КНСБ. По-рано днес от синдиката се срещнаха с групата на Обединените патриоти в парламента във връзка с бюджета за следващата година, пише ДАРИК.  Председателят на КНСБ Пламен Димитров обясни, че в момента конгресът в САЩ обсъжда подобно предложение на президента Доналд Тръмп - всички семейства, които имат сключен брак в САЩ през следващата година, да имат необлагаеми средства от 24 000 долара за 2018 г. Ако това се приложи към нашата реалност, може да се говори за 24 000 лева, посочи той.По думите му става въпрос за 27 000 семейства, които сключват брак у нас годишно. Може би това ще стимулира сключването на брак и би струвало на бюджета за следващата година 45 млн. лева, каза Димитров.Президентът на КНСБ коментира, че не са предвидени сериозни промени в данъчната политика за догодина, което от синдиката не одобряват. Твърдим, че за следващата година трябва да се стигне поне до дебат за механизъм за въвеждане на необлагаем минимум, който струва 800 млн. лева, но те ще влязат в джоба на всички работещи българи - 2,8-2,9 млн. души, коментира той. По думите му това е начинът, по който правителството може да повлияе върху разполагаемия доход на българина.Пламен Димитров отбеляза, че за догодина за доходи, платени от бюджета, са предвидени 726 млн. лева, а хората очакват повече. Според разчетите на синдиката са необходими 960 млн. лева.\"Оценяваме позитивно това, което се прави за учителите, но за останалите стъпката ще бъде доста малка\", коментира президентът на КНСБ и добави, че продължават разговорите с финансовия министър преди бюджета да влезе в МС и в НСТС до края на този месец. Според Димитров допълнителните средства могат да дойдат от борба със сивата икономика и увеличаване на събираемостта на вноските за обществено осигуряване и здравеопазване.", "date": "2017.10.12", "title": "КНСБ настоява за дебат за въвеждане на необлагаем минимум"}
{"url": "http://www.novinite.bg/articles/151191/Izplashtat-zaplatite-vav-vrachanskata-bolnica", "text": "В началото на следващата седмица ще бъдат изплатени 80% от заплатите за август, а до края на този месец - останалата част от дължимите суми и възнагражденията за септември на лекарите и целия медицински персонал във врачанската болница. Това е било съобщено днес по време на медицински съвет в МБАЛ \"Христо Ботев\" във Враца, предава ДАРИК.  По време на съвета е станало ясно също, че в здравното заведение са доставени всички необходими медикаменти и консумативи, като количествата им са достатъчни за повече от 30 дни. Продължават преговорите за отпускане на банков кредит, което ще даде възможност да бъдерешен проблемът с натрупания дълг. Благодарение на разбирането и активното съдействие от страна на Министерството на здравеопазването започна поетапното решаване на проблемите. Голяма част от поетите ангажименти при посещението на зам.-министър Лидия Нейчева вече са изпълнени. Лекарите оттеглят подадените предизвестия за напускане и нормалният ритъм на работа във врачанската болница не е нарушен. \"Ръководството на МБАЛ \"Христо Ботев\"-Враца благодари на всички медици и служители в лечебното заведение за проявеното търпение и разбиране\", коментират от здравното заведение.", "date": "2017.10.12", "title": "Изплащат заплатите във врачанската болница"}
{"url": "http://www.novinite.bg/articles/151204/Priznaha-balgarskoto-malcinstvo-v-Albaniya", "text": "Правителството на Албания прие проектозакона за защита на малцинствата на територията на страната. Парламентарната правна комисия в страната прие проекта с единодушие, съобщава news.bg С приемането на проекта Албания признава съществуването на българското малцинство там. Припомняме, че до скоро официалната позиция на страната беше, че живеещите етнически българи в Албания нямат право на специален статут на малцинство.Българското малцинство в Албания съществува от време на средновековната българска държава. До 1944 година страната ни полага грижи за сънародниците ни в Албания. В началото на настоящата година Европейската комисия излезе със становище, в което поиска от Албания да признае етническата принадлежност на живущите в Преспа, Голо бърдо и Гора българи.По непотвърдена информация българското малцинство в тези райони достига до 50 000 души.В края на месец септември премиерът Бойко Борисов също настоя Албания да признае малцинството ни. Той говори с премиера на балканската страна и заяви, че очаква новия закон да съдържа текстове, уреждащи статута на етническите българи там.По-рано днес стана ясно, че единствената македонска партия в албанския парламент - партията Македонски алианс за европейска интеграция (МАЕИ), се обяви против включването на българско малцинство в закона за националните малцинства в Албания.Според македонците признаването на \"несъществуващото българско малцинство\" в областите Преспа, Голо бърдо и Гора било нарушаване на международното право, защото тези области били населени с македонци, а не с българи. Партията сравни действията на правителството с геноцид срещу македонския народ и престъпление против човечеството, защото българи в Албания имало само в българското посолство в Тирана.С новия закон признатите малцинства в Албания стават 9 - гръцко, македонско, влашко, черногорско, сръбско, ромско, египетско, босненско и българско.Според изданието \"Екзит\" обаче етническите българи масово напускат Албания, защото като такива те имат право на български паспорт, съответно стават граждани на ЕС. В този контекст македонската партия МАЕИ заяви, че признаването на българското малцинство е схема, която хем обезкървява Албания, хем подпомага проекта \"Велика България\". Предполага се обаче, че действията на държавната управа в Албания не са взели предвид тези твърдения и са подкрепили исканията на България за признаването на малцинството ни там с оглед на приоритетитена страната ни за разширяване на ЕС в посока Западните Балкани по време на председателството ни на Съвета на ЕС.  ", "date": "2017.10.12", "title": "Признаха българското малцинство в Албания"}
